༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W3CN21836
ImageGroup:
13CN21900
LCCN:
n/a
ISBN:
9789888516643
Title:
ལོ་པན་གྱི་རྣམ་ཐར་ཕྱོགས་བསྒྲིགས།
lo pan gyi rnam thar phyogs bsgrigs/
Author:
n/a
n/a
Descriptor:
Original Publication:
n/a;n/a
Place:
hong kong /
|krung go'i shes rig dpe skrun khang/
Publisher:
Date:
2018
Volume:
4.
Total Volumes:
13
TBRC Pages:
2
Introductory Pages:
n/a
Text Pages:
In/a
Scanning Information:
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 2019



ལོ་པཎ་གྱི་རྣམ་ཐར་ཕྱོགས་བསྒྲིགས
དེབ་བཞི་པ། ཁྲོ་ཕུ་ལོ་ཙཱ་བ་ཡབ་སྲས་ཀྱི་རྣམ་ཐར།
ཀྲུང་གོའི་ཤེས་རིག་དཔེ་སྐྲུན་ཁང་།



ལོ་པཎ་གྱི་རྣམ་ཐར་ཕྱོགས་བསྒྲིགས།
ས
དེབ་བཞི་པ། ཁྲོ་ཕུ་ལོ་ཙཱ་བ་ཡབ་སྲས་ཀྱི་རྣམ་ཐར།
ཀྲུང་གོའི་ཤེས་རིག་དཔེ་སྐྲུན་ཁང་
།



འཇམ་དབྱངས་ཤེས་རིག་དཔེ་ཚོགས།
འཇམ་དབྱངས་ཤེས་རིག་དཔེ་ཚོགས་ནི། གསེར་རྟ་བླ་རུང་ཧོར་ཤུལ་
འཇམ་དབྱངས་བློ་འཕེལནང་བསྟན་སློབ་གླིང་གི་ཡན་ལག་ཚོགས་བུ་ཞིག་སྟེ།
བོད་ཀྱི་གནའ་དེང་གི་ཡིག་ཆ་དཔར་སྐྲུན་གྱི་ལས་སྒྲུབ་པའི་དམིགས་བསལ
གྱི་ཚོགས་པ་ཞིག་ཡིན། གྲུ་གཞུག་ཏུ་འབྲེལ་ཡོད་ཀྱི་དཔེ་ཟགསར་རྙིང་དུས་
ཞིག་དཔར་སྐྲུན་བྱས་ཟིན་ལ། ཕྱིས་ཀྱང་ཚོགས་པ་འདི་ག་ནས་བོད་ཀྱི་གནའ་
དེང་གི་དཔེ་ཆ་གང་མང་ཞིག་དཔར་སྐྲུན་བྱས་ཏེ། བོད་ཀྱི་ཆོས་དང་རིག་
གཞུང་དར་རྒྱས་གོང་འཕེལ་གཏོང་བའི་བཀའ་དྲིན་མུ་མཐུད་སྐྱོང་འཆར་ཡོད་
འདུག། ད་ཐེངས་ལོ་པཎ་གྱི་རྣམ་ཐར་ཕྱོགས་བསྒྲིགས་འདི་ཡི་མ་དངུལ་གྱི་
མཐུན་འགྱུར་ཡང་ཚོགས་པ་དེ་ཡི་གཙོ་འཛིན་སྤྲུལ་དགེ་དཔལ་ལགས་ཀྱིས་
གནང་བ་ཡིན་པས་ཁོང་ལ་བཀའ་དྲིན་ཆེ་ཞེས་ཞུའོ། །



译师传记集/德拉但编,
香港:中国博学出版社,2018.07
ISBN 978-988-8516-4-3
1.0游… || .0德…
..0传记一中国
译师传记集
(1-7)
德拉但
主编
责任编辑
刘钢
址
香港九龙南昌街宝昌大楼3字楼
地 电
话
00852-66748311
网
址
www.hksjiys.com
电子信箱
1479603394@qq.com
170mmX240mm
1/16
本张 号
1 -2000 AN
ISBN 978-988-8516-4-3
开印书版 单总
次
2018年8月第1版 2018年8月第1次印刷
单 定价
47.00 T
总 定价
290.00元(1~7卷)
版权所有
翻印必究



དཀར་ཆག
དཀར་ཆག
སྔོན་འགྲོའི་གསལ་བཤད།
1
བླ་མ་མཉམ་མེད་ཁྲོ་ཕུ་ལོ་ཙཱ་བ་ཆེན་པོའི་རྣམ་ཐར།........ཁྲོ་ཕུ་ལོ་ཙཱ་བ་བྱམས་པའི་དཔལ།3
རྗེ་ཤཱཀྱ་ཤྲཱིའི་རྣམ་ཐར།
...……....... ཁྲོ་ཕུ་ལོ་ཙཱ་བ།163
རྗེ་ཤཱཀྱ་ཤྲཱིའི་མཛད་པ།
.......
169
ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
མངྒ་ལཾ་ཏཊྛི་མ་ཁ་ཨོ་རྒྱུན།173
ཡབ་སྲས་མཇལ་བ།.
ཁྲོ་ཕུ་ལོ་ཙཱ་བ།251
རྒྱལ་སྲས་མི་ཏྲ་ཛཱ་ཀིའི་རྣམ་ཐར།
..275
རྒྱལ་སྲས་མི་ཏྲ་ཛཱ་ཀིའི་རྣམ་ཐར་ནོར་བུའི་ཕྲེང་བ།
དགེ་སློང་རིན་ཆེན་རྒྱལ་མཚན།283
ལེའུ་དང་པོ། ..........
285
ལེའུ་གཉིས་པ།
286
ལེའུ་གསུམ་པ།
...........
288
ལེའུ་བཞི་པ།
.........
289
ལེའུ་ལྔ་པ།
291
ལེའུ་དྲུག་པ།
............ 293
1



ལོ་པཎ་གྱི་རྣམ་ཐར་ཕྱོགས་བསྒྲིགས།
ལེའུ་བདུན་པ།
297
ལེའུ་བརྒྱུད་པ།
300
ལེའུ་དགུ་པ།
310
ལེའུ་བཅུ་པ།
315
ལེའུ་བཅུ་གཅིག་པ།
317
ལེའུ་བཅུ་གཉིས་པ།..
319
ལེའུ་བཅུ་གསུམ་པ།
320
ལེའུ་བཅུ་བཞི་པ།
322
ལེའུ་བཅོ་ལྔ་པ། -
325
ལེའུ་བཅུ་དྲུག་པ།
326
ལེའུ་བཅུ་བདུན་པ།
330
ལེའུ་བཅོ་བརྒྱད་པ།..
335
ལེའུ་བཅུ་དགུ་པ།
.336
ལེའུ་ཉི་ཤུ་པ།
. 337
340
ལེའུ་ཉེར་གཅིག་པ།…...
ལེའུ་ཉེར་གཉིས་པ།....
341
343
ལེའུ་ཉེར་གསུམ་པ།
345
ལེའུ་ཉེར་བཞི་པ། ...
2



དཀར་ཆག་
ལེའུ་ཉེར་ལྔ་པ།
350
ལེའུ་ཉེར་དྲུག་པ།
351
ལེའུ་ཉེར་བདུན་པ།
354
པཎ་ཆེན་བི་པུ་ཏྲའི་རྣམ་ཐར་རིན་ཆེན་ཕྲེང་བ།
རྒྱལ་ཁམས་པ་གྲགས་རིན་ཆེན།357
3



དཔེ་ཚོགས་གསལ་བཤད།
《ལོ་པཎ་རྣམ་ཐར་ཕྱོགས་བསྒྲིགས》ཀྱི་སྔོན་འགྲོའི་གསལ་བཤད་
དྷཱིཝལྷ་ལྡན།
རང་རེ་བོད་ཀྱི་རིག་གནས་དར་རྒུད་ཀྱི་ལོ་རྒྱུས་ལ་དྲན་སོས་བྱེད་སྐབས་དབང་
མེད་དུ་ཡིད་ལ་འཆར་ཡོང་བ་ནི་སྔོན་བྱོན་ལོ་ཙཱ་བ་དེ་དག་ཡིན་ཞིང་། བོད་ཀྱི་ཆོས་
དང་རིག་གནས་ཀྱི་ཟུར་ཙམ་གླེང་བའམ། པོ་ཏི་རེ་རེའི་ཞལ་ཁ་ཕྱེ་ཙམ་ན་དབང་མེད་
དུ་ཡིད་ནས་དྲན་ཡོང་བའང་ལོ་ཙཱ་བ་བཀའ་དྲིན་ཅན་དེ་དག་ཡིན་ཏེ། ཁོང་ཅག་གི་
སྐུ་དྲིན་ཁོ་ན་ལས་ད་ཆ་འཛམ་གླིང་རིག་གནས་ཀྱི་འགྲན་རྩོད་ཆེན་པོའི་ནང་རོལ་
ནས་ང་ཚོ་ལའང་བོད་ཀྱི་རིག་གནས་ཞེས་ངོམ་རི་བ་ཞིག་ཡོད་པར་གྱུར་ཅིང་
། གདན་
གྲུ་བཞི་གཅིག་ཏུ་ལྷོད་པོར་བསྡད་ནས་ཀློག་ཆོག་ཆོག་གི་འཛད་མཐའ་མེད་པའི་རིག་
གནས་རི་བོའི་གཏོས་དང་མཉམ་པ་ཞིག་ཀྱང་ང་ཚོའི་སྐལ་བར་བསྐྲུན་པར་བྱས་པས་
སོ༑ །
བོད་ཀྱི་སྔོན་བྱོན་ལོ་ཙཱ་བ་དེ་དག་གིས་མཐའ་མེད་པའི་ཏི་ར་ཧི་ཏའི་ཡུལ་གྱི་རི་
ལུང་མང་པོར་གྲོགས་མེད་ཁེར་རྐྱང་དུ་ཕྱིན། ཧི་མ་ལ་ཡའི་རི་ཚོགས་ཀྱི་ཕྲེང་བ་མང་པོ་
ཞབས་ཐང་དུ་བརྒལ། ཤི་སྐྱིད་ཇག་ཚོགས་སོགས་ཨར་ཇག་གི་འཚེ་བ་མང་པོ་གདོང་
དུ་བསུས། སྟག་གཟིག་སྦྲུལ་དང་མ་ཧེ་སོགས་གཅན་གཟན་དང་དུག་སྦྲུལ་གྱི་འཇིགས་
པ་མང་པོ་ཐོད་དུ་བླངས། ཚ་བ་དང་གངས་རླུང་སོགས་རང་བྱུང་གི་གནོད་འཚེ་མང་
པོ་ཕྲག་ཏུ་ཁུར་ཏེ། ཨེ་ཤ་ཡའི་གླིང་གི་རིག་གནས་ཀྱི་ཕ་ཁྱིམ་ལྟ་བུའི་རྒྱ་གར་འཕགས་
1



ལོ་པཎ་གྱི་རྣམ་ཐར་ཕྱོགས་བསྒྲིགས།
པའི་ཡུལ་དུ་ཕེབས་ཏེ། ཆོས་དང་རིག་གནས་ཀྱི་གླེགས་བམ་རི་བོའི་གཏོས་དང་མཉམ་
པ་ཞིག་བོད་ཀྱི་སྐད་དུ་བསྒྱུར་ཅིང་གདན་དྲངས་པར་བྱས།
ཁོང་ཚོས་རང་ཉིད་ཀྱི་ལུས་སྲོག་ལོངས་སྤྱོད་ཡོད་དགུ་བོད་ཡུལ་དུ་ཆོས་དང་
རིག་གནས་སྤེལ་བ་དང་། པཎྜི་ཏ་དང་གཙུག་ལག་གི་ཕུང་པོ་གདན་འདྲེན་པའི་ཡོན་
དུ་ཕུལ་ཞིང་། རང་གི་ལྟོ་གོས་གཏམ་གསུམ་མཐའ་དག་ཀྱང་དེ་དག་གི་སླད་དུ་རླུང་
ལ་སྤུར། ཐ་ན་རང་གི་གྲོགས་དང་གཉེན་ཉེ་དག་གིས་རང་ཉིད་སྒེར་ལ་སྤྱོད་དུ་གནང་
བའི་རས་གོས་ལེབ་མོ་རེ་དང་
། ཕོར་ལྟང་ཆུང་བ་རེ་ཡོད་པ་ཀུན་ཀྱང་རང་གིས་སྤྱོད་
དུ་མ་བྲ་བར་བོད་ལ་རིག་གནས་དང་ཆོས་ལུགས་ཀྱི་རྨང་འཛུགས་པའི་སླད་དུ་གཏོང་
བར་བྱས་ཏེ་ རང་ཉིད་ཀྱིས་ན་བཟའ་དུག་པོ་དང་
། གསོལ་བ་ངན་ངོན་ཙམ་གྱིས་སྐུ་
འཚོ་བར་བྱས་པའི་ཚུལ་སོགས་ཀྱི་རྣམ་ཐར་དག་ལ་མཇལ་གྱིན་མཇལ་གྱིན། ཤ་དང་
རུས་པའི་རྐང་བཏོན་པ་ལྟ་བུའི་སེམས་ཚོར་གྱི་ཀློང་ནས་མཆི་མ་གཏིང་ནས་མི་དཀུ་
བའི་དབང་ག་ལ་མཆིས་ཨང་། བོད་ཀྱི་ལོ་རྒྱུས་སྨྲ་བའི་དབང་པོ་དཔའ་བོ་གཙུག་ལག་
ཕྲེང་བས། དེ་ཕྱིར་ལོ་པཎ་དམ་པ་དེ་རྣམས་ཀྱི། །བཀའ་དྲིན་ཁྲག་ཁྲིག་བྱེ་བའི་ཆ་ཙམ་
ཡང་༑ །རང་ཅག་བོད་ཡུལ་སྐྱེ་བོ་ཐམས་ཅད་ཀྱི། །ལུས་སྲོག་ལོངས་སྤྱོད་བཅས་པ་ལན་
སྟོང་དུ། །ཚང་བར་ཕུལ་ཡང་ཆ་ཙམ་ག་ལ་ཕེར། །ཞེས་གང་གསུངས་པ་ཡང་ཐུགས་
མད་པའི་གཏམ་དུ་སྣང་ངོ༌
། །
དེས་ན་ལོ་པཎ་དེ་དག་གིས་ཇི་ལྟར་བོད་དུ་ཆོས་དང་རིག་གནས་གདན་དྲངས་
ཚུལ་དང་། གཙུག་ལག་གཉིས་ཀྱི་རྨང་གང་ལྟར་བཏིང་ཚུལ། ཧི་མ་ལ་ཡའི་རི་ཚོགས་
ཀྱི་བཤུལ་ལམ་རིང་མོ་ནས་སྐུ་ངལ་གང་འདྲ་མྱོང་ཚུལ་སོགས་དང་། ད་དུང་བོད་
བཙན་པོའི་སྐབས་དང་། སིལ་བུའི་སྐབས་ཡས་མས་ཀྱི་བོད་ཀྱི་སྤྱི་ཚོགས་གནས་སྟངས་
2



དཔེ་ཚོགས་གསལ་བཤད།
དང༑ རིག་གནས་འཕེལ་འགྲིབ་སོགས་དང། རིག་གནས་ཀྱི་ཕ་གཞིས་ལྟ་བུའི་རྒྱ་གར་
འཕགས་པའི་ཡུལ་གྱི་ལོ་རྒྱུས་དང་ས་རྒྱུས་སོགས་ཀྱང་ཤིན་ཏུ་གསལ་བས། ད་ཐེངས་
འདིར་བོད་ཀྱི་ལོ་རྒྱུས་རྒྱུ་ཆར་གལ་ཆེ་ཞིང་རྙེད་སོན་དཀའ་བའི་ལོ་པཎ་གྱི་རྣམ་ཐར་
དང་༑ ལོ་ཙཱ་བའི་ལམ་ཡིག་དག་ཕྱོགས་གཅིག་ཏུ་བསྒྲིགས་ཏེ་ལོ་པཎ་རྣམ་ཐར་ཕྱོགས་
བསྒྲིགས་ཞེས་པའི་དེབ་ཕྲེང་འདི་བསྐྲུན་པ་ཡིན། ང་ཚོ་དཔེ་ཀློག་པ་ཞིག་ལ་མཚོན་
ན་དཔེ་ཆ་གཞན་དག་ཏུ་མཚན་ཙམ་གསལ་བའམ། ལུང་དྲངས་པའི་དཔེ་རྙིང་དག་
མཇལ་འདོད་ཀྱི་འདུན་པ་དྲག་ཏུ་མཆིས་ནའང་ལག་ཏུ་འཐོབ་མི་ནུས་པའི་དཀའ
ངལ་འཕྲད་ཀྱིན་ཡོད་དེ། དཔེར་མཚོན་ན། མཁས་དབང་དགེ་ཆོས་ཀྱི་གཏམ་རྒྱུད་
གསེར་ཐང་དང་
། ནོ་མོ་ཧན་གྱི་འཛམ་གླིང་རྒྱས་བཤད་སོགས་སུ་ཆག་ལོའི་ལམ་ཡིག་
དང་༑ ཨོ་རྒྱན་པའི་ལམ་ཡིག། མན་ལུང་གུ་རུའི་ལམ་ཡིག། ནགས་རིན་གྱི་རྣམ་ཐར། ཁྲོ་
ཕུ་ལོ་ཙཱའི་རྣམ་ཐར། ཁ་ཆེའི་པཎ་ཆེན་ཤཱཀྱ་ཤྲཱིའི་རྣམ་ཐར་སོགས་ཀྱི་ལུང་དང་མཚན་
ཙམ་གསལ་ཞིང་། དེ་དག་ལ་ལྟ་འདོད་ཀྱི་སྲེད་པས་གདུང་ཡང་ལག་སོན་རྙེད་དཀའ་
བ་ལྟ་བུའོ། །
དེ་བས་དེབ་ཕྲེང་འདིར་བསྒྲིགས་པའི་རྣམ་ཐར་ཕལ་མོ་ཆེ་དཔེ་དཀོན་ཤིན་ཏུ་
རྙེད་སོན་དཀའ་བའི་གྲས་འབའ་ཞིག་བཀོད་ཡོད་ལ། དེ་དག་ཀྱང་མ་དཔེ་ཁུངས་ཐུབ་
དང་༑ ཞུ་དག་དང་སྒྲིག་རིམ་སོགས་ཀྱང་གང་བྱུང་བྱུང་མ་བྱས་པར་གཟབ་ནན་གྱི་
ཚུལ་དུ་བྱས་པའི་ཁུལ་དུ་ལགས་མོད། ཡི་གེའི་དག་ཆའི་སྐོར་འདི་ནི་མ་ཤེས་ས་ནས་
ལུས་པ་དང་། ཤེས་ཀྱང་མིག་གིས་མ་ནོན་པ་སོགས་ཀྱིས་ནོར་འཛོལ་གང་མང་ཡོད་
ངེས་པས། ཀློག་མཁན་མཁྱེན་ལྡན་དག་གིས་ནོར་འཛོལ་གང་ཡོད་འདི་དཔེ་སྒྲིག་པ་
དངོས་བརྒྱུད་ཅི་རིགས་ནས་གསུངས་ཏེ། ང་ཚོའི་དེབ་ཕྲེང་གཉིས་པ་དང་གསུམ་པ་
ལ་
3



ལོ་པཎ་གྱི་རྣམ་ཐར་ཕྱོགས་བསྒྲིགས།
སོགས་ཇེ་ལེགས་སུ་འགྲོ་བར་མཐུན་འགྱུར་གནང་བར་ཞུ། གཤམ་དུ་དེབ་ཚོགས་འདི་
ཞུ་དག་སོགས་ཀྱི་བརྒྱུད་རིམ་དང་
། རྟགས་འགོད་ཚུལ་སོགས་ཀློག་མཁན་དག་
གིས་གཞུང་དངོས་མ་བཀླགས་པའི་སྔོན་དུ་ངེས་དགོས་པ་འགའ་ཞིག་འགོད་པ་ལ།
ཡི།
༡ མ་དཔེར་བསྡུར་སྟངས།
་ཙམ་ལས་
སྤྱིར་ལོ་པཎ་གྱི་རྣམ་ཐར་དང་ལམ་ཡིག་དེབ་བཅུ་བདུན་ཙམ་ཞུ་དག་དང་
བཅས་གྲུབ་ནས་ཡོད་མོད། ད་ཐེངས་དེབ་ཕྲེང་དང་པོ་འདིར་དེབ་བདུན་ཙམ
སྐྲུན་ཐུབ་མེད། དེབ་ཕྲེང་དང་པོ་འདི་ལ་ཁྱོན་དཔེ་དེབ་བདུན་ཡོད་ལ། ནང་འཁོད་ཀྱི་
རྣམ་ཐར་དང་ལམ་ཡིག་མི་འདྲ་བ་བཞི་བཅུ་རྩ་གཉིས་བཀོད་ཡོད་པ་ལས་འབྲོམ་སྟོན་
པའི་རྣམ་ཐར་དང་
། ཞ་ལུ་རི་ཕུག་གི་སྤྲུལ་སྐུས་མཛད་པའི་ཐུགས་སྲས་ལོ་ཙཱ་བའི་རྣམ་
ཐར་ཉུང་བསྡུས་དེ་གཉིས་ཀྱི་མ་དཔེར་བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་
ནས་དཔར་བ་དེ་ལས་མ་རྙེད་པ་ཙམ་ལས། གཞན་རྣམ་ཐར་མཐའ་དག་གི་མ་དཔེ་
དཔེ་རྙིང་ཚད་ལྡན་ཏེ། འབྲས་སྤུངས་གནས་བཅུ་ལྷ་ཁང་དང་། པོ་ཏ་ལའི་དཔེ་མཛོད་
ཁང་༑ སྣར་ཐང་། དགའ་ལྡན། གཙང་བཀྲ་ཤིས་ལྷུན་པོ། སྡེ་དགེ་སོགས་ནས་བྱུང་བའི་
མ་དཔེ་བྲིས་མ་རྙིང་པ་ཚད་ལྡན་དང་
། ཤིང་དཔར་ཚད་ལྡན་ཁོ་ནར་གཏུགས་ཡོད།
མ་དཔེ་རྙིང་པ་ཡང་གཅིག་ཙམ་ལ་བསྡུར་བས་ཆོག་ཤེས་པར་མ་བྱས་པར་གང་
པང་ཞིག་རྙེད་པར་འབད་བརྩོན་བྱས་པ་ཡིན། དེ་ཡང་འགའ་རེར་མ་དཔེ་
མི་འདྲ་བ་དྲུག་བདུན་རེ་བྱུང་ཞིང་། དེ་དག་ནང་ཕན་ཚུན་ཡི་གེ་འབྲི་སྟངས་དང་
ཕྲད་རྣམ་དབྱེ་མི་འདྲ་བ་མང་བར་མ་ཟད། ལྡེབ་འགའ་རེ་ཆད་ལྷག་ཤོར་བ་དང་
།
མང་མང་
ས་
4



དཔེ་ཚོགས་གསལ་བཤད།
བཅད་ཆད་ལྷག་ཤོར་བ། ལེའུ་གོང་འོག་འཁྲུགས་པ་སོགས་ཀྱང་འདུག་པས་ཤིན་ཏུ་
བསྡུར་དཀའ་བར་འདུག་མོད། ང་ཚོས་ངལ་བ་ལ་མ་འཛེམས་པར་མ་དཔེ་གང་རྙེད་
ཀུན་ལ་ཞིབ་ཏུ་བསྡུར་ཅིང་
། ཅི་ནུས་ནུས་དང་གང་ཤེས་ཤེས་ཀྱིས་ནོར་བ་བཅོས། ཆད་
པ་བསྐང་། འཁྲུགས་པ་བསྡེབས་ནས་བཀོད་ཡོད། དཔེར་ན་ཆག་ལོའི་རྣམ་ཐར་ཆོས་
དཔལ་དར་དཔྱངས་ཀྱིས་མཛད་པ་དེ་ལ་དཔེ་བདུན་ཡས་མས་བྱུང་ཞིང་། དེ་དག་
ལས་འགའ་རེར་ལྡེབ་འགའ་རེ་ཆད་ལྷག་བྱུང་བར་མ་ཟད། ལེའུའི་གོ་རིམ་ཡང་མི་
འདྲ་བར་འདུག་མོད། འདིར་ཞིབ་ཏུ་བསྡུར་ནས་ཆད་པ་བསྐངས་པ་དང་འཁྲུགས་པ་
བསྡེབས་པར་བྱས་པའི་ཚུལ་དུ་ཡོད།
དེ་བཞིན་དུ་ཁྲོ་ལོའི་རང་རྣམ་དུ་གྲགས་པ་དེ་ཡང་ཐོག་མར་མ་དཔེ་རྙིང་གྲས་
ཤིག་ལ་བསྡུར་བ་ཚད་ལྡན་བྱས་ནས་ཆོག་པར་བྱས་ཡོད་མོད། རྗེས་སུ་ཡང་དཔེ་རྙིང
བྲིས་མ་མི་འདྲ་བ་གཉིས་ལག་སོན་བྱུང་བས། དེ་གསུམ་ཕན་ཚུན་བསྡུར་སྐབས་དཔེ་སྔ་
མ་དང་མི་འདྲ་བ་མང་དུ་བྱུང་བར་མ་ཟད། ལྡེབ་འགའ་རེའི་ཆད་ལྷག་ཤོར་བ་སོགས་
ཀྱང་འདུག་པས་ཡང་བསྐྱར་དཔེ་གསུམ་ག་ཞིབ་བསྡུར་བྱས་པ་ཡིན་ལ། དེ་བཞིན་དུ་
ཞ་ལུའི་རྣམ་ཐར་དང་
། བུ་སྟོན་རྣམ་ཐར་སྙིམ་པའི་མེ་ཏོག། རྦ་ལོའི་རྣམ་ཐར། ལྷ་བླ་
མའི་རྣམ་ཐར། ལོ་ཆེན་རིན་བཟང་གི་རྣམ་ཐར་སོགས་ལའང་དེ་ལྟར་བྱུང་མོད། ཀུན་
ལ་ཞིབ་ཏུ་བསྡུར་ནས་དག་པར་བཀོད་ཡོད།
༢ ཞུ་དག་བྱེད་སྟངས།
༡ ཡིག་ནོར་དག་བཅོས་ཀྱི་སྐོར་ནས་གནའ་དཔེ་ཞིབ་འཇུག་པ་དང་
། བརྡ་དང་
5



ལོ་པཎ་གྱི་རྣམ་ཐར་ཕྱོགས་བསྒྲིགས།
ག་མ་
ཡི་གེའི་འགྱུར་རིམ་ལ་ཞིབ་ཏུ་དཔྱོད་མཁན་དག་ལ་ཕན་དུ་རེ་བས། མ་དཔེ་རུ་
ཡིག་ནོར་ཡིན་ངེས་སུ་ཐག་ཆོད་པ་དག་ཀྱང་གཞུང་གི་དཀྱུས་སུ་གནའ་དཔེ་དེ་ག་
བཅོས་པར་རང་སོར་བཞག་ཅིང་། དེ་ཡི་ནོར་བཅོས་རྣམས་གོར་ཐིག་ཏུ་བླངས་ནས་
བཀོད་ཡོད། འོན་ཀྱང་རྣམ་ཐར་འགའ་རེར་ཚིག་ཕྲད་དག་རྣམ་ཐར་གྱི་མགོ་ནས་
མཇུག་བར་དིང་གི་འབྲི་སྟངས་དང་མི་མཐུན་པར་བྲིས་འདུག་པས། ཀུན་ཀྱང་རྟགས་
སུ་བླངས་ན་ལྡེབ་ངོས་ཡོངས་རྟགས་འབའ་ཞིག་གིས་གང་བར་གྱུར་ཏེ་དེབ་མི་མཛེས་
པར་འགྱུར་བར་དོགས་ནས་འགའ་བཅོས་པ་དང་
། ཐོག་མའི་ཞུ་དག་སྐབས་སུ་གཞུང་
གི་དཀྱུས་བཅོས་ཟིན་འགའ་སླར་ཡང་བསྐྱར་བཅོས་བྱས་ཏེ་གོར་ཐིག་ཏུ་ལེན་རྒྱུ་མ་
བྱུང་བར་ལུས་པ་འགའ་ཡང་ཡོད་པས་དེ་ལུགས་ཐུགས་ལ་ངེས་འཚལ།
༢ ཞུ་དག་སྐབས་མ་དཔེ་ལ་བསྡུར་རྒྱུ་དེ་ང་ཚོས་ཨང་དང་པོར་བཞག་ཡོད། དེ་
ཡང་ད་ལྟ་ང་ཚོས་མཐོང་ཐུབ་པའི་ལྕགས་དཔར་གྱི་དེབ་མང་པོ་ཞིག་ལ་མ་
སྟེང་ནས་ཡི་གེ་མང་དུ་ཆད་པར་མ་ཟད། སྐབས་རེར་ཕྲེང་མང་པོ་དང་
། ཐ་ན་ལྡེབ་
འགའ་རེ་ཆད་པ་དང་
། ཡང་སྐབས་རེར་ལྡེབ་འགའ་རེ་ལྷག་པར་པར་བར་མ་ཟད།
གཞུང་དེ་ལ་གཏན་མེད་པ་འགའ་རེ་ཡང་བར་དུ་བཅུད་དེ་ལྷག་པ་སོགས་ཤིན་ཏུ་
མང་བར་མཐོང་བས། ང་ཚོས་ཞུ་དག་སྐབས་སུ་མ་དཔེ་ལ་བསྡུར་ཏེ་མ་དཔེའི་
སྟེང་ནས་ཆད་པ་དང་། ལྷག་པ། ནོར་བ་སོགས་མེད་པ་ཞིག་ཡོང་རྒྱུ་དེ་གཙོ་བོར་བྱས་
པ་ཡིན། དེ་ཡང་མ་དཔེ་གཅིག་ལ་བསྡུར་བ་ཙམ་དང་། ཐེངས་གཅིག་ལ་བསྡུར་བ་
ཙམ་གྱིས་འཐུས་པར་མ་བྱས་པར། རྣམ་ཐར་རེར་མ་དཔེ་མི་འདྲ་བ་གང་རྙེད་ཀུན་ལ་
བསྡུར་ཡོད་ལ། དག་བཅོས་དཀའ་ཤོས་ཀྱི་རྣམ་ཐར་དག་མ་དཔེ་ལ་ཐེངས་ལྔ་རེ་དང་
།
ཉུང་མཐའ་ཡང་གསུམ་རེ་ཚང་མར་བསྡུར་ཡོད། རྩིས་འཕྲུལ་ནས་དེབ་ཏུ་སྒྲིག་སྐབས་
་དཔེའི་
6



དཔེ་ཚོགས་གསལ་བཤད།
སྒྲིག་པ་པོའི་མཐེབ་འོག་ནས་མ་གོ་ས་ནས་ཡི་གེ་འགའ་རེ་བསྣོག་ཤོར་བ་སོགས་ཀྱང་
ཡོད་སྲིད་པས། ང་ཚོས་དེབ་ཏུ་བསྒྲིགས་ཟིན་རྗེས་ཡང་བསྐྱར་མ་དཔེ་ལ་ཐེངས་གཅིག་
བསྡུར་ཡོད།
༣ རྟགས་ཀྱི་མཚོན་དོན།
༡
ཡི་གེ་ནོར་བ་བཅོས་པ་དང་
། མཆན་བཏབ་པ། མ་དཔེ་མི་འདྲ་བའི་ནང་དུ་
གསལ་བ། ཆད་ལྷག་ཤོར་བ་ཡིན་ནམ་སྙམ་པ་དག་ང་ཚོས་གོར་ཐིག་ཏུ་བླངས་ནས་
ཡོད་པས། ཀློག་མཁན་དག་གིས་སྔོན་དུ་ཅིས་ཀྱང་རྟགས་འདི་དག་ངེས་འཚལ།
མ་དཔེར་ཡིག་ནོར་ཡིན་ངེས་སུ་སྙམ་པ་དག་ཀྱང་མ་ཡིག་བསུབས་ནས་
བཅོས་པ་སོགས་མ་བྱས་པར་མ་དཔེར་རང་སོར་བཞག་ནས། དེ་ཡི་ནོར་བཅོས་ཀྱི་ཡི་
གེ་དེ་རྟགས( )འདིའི་ནང་དུ་བཀོད་ཡོད་ལ། མཆན་རྣམས་ཀྱང་རྟགས་འདིར་ཡིག་
ཆུང་བྱས་ནས་བཀོད་ཡོད། དེ་བས་རྟགས( )འདིའི་ནང་དུ་ཡོད་པའི་ཡིག་ཆུང་དག་
མཆན་ཡིན་ལ། ཡིག་ཆུང་མ་བྱས་པར་རྟགས་འདིར་བཀོད་པ་དག་ནོར་བཅོས་ཀྱི་སྐོར་
ཡིན།
༢ མ་དཔེ་མང་དུ་རྙེད་པ་དག་ལས་མ་དཔེ་རྙིང་པ་གཅིག་མ་ཕྱི་རུ་བཟུང་ཞིང་
།
དེ་རུ་མི་གསལ་བར་དཔེ་གཞན་དུ་གསལ་བའི་སྐོར་རྣམས་རྟགས{}འདིའི་ནང་དུ་
བཀོད་ཡོད་ལ། མ་དཔེ་མི་འདྲ་བ་གསུམ་བཞི་ཡན་ཆད་བྱུང་བ་དག་རྟགས{}འདིའི་
ནང་དུ་ཨང་གྲངས༡དང༢་སོགས་བཀོད་ཡོད། དཔེར་ན་ཆག་ལོའི་ལམ་ཡིག་ཏུ།
༡ ཉའི་ཁོག་པ། ༢ ཉའི་ལྟོ་བ། ༣ ལྐོག་པ}ཞེས་པ་ལྟ་བུར་མཚོན་ན་མ་དཔེ་མི་འདྲ་བ་
གསུམ་དུ་བྱུང་བའི་འབྲི་སྟངས་མི་འདྲ་བ་གསུམ་ཡིན་པ་ལྟ་བུའོ། །དེ་ལྟར་དཔེ་མི་འདྲ་
7



ལོ་པཎ་གྱི་རྣམ་ཐར་ཕྱོགས་བསྒྲིགས།
བར་མངོན་པ་ལའང་ཚེག་བར་འགའ་རེ་ཡོད་པ་ནས། མང་ཤོས་ལ་ལྡེབ་མ་རེ་ཙམ་
དེ་ལྟར་བཀོད་པ་ཡང་ཡོད། དེ་བས་རྟགས{}འདི་འདྲའི་ནང་དུ་ཡོད་པ་ཀུན་དཔེ་མི་
འདྲ་བའི་ནང་དུ་གསལ་བ་དག་ཡིན།
༣ མ་དཔེར་ཆད་སོང་བ་ཡིན་ནམ་སྙམ་པ་དག་རྟགས】འདིའི་ནང་དུ་བླངས་
ཡོད༑ དཔེར་ན་ལོ་ཆེན་རིན་བཟང་གི་རྣམ་ཐར་དུ།（མཁའ་འགྲོ་མས་ལུང་ཇི་ལྟར་
བསྟན་པ་དང་བཞི།】ཞེས་པའི་ས་བཅད་འདི་དབུ་ནས་ཆད་སོང་བ་ཡིན་ནམ་སྙམ་
ནས་བཙུད་པ་ལྟ་བུའོ། །
༤ མ་དཔེར་ཡོད་པའི་ཡི་གེའམ་ཚིག་འགའ་རེ་ལྷག་མོ་ཡིན་ནམ་སྙམ་པ་དག་
དང་༑ ཐག་མ་ཆོད་པའི་རིགས་རྟགས《འདིའི་ནང་དུ་བླངས་ནས་བཀོད་ཡོད། དེ་
ཡང་དཔེར་ན་ལོ་ཆེན་རིན་བཟང་གི་རྣམ་ཐར་དུ། དགུན་རྒྱམ་ཤུར་དུ་ཐུགས་དམ་
མཛད་ནས། 《སོས་ཐུགས་དམ་མཛད་ནས།] སོས་ཐུགས་དམ་ཐོན་ནས། ཞེས་པའི་སོས་
ཐུགས་དམ་ཐོན་ནས་ཞེས་པ་ལྷག་མ་ཡིན་པས་རྟགས་དེར་བཙུད་པ་དང། ཤཱཀྱ་དཔལ་
གྱིས་མཛད་པའི་ཐུགས་སྲས་ལོ་ཙཱ་བའི་རྣམ་ཐར་དུ། 《སྒྱུ་མ་ལྟ་བུའི་ངང་ཐམས་ཅད]
དད་ཅིང་གུས་པའི་འབུལ་བ་བྱུང་བ་རྣམས་ཀྱང་
། ཞེས་པ་ལྟ་བུ་མ་ཡིག་ཏུ་མི་གསལ་
བས་ཐག་མ་ཆོད་པ་ལྟ་བུའོ། །
༥ ད་དུང་རྣམ་ཐར་འགའ་རེར་མ་དཔེ་མི་འདྲ་བར་མཚན་དོན་མི་འདྲ་བ་མང་
དུ་བཀོད་པའང་འདུག་མོད། རྣམ་ཐར་གྱི་མགོ་རུ་མཚན་མི་འདྲ་བ་མང་དུ་བཀོད་པ་
དང་༑ རྟགས་མང་དུ་བཏབ་པ་སོགས་ནི་མི་མཛེས་པར་འདུག་པས། དེ་དག་གཞུང་
དཀྱུས་སུ་མ་བཀོད་པར་རྣམ་ཐར་རེ་རེའི་མགོ་ཡི་གསལ་བཤད་ནང་དུ་བཀོད་ཡོད།
8



དཔེ་ཚོགས་གསལ་བཤད།
༤ རྣམ་ཐར་དང་ལམ་ཡིག་སོ་སོའི་གསལ་བཤད།
ལོ་པཎ་གྱི་རྣམ་ཐར་དང་། ལམ་ཡིག་ཚང་མར་གསལ་བཤད་ རེ་རེ་བཀོད་ཡོད།
གསལ་བཤད་ནང་དུ་སྐབས་བབས་ལོ་པཎ་དེའི་འཁྲུངས་འདས་ལོ་ཚིགས་དང་རྣམ
ཐར་བསྡུས་ཙམ། རྣམ་ཐར་དང་ལམ་ཡིག་དེ་ཡི་སྐོར་གྱི་གསལ་བཤད་ཕྲན་ཙམ་བཅས་
བཀོད་ཡོད། འོན་ཀྱང་རྣམ་ཐར་འགའ་རེའི་རྩོམ་པ་པོ་རྩད་གཅོད་དཀའ་བར་འདུག་
ལ༑ ལོ་པཎ་མང་པོ་ཞིག་གི་འཁྲུངས་འདས་ལོ་ཚིགས་དེ་སྔའི་ཚིག་མཛོད་དང་ལོ་
ལོ་རྒྱུས་
དག་ཏུ་གསལ་བོར་བཀོད་མེད་པ་མང་ལ། ཚིག་མཛོད་སོགས་སུ་བཀོད་པ་དག་ཀྱང་
རྣམ་ཐར་སོགས་དང་བསྡུར་ན་མི་དག་པ་མང་བས་འཁྲུངས་འདས་རེ་རེ་བཞིན་
འགོད་པ་ཤིན་ཏུ་དཀའ་བར་འདུག་ནའང་། རྣམ་ཐར་དང་། ལོ་རྒྱུས། ཆོས་འབྱུང་
སོགས་ཕན་ཚུན་བསྒྲིགས་ཏེ་ཕལ་ཆེ་བར་འཁྲུངས་འདས་ལོ་ཚིགས་བཀོད་ཡོད་ལ།
རྣམ་ཐར་རྩོམ་པ་པོ་ཡང་དཔེ་ཚོགས་གཞན་དང་གཞན་དུ་རྩོམ་པ་པོ་མི་གསལ་ཞེས་
བྲིས་པ་དག་ཀྱང་དཀའ་བས་བཙལ་ཏེ་རྩོམ་པ་པོ་བཀོད་ཡོད་མོད། མཐའ་གཅིག་ཏུ་
ཁ་ཚོན་གཅོད་དཀའ་བས་མཁྱེན་ལྡན་དག་གིས་སླར་ཡང་དཔྱད་འཚལ།
༥ དེབ་ཕྲེང་གི་གོ་རིམ།
འདིར་ལོ་པཎ་གྱི་རྣམ་ཐར་དག་གང་བྱུང་དུ་མ་བསྒྲིགས་པར་དེབ་ཕྲེང་རྣམས་
ཀྱི་གོ་རིམ་ནི་ལོ་པཎ་དེ་དག་བྱོན་དུས་ཀྱི་དུས་ཚོད་ཀྱི་སྔ་ཕྱི་ལྟར་བསྒྲིགས་ཡོད་ལ། དེ་
9



ལོ་པཎ་གྱི་རྣམ་ཐར་ཕྱོགས་བསྒྲིགས།
ཡང་ཕལ་ཆེ་བར་དུས་ཐོག་གཅིག་པའི་པཎྜི་ཏ་དང་ལོ་ཙཱ་བ་དག་སྟབས་གཅིག་ཏུ་
བསྒྲིགས་ཡོད། ལོ་པཎ་རྣམ་ཐར་དེབ་ཕྲེང་དང་པོ་འདིར་འཁོད་པའི་རྣམ་ཐར་དང་
རྩོམ་པ་པོ་དག་ནི།
བསྟན་པ་སྔ་དར་སྐོར་གྱི་དེབ་ཏུ། ༡ ཏུན་ཧོང་ལས་བྱུང་བའི་སློབ་དཔོན་པདྨའི་
སྐོར༑ ༢ ཏུན་ཧོང་ལས་བྱུང་བའི་གནུབས་ནམ་མཁའི་སྙིང་པོའི་སྐོར། ༣ མངའ་
བདག་ཉང་གི་སློབ་དཔོན་པདྨའི་རྣམ་ཐར་ཆོས་འབྱུང་ནོར་བུའི་ཕྲེང་བ། ༤ མཁན་
ཆེན་ཞི་འཚོའི་རྣམ་ཐར། ༥ རྗེ་བཙུན་ཏཱ་ར་ནཱ་ཐས་མཛད་པའི་སློབ་དཔོན་པདྨའི་རྣམ་
ཐར་ཡིད་ཆེས་གསུམ་ལྡན། ༦ ཀོང་སྤྲུལ་ཡོན་ཏན་རྒྱ་མཚོས་མཛད་པའི་བེ་རོའི་རྣམ་
ཐར་པདྨའི་དགའ་ཚལ། ༧ གནུབས་ཆེན་སངས་རྒྱས་ཡེ་ཤེས་ཀྱི་རང་རྣམ། ༨ གནམ་
ཆོས་མི་འགྱུར་རྡོ་རྗེས་མཛད་པའི་ཤུད་བུ་དཔལ་གྱི་སེངྒེའི་རྣམ་ཐར་རྣམས་བཀོད་
ཡོད།
ཇོ་བོ་སྤྱི་ཏི་སོགས་ཀྱི་སྐོར་གྱི་དེབ་ཏུ། ༡ ཀོང་སྤྲུལ་ཡོན་ཏན་རྒྱ་མཚོས་མཛད་
པའི་ཇོ་བོ་སྤྱི་ཏིའི་སྐུ་འབུམ་གྱི་དཀར་ཆག། ༢ ཡོལ་ལྕགས་རྡོ་རྗེ་དབང་ཕྱུག་གིས་
མཛད་པའི་རོང་ཟོམ་ཆོས་ཀྱི་བཟང་པོའི་རྣམ་ཐར། ༣ རོང་ཟོམ་གྱི་རྣམ་ཐར་ཡལ་
འདབ་བཞི་པ། ༤ ས་ཆེན་གྲགས་པ་རྒྱལ་མཚན་གྱིས་མཛད་པའི་འབྲོག་མི་ལོ་ཙཱའི་
རྣམ་ཐར། ༥ ས་སྐྱ་བསོད་ནམས་རྩེ་མོས་མཛད་པའི་བ་རི་ལོ་ཙཱའི་རྣམ་ཐར། ༦ ཞང་
བརྩོན་འགྲུས་གྲགས་པས་མཛད་པའི་རྒུ་ལོ་སྔ་མའི་རྣམ་ཐར། ༧ རྒུ་ལོ་ཕྱི་མའི་རྣམ་
ཐར་དང་གདུང་རབས། ༨ གཙང་སྨྱོན་གྱིས་མཛད་པའི་མར་པ་ལོ་ཙཱའི་རྣམ་ཐར་
རྣམས་ཡོད།
ཇོ་བོ་རྗེ་དཔལ་ལྡན་ཨ་ཏི་ཤ་ཡབ་སྲས་སྐོར་གྱི་དེབ་ཏུ། ༡ འབྲོམ་སྟོན་པས་
10



དཔེ་ཚོགས་གསལ་བཤད།
མཛད་པའི་ཇོ་བོ་རྗེ་དཔལ་ལྡན་ཨ་ཏི་ཤའི་རྣམ་ཐར་ཆོས་ཀྱི་འབྱུང་གནས་སོགས་
དང་༑ ༢ གུ་གེ་གྲགས་པ་རྒྱལ་མཚན་གྱིས་མཛད་པའི་ལྷ་བླ་མ་ཡེ་ཤེས་འོད་ཀྱི་རྣམ་
ཐར; ༣ མཆིམས་ནམ་མཁའ་གྲགས་ཀྱིས་མཛད་པའི་འབྲོམ་སྟོན་པ་རྒྱལ་བའི་འབྱུང་
གནས་ཀྱི་རྣམ་ཐར། ༤ གུ་གེ་ཁྱི་ཐང་པས་མཛད་པའི་ལོ་ཆེན་རིན་ཆེན་བཟང་པོའི་
རྣམ་ཐར། ༥ གྲོ་ལུང་པས་མཛད་པའི་རྔོག་ལོ་ཆེན་པོའི་རྣམ་ཐར། ༦ པཎ་ཆེན་ཤཱཀ་
མཆོག་པས་མཛད་པའི་རྔོག་ལོ་ཆེན་པོས་བསྟན་པ་ཇི་ལྟར་སྐྱོང་ཚུལ།
ཁྲོ་ཕུ་ལོ་ཙཱ་ཡབ་སྲས་སྐོར་གྱི་དེབ་ཏུ། ༡ ཁྲོ་ཕུ་ལོ་ཙཱ་བའི་རང་རྣམ་བསོད་ནམས་
རྒྱལ་བའི་ཁ་སྐོང་དང་བཅས་པ་དང་
། ༢ ཁྲོ་ཕུ་ལོ་ཙཱས་མཛད་པའི་རྗེ་ཤཱཀྱ་ཤྲཱིའི་རྣམ་
ཐར༑ ༣ པཎ་ཆེན་ཤཱཀྱ་ཤྲཱིའི་རྣམ་ཐར་རིན་ཆེན་ཕྲེང་བ། ༤ ཁྲོ་ཕུ་ལོ་ཙཱ་བས་མཛད་
པའི་ཡབ་སྲས་མཇལ་བ། ༥ པཎ་ཆེན་མི་ཏྲ་ཛོ་གིའི་རྣམ་ཐར། ༦ པཎ་ཆེན་ཤྲཱི་པུ་ཏྲའི་
རྣམ་ཐར།
འགོས་ལོ་ཡབ་སྲས་སྐོར་གྱི་དེབ་ཏུ། ༡ འགོས་ལོས་མཛད་པའི་པཎྜི་ཏ་ནགས་
ཀྱི་རིན་ཆེན་གྱི་རྣམ་ཐར། ༢ སྨོན་ལམ་གྲགས་པས་མཛད་པའི་འགོས་ལོའི་རྣམ་ཐར། ༣
ཞྭ་དམར་ཆོས་གྲགས་ཀྱིས་མཛད་པའི་འགོས་ལོའི་རྣམ་ཐར།
ཞ་ལུའི་ལོ་ཙཱ་རིམ་བྱོན་སྐོར་གྱི་དེབ་ཏུ། ༡ མགོན་པོ་དཔལ་གྱིས་མཛད་པའི་བུ་
སྟོན་ལོ་ཙཱ་བའི་རྣམ་ཐར། ༢ ཐུགས་སྲས་ལོ་ཙཱ་བས་མཛད་པའི་བུ་སྟོན་ལོ་ཙཱ་བའི་རྣམ་
ཐར; ༣ ཤཱཀྱ་དཔལ་གྱིས་མཛད་པའི་ཐུགས་སྲས་ལོ་ཙཱ་བའི་རྣམ་ཐར། ༤ ཞ་ལུ་ལོ་ཙཱ་
བའི་རྣམ་ཐར་རྣམས་ཡོད།
ལམ་ཡིག་སྐོར་གྱི་དེབ་ཏུ། ༡ ཆག་ལོའི་རྒྱ་གར་ལམ་ཡིག། ༢ ཨུ་རྒྱན་པའི་ལམ་
ཡིག༑ ༣ མན་ལུང་གུ་རུའི་ལམ་ཡིག། ༤ ལྷས་མཐོང་ལོ་ཙཱ་བས་མཛད་པའི་བལ་ཡུལ་
11



ལོ་པཎ་གྱི་རྣམ་ཐར་ཕྱོགས་བསྒྲིགས།
ལོ་
ལ་ཐེགས་དུས་ཀྱི་མ་ཡིག་སྙན་ངག་རྩོམ་འཕྲོ་ཅན། ༥ ལྷས་མཐོང་ལོ་ཙཱ་བས་མཛད་
པའི་བལ་ཡུལ་གྱི་སྐོར་པཎྜི་ཏའི་གསུང་ལས་བྱུང་བ། ༦ ཁམས་སྤྲུལ་གྱིས་མཛད་པའི་
བལ་ཡུལ་གནས་ཡིག། ༧ དགེ་འདུན་ཆོས་འཕེལ་གྱིས་མཛད་པའི་རྒྱ་གར་གནས་ཆེན་
ཁག་ལ་བགྲོད་པའི་གནས་ཡིག། ༨ རས་པ་དཀར་པོས་མཛད་པའི་འགྲོ་མགོན་ཏི་ཤྲཱི་
རས་པའི་རྣམ་ཐར་རྣམས་ཡོད། ཕྱི་མ་འདི་ལམ་ཡིག་དངོས་མ་ཞིག་མིན་ནའང་
།
རྒྱུས་རྒྱུ་ཆ་གལ་ཆེན་དཔེ་དཀོན་ཞིག་ཡིན་པ་དང༌། རང་རེར་འབྲེལ་ཆེ་ཞིང་དཔྱད་
གཞིའི་རྒྱུ་ཆ་ཉུང་བའི་མི་ཉག་ཏུ་ཕེབས་དུས་ཀྱི་ལམ་རྒྱུས་སོགས་ཀྱང་གསལ་བ་དང་
།
སྐབས་དེའི་མི་ཉག་གི་གནས་སྟངས་སོགས་ཀྱང་ཤིན་ཏུ་གསལ་བས་འདིར་ལམ་ཡིག་
ཏུ་བཀོད་ཡོད།
བཀའ་དྲིན་ཞུ་ཡིག།
ལོ་ཙཱ་བ་དང་པཎྜི་ཏ་དེ་དག་གི་རྣམ་ཐར་རྣམས་ཕྱོགས་བསྒྲིགས་བྱས་ཏེ་དེབ་
ཏུ་བསྒྲིག་རྒྱུ་ཞིག་བྱུང་ན་ཅི་མ་རུང་སྙམ་དུ་རིང་མོའི་དུས་ནས་སྨོན་ཞིང་བརྩོན་མོད།
གཞན་ལ་གཏགས་ཡོན་བྱེད་པ་སོགས་ཀྱང་མ་འབྱོར་ཞིང་
། གཞན་ལ་རོགས་བྱེད་པའི་
རེ་ཞུ་བྱེད་པ་སོགས་ཀྱང་མ་སྤོབས། དེ་བས་རང་ཉིད་གཅིག་པུས་ལག་བསྟར་ཏེ་རྩིས་
འཕྲུལ་དུ་བཏགས་པ་ཡིན་མོད། དེ་ཡང་རུས་སྦལ་ནུར་འགྲོས་ཀྱི་ཚུལ་དུ་ཧ་ཅང་ཕྱི་
ཕྱིར་འགྱངས་ཤིང་ལུས་པར་གྱུར།
ཉེ་ལམ་ཧོར་ཤུལ་མཁན་པོ་དགེ་དཔལ་གྱིས་ཁོ་བོས་འདི་ག་ནས་ལོ་པཎ་གྱི་རྣམ་
ཐར་ཕྱོགས་སྒྲིག་བྱེད་ཀྱིན་ཡོད་པ་རྟོགས་རྗེས། ཁོང་གིས་ཀྱང་ལོ་པཎ་གྱི་རྣམ་ཐར་
འདི་དག་ཕྱོགས་སྒྲིག་བྱེད་པ་ནི་ཤིན་ཏུ་གལ་ཆེ་བར་བཟུང་ནས། བསྐུལ་བ་དང་ཞུ་བ་
12



དཔེ་ཚོགས་གསལ་བཤད།
སོགས་གང་ཡང་མེད་ནའང་དེབ་ཕྲེང་དང་པོ་འདི་དག་དཔར་དུ་སྐྲུན་བྱེད་ཀྱི་རོགས་
དན་བླ་མེད་གནང་བྱུང་བས་གཟོད་སྒོ་རུ་ཕུད་ཐུབ་པ་བྱུང་། མ་གཞི་ཁོང་རང་ཉིད་
ཀྱིས་བོད་ཡུལ་གང་སར་བཙུགས་པའི་སློབ་གྲྭ་དང་། བཤད་གྲྭ། རྒན་གསོ་ཁང་སོགས་
དང་། གཞན་ལ་སློབ་ཡོན་གྱི་རོགས་སྐྱོར་གནང་བ་སོགས་ལ་འགྲོ་གྲོན་མང་པོ་ཞིག་
གཏོང་དགོས་མོད། དེ་དག་ལ་མ་ལྟོས་པར་གྲོགས་དན་བླ་མེད་གནང་བར་བཀའ་
དྲིན་རབ་ཏུ་ཆེ་ཞེས་ཞུ།
གཞན་ཡང་དེབ་འདིར་མ་དཔེ་ཡི་མཐུན་འགྱུར་གནང་མཁན་མཁན་པོ་རྩེ་རྒྱལ་
ལགས་དང་། རྒན་ཚངས་དབང་དགེ་འདུན་བསྟན་པ། དགེ་རྒན་དུང་གསེར། ཐུབ་
བསྟན་ལེགས་བཤད། ཞུ་དག་པ་འཛི་གུར་ཀུམ། འོད་འཛིན། ཐུབ་དགའ། མཆོག་གསུམ་
སོགས་ལ་བཀའ་དྲིན་རབ་ཏུ་ཆེ་ཞེས་ཞུ་ལ། དེབ་ཀྱི་སྒྲིག་སྦྱོར་སྐབས་ཡང་བཅོས་བསྐྱར་
བཅོས་སོགས་ཀྱི་དཀའ་ངལ་མི་ཉུང་བ་ཞིག་སྤྲད་དགོས་བྱུང་བས་སྒྲིག་སྦྱོར་པ་སྙེ་མ་
ནག་པོ་ལའང་བཀའ་དྲིན་ཆེ་ཞེས་ཞུའོ། །
13



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
ཁྲོ་ཕུ་ལོ་ཙཱ་བ།
༼༡༡༧༣–༡༢༣༧༽
པའི
ཁོང་གི་འཁྲུངས་འདས་ལོ་ཚིགས་ཐད་དུང་དཀར་ཚིག་མཛོད་དུ་རབ་བྱུང་བཞི་པའི་ས་ཡོས་
༡༢༡༩ལ་གྲོངས་པར་བཤད་པ་ལ་བགྲང་བྱ་བཅོ་བརྒྱད་ཀྱིས་སྔ་བའི་སྐྱོན་ཡོད་ཅིང་
། སྨོན་ལམ་ཚིག་
མཛོད་སོགས་སུ་རབ་བྱུང་བཞི་པའི་ཤིང་བྱ་ཕྱི་ལོ༡༢༢༥ལ་གྲོངས་པར་བཤད་པ་དེ་ལ་བགྲང་བྱ་བཅུ་
གཉིས་ཙམ་གྱི་སྔ་བའི་སྐྱོན་ཡོད། དེ་བས་ཁོང་གི་འཁྲུངས་འདས་ལོ་ཚིགས་དངོས་ནི་རབ་བྱུང་གསུམ་
ཆུ་སྦྲུལ་ཕྱི་ལོ༡༡༧༣ལོར་གཙང་ཡུལ་ཤབ་སྨད་དུ་སྐུ་འཁྲུངས་ཤིང་། རབ་བྱུང་བཞི་པའི་མེ་ཕོ་
སྤྲེལ་ཕྱི་ལོ༡༢༣༧ལོའི་ལོ་མཇུག་སྐུ་གཤེགས་པ་རྣམ་ཐར་རང་ན་གསལ།
ཁོང་གིས་ཆུང་ངུའི་དུས་ནས་ཁུ་བོ་ཀུན་ལྡན་སོགས་ཀྱི་མདུན་ནས་རིག་པའི་གནས་ལ་སྦྱངས་
པ་བྱས། དགུང་ལོ་ཉེར་བཞི་པ་མེ་འབྲུག་ལ་བལ་ཡུལ་དུ་ཕེབས་ནས་ཤྲཱི་རྣམ་གཉིས་ལས་ཟླ་བ་ལྟ་བུར་
ཡོངས་སུ་གྲགས་པ་བུདྡྷ་ཤྲཱི་བླ་མར་བསྟེན་ཏེ་མདོ་སྔགས་ཀྱི་ཆོས་ཚུལ་མང་དུ་གསན། རྒྱལ་སྲས་མི་
ཏུ་ཛོ་ཀི་བལ་ཡུལ་དུ་ཕེབས་པ་དང་ཡང་མཇལ་ཞིང་རྗེས་སུ་བཟུང་
། དེ་རྗེས་ཁ་ཆེ་པཎ་ཆེན་ཤཱཀྱ་ཤྲཱི་
མཆོག་དཀའ་བས་བཙལ་ཞིང་བླ་མར་བསྟེན། སྔ་ཕྱིར་པཎ་གྲུབ་གསུམ་པོ་བོད་དུ་གདན་དྲངས། ཁྲོ་
ཕུའི་བྱམས་ཆེན་བཞེངས་པ་སོགས་སྐུ་གསུང་ཐུགས་ཀྱི་རྟེན་བཞེངས་པ་དང་
། རྒྱ་གར་ནས་པཎྜི་ཏ་
གདན་དྲངས་ཏེ་ཡུལ་ཕྱོགས་ཀུན་ཏུ་འཆད་ཉན་སྤེལ་བ་སོགས་མཛད་པ་རྒྱ་ཆེར་བསྒྲུབས་པ་སོགས་
རྣམ་ཐར་ཉིད་ནས་ཤེས་འཚལ།
རྣམ་ཐར་འདི་ནི་ཁྲོ་ཕུ་ལོ་ཙཱ་བ་ཉིད་ཀྱིས་མཛད་པ་ཞིག་ཡིན། སྤྱིར་རྣམ་ཐར་འདི་ལ་མ་དཔེ་
མི་འདྲ་བ་མང་ཙམ་བྱུང་ཞིང་
། མཚན་ཡང་མི་འདྲ་བ་འགའ་བྱུང་སྟེ། དཔེ་འགར། པཎ་གྲུབ་གསུམ་
1



ལོ་པཎ་གྱི་རྣམ་ཐར་ཕྱོགས་བསྒྲིགས།
གྱི་རྣམ་ཐར་དཔག་བསམ་འཁྲི་ཤིང་བཞུགས་སོ། །ཞེས་དང་
། དཔེ་གཞན་དུ། བླ་མ་མཉམ་མེད་ཁྲོ་ཕུ་
ལོ་ཙཱ་བ་ཆེན་པོའི་རྣམ་པར་ཐར་པ་བཞུགས་སོ། །ཞེས་དང་། ཡང་དཔེ་གཞན་དུ། ཁྲོ་ཕུ་ལོ་ཙཱ་བའི་
རང་རྣམ་བཞུགས་ཞེས་ཀྱང་བྲིས་འདུག། སྤྱིར་པཎ་གྲུབ་གསུམ་གྱི་རྣམ་ཐར་ཞེས་པ་ནི་ཁྲོ་ཕུ་ལོ་ཙཱ་བ་
རང་གིས་མཛད་པའི་པཎ་གྲུབ་གསུམ་དང་མཇལ་ཚུལ་འདི་ཡིན་པར་གསལ་ཞིང་། ཁྲོ་ཕུ་རང་གིས་
བཏགས་པའི་མཚན་ཡང་དེ་ཡིན་ངེས་ལ། དེ་ལ་ཁྲོ་ཕུ་ལོ་ཙཱ་བའི་རང་རྣམ་ཞེས་ཀྱང་གྲགས། བླ་མ་
མཉམ་མེད་ཁྲོ་ཕུ་ལོ་ཙཱ་བ་ཆེན་པོའི་རྣམ་པར་ཐར་པ། ཞེས་པའི་མཚན་དེ་རང་རྣམ་ལ་ཁ་སྐོང་སོགས་
བྱས་རྗེས་སུ་གཞན་དག་གིས་བཏགས་པ་ཞིག་ཡིན་ངེས་སྙམ།
རྣམ་ཐར་འདིའི་མཇུག་ཏུ་བསོད་ནམས་རྒྱལ་བས་བཀོད་ཅེས་པ་ནི། རྫོང་གི་སྟག་རི་ནས་ཞེས་
པ་མན་གྱི་རྣམ་ཐར་ཁ་སྣོན་བྱེད་པ་པོ་བསོད་ནམས་རྒྱལ་བ་ཡིན་པའི་དོན་ལས་གཞུང་ཡོངས་རྩོམ་
པ་པོ་ཞེས་པའི་དོན་མིན།
རྣམ་ཐར་འདིའི་དཔེ་ལ་བྲིས་མ་རྙིང་པ་དབུ་མེད་གསུམ་དང་། ཤིང་དཔར་རྙིང་པ་དབུ་ཅན་
གཅིག་སོགས་མི་འདྲ་བ་མང་ཙམ་བྱུང་ཞིང་
། དེ་དག་ཀྱང་ནང་ཕན་ཚུན་ཤིན་ཏུ་མི་འདྲ་བ་མང་བར་
མ་ཟད། ལྡེབ་འགའ་རེའི་ཆད་ལྷག་ཤོར་བ་སོགས་ཀྱང་འདུག་མོད། འདིར་བྲིས་རྙིང་དབུ་མེད་གཅིག་
གཞིར་བཟུང་སྟེ་དཔེ་གཞན་ལས་མི་འདྲ་བ་བྱུང་རིགས་གོར་ཐིག་ཏུ་བླངས་ནས་བཀོད་ཡོད།
དེབ་འདིར་པཎྜི་ཏའི་རྣམ་ཐར་གྱི་སྔོན་དུ་འདི་ཉིད་བཀོད་ནས་ཡོད་དེ། དེ་ཡང་གཙོ་བོ་པཎ་
གྲུབ་གསུམ་དང་མཇལ་ཚུལ་ཡིན་པ་དང་
། འོག་ནས་བྱུང་བའི་ཁ་ཆེ་པཎ་ཆེན་གྱི་རྣམ་ཐར་དང་ཡབ་
སྲས་མཇལ་བ་སོགས་ཀྱང་ཕལ་ཆེར་འདི་ལས་ཕྱུང་བར་འདུག་པས་སོ། །ད་དུང་ཁྲོ་ཕུ་ལོ་ཙཱ་ཡབ་སྲས་
ཀྱི་རྣམ་ཐར་གཞན་ཁག་ཅིག་ཀྱང་ཡོད་པ་དེབ་ཕྲེང་གཉིས་པར་བཞག་ཡོད།
- སྒྲིག་པ་པོས།
2



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
༄༅། །བླ་མ་མཉམ་མེད་ཁྲོ་ཕུ་ལོ་ཙཱ་བ་ཆེན་པོའི་རྣམ་
པར་ཐར་པ་བཞུགས་སོ། །
ཁྲོ་ཕུ་ལོ་ཙཱ་བ་བྱམས་པའི་དཔལ་གྱིས་མཛད།
རྗེ་བཙུན་སྐུ་དྲིན་ཅན་རྣམས་ལ་ཕྱག་འཚལ་ལོ། །
ཐོག་མེད་འཁོར་བ་སྡུག་བསྔལ་གྱི། །
རྒྱ་མཚོར་བྱིང་བ་སྒྲོལ་མཛད་ཅིང་། །
བླ་མེད་བདེ་ཆེན་སར་འགོད་པ། །
དཔལ་ལྡན་བླ་མ་དྲིན་ཆེན(རིན་ཆེན}བཅུ་ཞབས་འདུད། །
(རྗེ་རྒྱལ་ཚ། རྗེ་ཀུན་ལྡན་རས་པ། རྗེ་ཤཱཀྱུ་ཤི། རྗེ་མི་ཏྲ་ཛོ་གི། རྗེ་བུདྷ་ཤི། རྗེ་ཨ་ནུ་པ་མ་ཤྲཱི། རྗེ་འབྲི་གུང་པ། རྗེ་སྟག་ལུང་
པ། རྗེ་རྩང་དཀར། རྗེ་རྩང་ནག། དེ་རྣམས་བཅུ་ལ། )
གང་གི་བྱིན་རླབས་འོད་ཟེར་གྱིས། །
བདག་སྙིང་པད་མོའི་ཁ་འབྱེད་ཅིང་
། །
དྲི་མེད་ཡེ་ཤེས་གེ་སར་བསྐྲུན། །
རྒྱ་བོད་བླ་མ་ཉི་རྣམས་རྒྱལ། །
གང་གི་ཚེ་མེ་པོ་སྟག(མེ་ཕོ་སྟག)གི་ལོ་སྨིན་དྲུག་གི་ཟླ་བ་ལ་མཁན་པོ་འོམ་ཕུག་
པ་ཆེན་པོ་འདས་པའི་ཚེ་ལྟས་ངོ་མཚར་ཆེ་བ་མང་པོ་དང༌
། སྐུ་གདུང་རིང་བསྲེལ་
3



ལོ་པཎ་གྱི་རྣམ་ཐར་ཕྱོགས་བསྒྲིགས།
དཔག་ཏུ་མེད་པ་ཡང་བྱོན། དེའི་ཚེ་ཁྲོ་ལོ་ཡང་དེར་འོངས་པ་དང་འཛོམ་སྟེ་འཛོམས་
ཏེ)གསོལ་བ་བཏབ་པས། གསོལ་འདེབས་བར་པའི་ནུབ་གཅིག་ལ་རིང་སྲེལ་ཉིས་
སྟོང་བཞི་བརྒྱ་བྱོན། དེའི་དུས་སུ་དགེ་བའི་བཤེས་གཉེན་པོ(ཆེན་པོ》སྡེ་སྣོད་གསུམ་
གྱི་མངའ་བདག་བོད་ཡུལ་གངས་རིའི་ལྗོངས་ན་འགྲན་ཟླ་མེད་པའི་མཁས་པ་བཟད་
རིངས་བྱ་བ་དེ་ཡང་དེར་བཞུགས་པས་ཐུགས་དགོངས་བཏང་པ་ནི། འོ་སྐོལ་གྱི་བླ་མ་
ལོ་ཙཱ་བ་འདི་ཡང་རིང་པོ་མ་ཐོགས་པར་འདི་ལྟ་བུའི་རྣམ་པར་འགྱུར་བ་ཞིག་འོང་སྟེ།
དེས་ཇི་ལྟར་མཛད་པའི་རྣམ་ཐར་ད་ལྟ་དྲིར་ཡོད་བཞིན་དུ་མ་དྲིས་ན། ཕྱིས་འགྱོད་པ་
ཅན་དུ་འགྱུར་ངེས་སོ་སྙམ་ནས་དེ་ཉིད་ཀྱི་ཚེ་བསྙེན་བཀུར་དང་ཡོན་ཕུལ་ནས་ཚིགས་
སུ་བཅད་པ་འདི་བཀོད་དོ། །
སར་གནས་སྐྱེས་ཆེན་འདས་པའི་གདུང་མཆོད་ཚེ། །བྱམས་དཔལ་ལོ་ཙཱས་གསོལ་
བཏབ་སྐད་ཅིག་ལ། །རིང་བསྲེལ་ཅིག(གཅིག)ལས་རིང་བསྲེལ་སྟོང་ཕྲག་བརྒྱུར། །རྣམ་
འཕེལ་ངོ་མཚར་དེ་ལ་བདག་ཕྱག་འཚལ། །དེ་འོག་སྔོན་དང་ཕྱི་མཐའ་ད་ལྟར་གྱི། །
མཚར་མཛད་ཀུན་བསམ་གྱིས་མི་ཁྱབ་མོད། །དེང་འདིར་གདུལ་མང་དགའ་མགུ་
རངས་པའི་ངོར། །རྨད་བྱུང་བྱ་དཀའི་རྣམ་ཐར་གསུང་དུ་གསོལ། །ཞེས་སྔོན་ནས་ད་
ལྟར་གྱི་བར་ཇི་ལྟར་མཛད་པ་དང་བྱུང་པའི་རྣམ་ཐར་རྣམས་ཞུས་སོ། །
དེ་ལྟ་མོད་ཀྱང་རང་ལ་མོས་པའི་སྐྱེ་བོ་འགའ་ཞིག་ལ་ཕན་སྲིད་པས་ཡི་གེ་
མདོར་བསྡུས་ཉུང་ཤས་ཅིག(ཤིག)དགོད་པར་བགྱིའམ། ཧ་ཅང་ཞིབ་མོ་རྣམས་བཀོད་
ན་དེའི་རྒྱུས་ཀྱིས་ཟབ་ཆོས་གསང་པའི་གནས་རྣམས་ཀྱང་ཕྱིར་ཤོར་ཏེ་ཉམས་པར་
འགྱུར་དུ་འོང་ལ། དད་པ་མ་ཐོབ་པའི་མི་རྣམས་ཀྱིས་སྒྲོ་སྐུར་ཆེན་པོ་ཡང་བྱེད་པར་
མཆི་བས་བསོད་ནམས་མ་ཡིན་པའི་ལས་སུ་འགྱུར་དུ་དོགས་སོ་ཞེས་ཕྱིར་བཟློག་ནས་
4



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
ཡུན་རིང་ཞིག་ཏུ་ཡི་གེ་རྒྱས་པར་འགོད་མ་ནུས་སོ། །
ཡང་དགེ་བཤེས་ཆེན་པོ་དེ་ཉིད་ཀྱིས་ཡང་དང་ཡང་དུ་ནན་ཏན་ཆེན་པོ་མཛད་
ནས་ཞུ་ཆེར་ཕུལ་ཏེ། ཕལ་པོ་ཆེའི་ཚོགས་ཀྱིས་ཅི་ནས་ཀྱང་མཐོང་བར་མི་འགྱུར་བའི་
སྦེད་ཐབས་ལེགས་པར་བགྱིའོ་ཞེས་གསུངས་ནས་སྒོ་སྣ་ཚོགས་ཀྱིས་གསོལ་བ་བཏབ་
པ་ནི། རིགས་དང་ཧཱུྃ་དང་ཤེས་ལྔའི་སྐུ་གསུང་ཐུགས། །རབ་དྲིལ་ཐབས་ཀྱི་རྡོ་རྗེ་
བདག་གཞན་འཛིན། །སྣང་མེད་སྣང་ཆེན་ཀུན་སྣང་རྣམ་སངས་རྒྱས། །རྡུལ་བྲལ་མི་ལྡོག་
རང་བཞིན་ཁྱོད་ལ་འདུད། །གང་གིས་མ་རྟོགས་ལོག་རྟོག་ཐེ་ཙོམ(ཚོམ}ཡང་། །ཀུན་མཁྱེན་
རྒྱུ་དང་བརྩེ་བས་ཁྱབ་ཕྱིར་དང་། །གང་ལ་ཕན་ཕྱིར་ཀུན་ཏུ་གསང་རྒྱ་ཅན། །ངོ་མཚར་
རྣམ་ཐར་ཅི་ནས་གསུང་དུ་གསོལ། །ཡིད་བཞིན་ནོར་བུ་ཤིང་རྟ་མུན་སེལ་བའི། །སྣང་
དང་དཔག་བསམ་རྒྱ་མཚོ་ནམ་མཁའ་ལྟར། །མཉམ་མེད་མཛད་པའི་གངས་ལས་ཐིགས་
པ་ཙམ། །བདག་བློའི་སྒྲོན་མེས་ལེགས་གཞུང་གསུང་དུ་གསོལ། །ཤག་ཀྱའི(ཤཱཀྱའི་ཞིང་
འདིར་དུས་གསུམ་རྒྱལ་བ་ཡི། །བརྩེ་བས་ཡིད་བཞིན་རྒྱལ་པོར་འཁྲུངས་ཚུལ་དང་། །འགྲོ་
བའི་རྒྱལ་མཚན་རྩེ་མོར་བྱོན་ཚུལ་དང་
། །དགོས་དགུའི་ཆར་ཆེན་བྱུང་ཚུལ་གསུང་དུ་
གསོལ། །བསྟན་པའི་ཤིང་རྟ་གཅིག་ལ་ཟུང་འཇུག་པའི། །ལྔ་རིག་ཀློག་པའི་འཁོར་ལོ་གང་
བགྱིས་དང་
། །བསླབ་གསུམ་སྒྲུབ་པའི་འཁོར་ལོ་གང་མཛད་སོགས། །འདྲེན་པའི་རྟ་མཆོག་
གང་ཡིན་གསུང་དུ་གསོལ། །གངས་ཅན་མུན་པའི་ཁྲོད་འདིར་བྱོན་དཀའ་བའི། །གྲུབ་ཆེན་
ཟླ་རྒྱས་མི་ཏྲའི་བྱོན་ཚུལ་དང་
། །པཎ་ཆེན་གསུང་གི་བསྟན་པས་ནམ་ལངས་དང་
། །ཆོས་
རྗེའི་ཉི་མ་ཤར་ཚུལ་གསུང་དུ་གསོལ། །བསྟན་པའི་མཐའ་འདིར་དུས་གསུམ་གཤེགས་
པ་ཡི། །ལྷ་ཆེན་དཔག་བསམ་ཤིང་གི་རྩ་བ་དང་
། །བཟོ་དང་བཟོ་རྒྱུ་ཡལ་འདབ་མེ་ཏོག་
དང་༑ །འདི་འདྲའི་འབྲས་བུ་སྨིན་ཚུལ་གསུང་དུ་གསོལ། །པཎ་གྲུབ་ཆེ་ཕྱོགས་ཆར་གྱིས་
5



ལོ་པཎ་གྱི་རྣམ་ཐར་ཕྱོགས་བསྒྲིགས།
མི་ངོམས་པའི། །ཟབ་རྒྱས་རྒྱ་མཚོའི་གདམས་པ་གང་ཡིན་དང་
། །དགེ་ལེགས་རིན་ཆེན་དུ་
མའི་གཏེར་ཆགས་དང་
། །དབང་བཞིའི་ཆུ་བོ་བབ་ཚུལ་གསུང་དུ་གསོལ། །ཁྱེད་སྤྱོད་
མཐའ་ཡས་མཁའ་ལ་ཉེར་བརྟེན་པའི། །བདག་སོགས་འཕྲིན་ལས་རྣམ་བཞིའི་འབྱུང་
ཚུལ་དང་། །འབྱུང་འགྱུར་ཕྱིས་ཀྱི་ལེགས་ཉེས་གང་ཡིན་དང་། །ཐོག་མཐའི་མངོན་
མཁྱེན་གང་ཡིན་གསུང་དུ་གསོལ། །ཞེས་ཞུས་སོ། །
དེ་ནས་ལོ་ཙཱ་བས་བླ་མ་དང་ལྷ་ཚོགས་ཐམས་ཅད་ལ་ཅི་འབྱོར་པས་མཆོད་དེ་
གསོལ་
བ་བཏབ་ནས། མ་འོངས་པ་ན་འབྱུང་འགྱུར་ལུང་བསྟན་པར་ནི་མི་ནུས། སྔོན་
དང་ད་ལྟར་གྱི་བྱུང་ཚུལ་ཅི་རིགས་ཅིག(ཤིག)ཡི་གེར་བཀོད་པ་ཡིན་ནོ། །དེ་ལ་ཁོ་བོ་
ཅག་འདི་པའི་རིགས་ནི་སྣུབས(གནུབས)ནམ་མཁའི་སྙིང་པོ་དང་
། སྣུབས(གནུབས}
སངས་རྒྱས་ཡེ་ཤེས་རིན་པོ་ཆེ་ནས་བརྒྱུད་པའི་སྣུབས་གནུབས)བན་ནུས་མཐུ་ཐོབ་
པ་ཤ་སྟག་ཡིན་སྐད། ཡབ་ནི་སྣུབས(གནུབས}བན་ནག་པོ་ཇོ་འཕན་ཞེས་བྱ་བ་སྤྱིར་
སྔགས་ཀྱི་ཡོན་ཏན་ཆེ་ཞིང་ཁྱད་པར་དུ་བསྟན་སྲུང་གི་ནུས་པ་ཐོབ་པ་ཡིན་ནོ། །
དེ་ཡང་དགུང་ལོ་ཉི་ཤུ་རྩ་ཅིག(གཅིག)ལ་དགྲ་དང་ཐུག་ནས་མཚམས་ལོ་གཉིས་
བཅད་པས་དཔལ་གཤིན་རྗེ་གཤེད་ཞལ་མཐོང་ མཐུ་བ་ལོག་རྟ་ལོག་ཏུ་བྱུང་ནས་
གྲགས་པ་ཐོབ་པ་ཡིན་སྐད། དགུང་ལོ་སུམ་ཅུ་རྩ་བདུན་ལ་ཡང་དགྲ་དང་ཐུག་ནས་
མཚམས་ལོ་གཅིག་བཅད་པས་དཔལ་རྡོ་རྗེ་གཞོན་ནུའི་ཞལ་གཟིགས། ཡང་སྲོག་སེར་
གཉིས་ཀ་བབ་རྒྱལ་དུ་བྱུང་། དེའི་ཉེས་པ་མཐོང་ནས་གཅེན་པོ་རྗེ་བཙུན་ཀུན་ལྡན་
རས་པ་ཡིན་པས་སྤྱན་སྔར་ཕྱིན་ཏེ་འགྱོད་པ་དྲག་པོས་སྲོག་དང་ལོ་ཐོག་ལ་གནོད་པ་
བྱས་པའི་སྡིག་བཤགས་བྱས། ཕྱག་དང་བསྐོར་བ་ནམ་སུམ་གཉིས་ཀྱི་བར་དུ་བྱས་ནས་
མཆི་མ་ཕྱུང་
། སྨྲེ་སྔགས་བཏོན་པས་དེའི་ཐོ་རངས་རྨི་ལམ་ན་གཤིན་རྗེའི་གྲོང་ཁྱེར་ཡིན་
6



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
དམར་
ཟེར་བ་འཇིགས་སུ་རུང་པའི་ཡུལ་གཞན་དང་མི་འདྲ་བ། ཡ་ང་ཞིང་སྐྱི་འབུང་པ་མི་རོ་
རྟ་རོ་ལ་སྩོགས་པས་གང་པའི་གྲོང་ཁྱེར་ཁྲག་གི་མཚོ་ཆེན་པོ་འཁྱིལ་བའི་དཀྱིལ་ན།
ཀེང་རུས་ཀྱི་གཞལ་ཡས་ཁང་ཡིན་ཟེར་བ་བློས་མི་འཁྱུད་པའི་རུས་པའི་བཟོ་ཀ་གདུང་
དང་ཐོག་ལ་སྩོགས་པ་ཡ་མཚན་ཆེ་བའི་བཀོད་པ་དཔག་ཏུ་མེད་པ་དང་བཅས་པའི་
ནང་ན། སྨན་སྒྲུབ་ཀྱི་དུས་སུ་ཞལ་ཡད་ཡུད་གཟིགས་པའི་ཆེ་མཆོག་ཧེ་རུ་ཀ་དང་
། ལྷ་
མོ་གནམ་ཞལ་མ་གཉིས་དཀྱིལ་འཁོར་གྱི་ཁ་ན་འོད་ལམ་མེ་བཞུགས་འདུག །
དེ་ལ་ལྷ་མ་སྲིན་སྡེ་བརྒྱད་མཆོད་པ་བྱེད་པ་ཡིན་ཟེར་ནས་ཡུལ་ཁམས་དེ་ཐམས་
ཅད་རྡུལ་འཚུབ་དང་བུ་ཡུག་གི་འཚུབ་མས་གང་བྱུང་། འུར་སྒྲ་དང་ཐུག་སྒྲ་ཐོག་
འབབ་པ་ལྟ་བུའི་ནང་ན། མེ་འབར་བ་ཡིན་ནམ་འོད་འཕྲོ་བ་ཡིན་བྱེ་བྲག་མི་ཤེས་པའི་
མེར་བ་མང་པོ་འདུག་པའི་གསེབ་ནས། འབྲུག་གི་རྟ་ཡིན་ཟེར་བའི་གཟུགས་
འཇིགས་སུ་རུང་པ་ལ་སྐད་འུར་འུར་ཟེར་བ་ཅིག(གཅིག)ཁྲིད་བྱུང་ནས། དེ་ལ་ཞོན་
པ་དང་ལས་འཕྲོ་ཅིག(གཅིག)པ་ཡིན་ཟེར་བའི་སྔགས་པ་མང་པོ་ཡང་བན་ཆས་སུ་
ཞུགས་ནས་རེས་བཅོལ་དང་གྱེར་བྱས། རེས་བཛྲ་ཨ་མྲྀ་ཏ་ལ་སྩོགས་བདུད་རྩི་སྒྲུབ་
བའི་འཛབ་བསྒྲངས(བགྲངས}། རེས་རུ་ལུ་དང་བཛྲ་ཀི་ལ་ཡའི་འཛབ་འདྲེན་ཅིང(ཞིང)
འཆམ་རལ་དང་བཅས་ནས་ཆེ་མཆོག་ཡབ་ཡུམ་ལ་བསྐོར་བ་ཁ་ཅིག་བྱས་པ་དང་། རྡོ་
རྗེ་སྤྱན་པ་བྱེད་པའི་མིག་རྣོན་པ་ཅིག(གཅིག)ལ་ལྷ་བབས་ནས།
ད་སྟེ་སྐྱེ་བ་བདུན་ན་ནི། །
རྡོ་རྗེ་འཕན་ཆེན་ཐུར་དུ་གཤེགས། །
སྡིག་དང་གསང་སྔགས་བསྲེས་ནས་ནི།།
རྡོ་རྗེ་དམྱལ་བར་ཨ་ལ་ལ། །
7



ལོ་པཎ་གྱི་རྣམ་ཐར་ཕྱོགས་བསྒྲིགས།
ངས་
ཟེར་གཡབ་མོ་ནག་པོ་གཡོབ་པ་ཅིག(ཞིག)མཐོང་པས་གཉིད་སད་དེ།
གསང་སྔགས་ཀྱི་བསྙེན་སྒྲུབ་ཀྱང་མང་དུ་བྱས་ཏེ་སྲོག་སེར་མང་པོ་བྱས་པའི་སྡིག་དང་
འདྲེས་པས། སྐྱེ་བ་བདུན་ན་དམྱལ་བར་སོང་ནས་སྡུག་བསྔལ་འཛད་པ་མེད་པ་ལ་
ལོངས་སྤྱད་དགོས་པའི་བརྡ་ཡིན་སྙམ། སྔོན་སྟ་མོ་ཚ་ལྐོག་ལ་གཏད་བྱས་པའི་དུས་སུ་
ཡང་མཚོ་ཁོལ་ནས་བྱུང་པའི་ཐོར་མ་ལུས་ལ་ཕོག་པ་རྣམས་ཤུ་བར་སོང་
། ཐོད་པ་ལ་
སྩོགས་པ་ཁུར་བའི་གཡོག་གཡུ་བཟོ་ཇོ་སྙིང་བྱ་བ་ལ་མཚོ་ཁོལ་བའི་རླབས་ཀྱིས་གཏིང་
(རྟིང}པ་ལ་སླེབས་པས། དེ་མ་ཐག་ལྷོག་པར་སོང་ནས་ཞག་གསུམ་སྦྱངས་ཏེ་ལུག་
རྫིའི་ཁང་པར་ཤི། འཆི་ཁར་ཁ་ཆེམས་ལ་སློབ་དཔོན་ཉིད་རང་ཡང་འཆི་བ་དྲན་པའི་
ཆོས་གཤའ་མ་ཞིག་མཛོད། ངན་བུ་ལ་ཡང་ངན་སོང་སྦྱོང་པའི་སྒྲུབ་པ་ལོ་གྲངས་ཅིག་
(ཤིག)མ་བྱས་པར་མཆིའོ། །འཆི་བ་དྲན་པའི་དགེ་སྦྱོར་གཤའ་མ་ཅིག་(ཞིག)མ་བྱས་
ན་སློབ་དཔོན་ཉིད་རང་ཡང་སྐྱེ་བ་བདུན་ན་དམྱལ་བར་འགྲོ །དེའི་གཡོག་ཏུ་བདག་
ཅག་བན་དྷེ་བཅུ་ཅིག(གཅིག)འགྲོ་བྱ་བའི་སྣང་བ་ཤར་བྱ་བ་དེ་ཡང་དྲན་ནོ། །
བཟང་རའི་བླ་མཚོ་གྲུ་གསུམ་ལ་སྲོག་གི་རྟད(གཏད)ལ་ཕྱིན་པའི་དུས་སུ་ཡང་
གཏད་ཀྱི་རྗེས་གཅོད་པ་བྱུང་ནས། ལུས་ལ་སྦྲུལ་མགོ་བོ་མེད་པ་ཅིག(ཞིག)གིས་རྒྱ་
གྲམ་དུ་ག་ཤ་ལྟར་དཀྲིས་པས་མགོ་མཇུག་ཐམས་ཅད་མེ་འབར་བ་ལྟར་ན་ཟུག་
ཆེན་པོ་བྱུང་པ་ལ། བཛྲ་ཀི་ལ་ཡའི་ཐུགས་དམ་ཞག་གསུམ་བྱས་པས་སྲོད་ལ་གཏོར་
མ་གཏོང་པའི་དུས་སུ་བཤུག་བཤུག་ཟེར་ནས། སྨྱུག་མའི་ཡལ་ག་བཀུག་ནས་དུས་
ཅིག(གཅིག)ལ་བཏང་པ་ལྟར་ཤད་ཀྱིས་གར་སོང་ཆ་མེད་དུ་སོང་
། རྣ་བར་སྒྲ་ཅིག་
(ཞིག)ཐོས་པས་སྔགས་པ་ནག་པོ་དམྱལ་བར་མ་སོང་ན། དེ་ཀ་ཚོད་ཀྱིས་ཅང་མི་ཉེས་
ཏེ་ཟེར་བ་ཐོས་སོ། །
8



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
འབར་བ་ནག་པོ་ལ་གནན་རྟད(མནན་གཏད)བྱས་པས་ཀྱང་རྗེས་གཅོད་ལ་
ཞག་བདུན་དུ་སྣང་པ་བག་རེ་འཁྲུལ་ནས་ཨུ་ཤུ་ཁམ་བུ་འབོད་པ་དང་། ལག་པ་གཡས་
པའི་ཉ་ཤ་ལ་སྡིག་པ་རྭ་ཅན་གྱི་གཟུགས་ནན་ཏར་གསལ་བ་འབུར་དུ་བཏོད་པ་ལྟ་བུ་
ཅིག(ཞིག)བྱུང་
། དེ་ལ་ཡང་རུ་ལུའི་བསྙེན་པ་ཞག་གསུམ་གསོས་པས་ཞག་གསུམ་སོང་
པའི་ཐོ་རངས་ཚ་ཙེག་པ་ཞིག་བྱུང་ནས་སྡིག་པ་དེ་གར་སོང་ཆ་མེད་དུ་སོང་
། དེའི་ཤུལ་
ཡང་ལྕགས་བསྲེགས་པས་ཚིག་པའི་རྗེས་ཇི་བཞིན་དུ་འདུག་པ་དང་
། སྦྲུལ་གྱི་ཤུལ་དང་
གཉིས་ཀ་ཡུན་རིང་པོར་མ་སོས་པ་དྲུང་ན་ཡོད་པ་མང་པོས་མཐོང་ངོ༌། །སེར་བ་གཏོང་
བའི་དུས་སུ་ཐུན་དོང་གི་ཁ་ཆོད་རང་ཐག་གིས་མནན་པས་མི་ཐུབ་པར་འཕར་བ་
དང་༑ རྡོ་རྗེ་སྲིན་པོའི་ཁ་ནོན་གྱིས་མནན་པས་ཐུན་དོང་གི་ནང་དུ་འབྲུག་ལྡིར་བ་ལྟ་
བུའི་སྒྲ་གྲག་པ་བྱུང་
། མཐུའི་མཚམས་གྲོགས་པོ་སྒོམ་གྲགས་ནག་མོ་བྱ་བ་ན་རེ། ངའི་
རྣ་བར་ནུས་པ་ཆེ་སྟེ་དམྱལ་བར་འགྲོ་བ་ལྷངས་ལྷངས་ཐོས་ཟེར་སྐད།
དེ་རྣམས་དྲན་པས་ཞེ་ཐག་པ་ནས་འཇིགས་པ་དང་སྐྱོ་བ་དྲག་པོ་སྐྱེས་ནས་བླ་མ་
ཀུན་ལྡན་ལ་སྡིག་བཤགས་དྲག་པོ་ཕུལ། གསོལ་བ་བཏབ་ནས་འཆི་བས་འཇིགས་པས་
གདམས་ངག་ཞུ་བྱས་པས། རྗེ་ཕག་མོ་གྲུབ་པས་གནང་བའི་སྡིག་པོ་ཆེ་བཙན་ཐབས་
སུ་སངས་རྒྱ་བའི་གདམས་ངག་ཅིག་གནང་
། ཞག་རེ་ལ་ཐབས(ཐེབས}རེ་མ་ཆག་པར་
བསྒོམས་པས་ནམ་ཞིག་ན་དམྱལ་བར་འགྲོ་བའི་སྡིག་ལས་དག་པའི་ཚེ། ན་ཚ་དྲག་པོ་ཤི་
ལ་ཁད་པ་ཐབས༔ཐེབས)གཉིས་བྱུང་ནས་དཔལ་ཧེ་རུ་ཀ་དང་མཇལ་འོང་གསུང་སྐད།
དེ་ཕྱིན་ཆད་སེམས་བསྐྱེད་བཟང་པོ་བར་མ་ཆད་དང་བཙན་ཐབས་རེ་ཞག་རེ་ལ་
ཐབས(ཐེབས}རེས་མི་ཚད་པར་ཉིན་ལན་རེ་དང་མཚན་ལན་རེ་མ་ཆག་པར་མཛད།
དགུང་ལོ་བཞི་བཅུ་ཞེ་དགུ་དང་ལྔ་བཅུ་རྩ་གཅིག་པ་ལ་བསྙུང་གཞི་དྲག་པོ་གྲོངས་ལ་
9



ལོ་པཎ་གྱི་རྣམ་ཐར་ཕྱོགས་བསྒྲིགས།
ཁད་ཐབས(ཐེབས}རེ་རེ་བྱུང་ནས་ཧེ་རུ་ཀའི་ཞལ་མངོན་སུམ་དུ་གཟིགས། ད་ནི་ལོ་
བརྒྱའི་ཕྱེད་ཀྱང་ལྷག་པར་ལོན། དཔལ་ཧེ་རུ་ཀས་ཀྱང་ཐུགས་ལ་བཏགས། རང་ལས་
ལྷག་པའི་བུ་ཡང་འཇིག་རྟེན་དུ་འབྱུང་བར་འདུག བྱ་བ་བྱས། བྱེད་པ་བྱས། ཁུར་བོར་
བྱ་བ་དེའང་དྲན་པ་ཡིན། ད་ནི་ལོ་གསུམ་སྒྲུབ་པ་གཤའ་མ་ཤི་མ་ཤི་མེད་པ་ཅིག་
(གཅིག)བྱེད། དེའི་རྗེས་སུ་ལོ་བརྒྱ་རྩ་བརྒྱད་ཀྱི་ཕྱེད་ཏིག་ལོན་པ་ན་སྔགས་པ་ནག་པོའི་
རོ་སྐུ་དང་རིང་བསྲེལ་དུ་ཕུང(ཕུངས་ཀྱིས}ཏེར་གཏོང་པ་ཡིན་ནོ། །
སང་ཕོད་ལྔ་བཅུ་རྩ་གཅིག་ལ་འཆི་སྙམ་སྟེ་ལོ་གསུམ་ཧེ་རུ་ཀ་ཡིས་བསྲིངས། ད་
ནི་འཆི་ཡང་བློ་རེ་བདེ། །འབལ་ལེ་ཐོང་ལ་འབལ་ལེ་ཐོང་། །ལེགས་སོ་ལེགས་སོ་འབལ་
ལེ་ཐོང་། །ད་རུང་འཐུད(མཐུད}ལའང་འབལ་ལེ་ཐོང་
། །གསུང་བའི(གསུངས་པའི
འགུར་དབྱངས་དང་བཅས་པ་མཛད། དེ་ཁོ་ན་བཞིན་བྱུང་ནས་ལྔ་བཅུ་རྩ་བཞི་པ་ལ་
སྐུ་འདས་སོ།། །།
ཡུམ་ནི་སྟག་ལའི་ལ་འོག་བྱ་བ་ན་རིགས་ཆེན་དུ་བྱེད་པའི་སྲེགས་དཔལ་གསུམ་
སྒྲའི་ས་མ(བུ་མོ་སྲེགས་མོ་གསལ་བྱེད་ཅེས་བྱ་བ་ཡིན། ལུས་ལ་ཡོད་པའི་ཚེ་མ་དེ་ལ་
མི་མ་ཡིན་མང་པོས་བསྐོར་བ་རྒྱུན་དུ་བྱེད་དུ་འོང་པས་སོ་མི་བསོད་པར་བྱུང་པ་ལ
། ནེ་
ནེ་མོ་རྗེ་བཙུན་མ་རྫོང་ལྕམ་ཞེས་བྱ་བ། བླ་མ་རྒྱལ་ཚ་རིན་པོ་ཆེའི་ལྕམ་མོ་ཡིན། དེ་ལ་
གཏོར་མ་དང་བྱིན་བརླབས་མང་དུ་ཞུས། རྗེ་བཙུན་མ་དེ་ལ་མ་ཅིག་དེས་བྱིན་བརླབས་
ཞུས་ཙམ་ན་བྱིན་རླབས་ཕར་བྱས་ཀྱང་ཞུགས་པ་ཚུར་ཞུགས་ཏེ་ཡིད་བདེ་གསལ་གྱི་
ངང་དུ་སིང་སིང་འགྲོ་བ་ཅིག(ཞིག)བྱུང་སྐད། ཁྱོད་ལ་ཕར་བྱིན་བརླབས་བྱས་ཙམ་ན་
ང་རང་ལ་ཚུར་འཇུག་པ་ཅིག(ཞིག)་བྱུང་། བྱིན་བརླབས་བྱ་མི་དགོས་པར་འདུག་ན་
གསུང་ལོ(གསུངས་སོ། །མི་དགོས་པ་ཅི་མཆི། དང་པོ་ཡང་བདག་ཡུལ་ཁམས་གཞན་
10



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
དུ་འཁྱམས་ནས་འགྲོ་ལ་ཁད་པ་དང་
། རྗེ་བཙུན་མ་ཉིད་ཀྱིས་ཐུགས་རྗེས་བཟུང་ནས་
གློག་མོ(སྲེགས་མོ}རྣལ་འབྱོར་གྱི་བུ་མོ་ལ་བྲམ་ཟེ་མོ་གསལ་བའི་ཚུལ་ཁྲིམས་ལྟ་བུ་ཅིག་
(ཞིག)བྱ་དགོས། གསལ་བ་བྱ་བའི་མིང་ཡང་མཐུན་པར་འདུག་གསུངས་ཏེ་བདུད་
རྩིའི་སྒྲུབ་པ་འདི་ལྟ་བུ་ལ་བཅུག(བཅུད། སློབ་དཔོན་ཕ་ཇོའི་ཞབས་ཐོག(ཞབས་
ཏོག}ལ་བཞག་པས་སྐུ་དྲིན་ཆེ་ལགས། ད་རུང་འདི་ཕྱི་གཉིས་ཀ་ཁྱེད་ལ་རེ་འཚལ་ལོ།
།
བདག་ལ་ནུབ་རེ་རེ་ཞིང་མི་མ་ཡིན་གྱིས་བར་ཆོད་མང་པོས་སོ་མི་བསོད་པ་འོང་པ་
ཅིག(ཞིག)བདོག་པས་ཕྱིས་མི་འོང་པའི་ནན་ཏན་ཅིག(ཞིག)མཛད་པར་ཞུ་བྱས་པས།
རྗེ་བཙུན་མས་ནུབ་ཁ་ཅིག་ཐུགས་དམ་མཛད་ནས། མི་མ་ཡིན་དེ་རྣམས་བར་
ཆད་བྱེད་པ་ནི་མ་ཡིན་པར་འདུག །སྲས་ཁྱད་པར་ཅན་ཅིག(ཞིག)ལུས་ལ་ཡོད་པ་
ལ་མོས་གུས་བྱེད་པར་འདུག་གིས་ཁྱེད་རང་ཡང་དེ་ལ་མོས་གུས་གྱིས། ཆོས་ལ་ཡང་
གནས་པར་གྱིས་གསུང(གསུངས)སྐད། ལོ་ལྔ་ལོན་པའི་དུས་སུ་ཡབ་ཡུམ་སོ་སོར་བྲལ་
ནས་མ་ཅིག་རང་ཡུལ་དུ་འགྲོ་དགོས་པའི་ཚེ། མཚན་བརྗོད་ཀྱི་ལེའུ་དང་པོ་གསུམ་
དང་༑ རྗེ་ཁ་རག་སྒོམ་ཆུང་གི་ཞུ་བ་དྲུག་དང་
། འཕགས་པ་འདའ་ཀ་ཡེ་ཤེས་ཀྱི་མདོ་
དང་གསུམ་མ་ཅིག་གིས་འགྲོ་ཆོས་གྱིས་ཅིག(ཤིག)ཟེར་ནས་རྨི་ལམ་དུ་ལན་གསུམ་
བཤད། མ་ཅིག་གིས་ཀྱང་ལན་གསུམ་གྱི་རྗེས་ལ་བློ་ལ་ཆུད་འདུག་སྐད། ལོ་དྲུག་ལོན་
པའི་དུས་སུ་འོམ་ཕུག་གི་མཁན་པོ་སྟོན་སྐྱབས་ཁྲོ་ཕུའི་གྲྭ་སར་བཞུགས་པ་ལ་ཀློག་
བསླབས། ལོ་བརྒྱད་ལོན་པའི་ཚེ་མཛལ་ཕུ་མདའི་བུ་སློབ་རྣམས་ཀྱིས་ཁྲོ་ཕུའི་རི་ཟླུམ་
དུ་བླ་མ་རྒྱལ་ཚ་ཆེན་པོ་ལ་སྟབས་གཅིག་ཏུ་མཇལ་དུ་ཕྱིན་པ་དང་
། གཟིམས་ཁང་གི་
གཡབས་འོག་ན་ས(གཟིམས་ཁང་གི་མདུན་གྱི་ཡབས་འོག་ན་དཀར་གྱིས)དཀར་གྱིས་
བླ་མའི་ཕྱག་བྲིས་ཞུ་བ་བཞི་བྱ་བ་བྲིས་པ།
11



ལོ་པཎ་གྱི་རྣམ་ཐར་ཕྱོགས་བསྒྲིགས།
ལོ་དང་ཟླ་བ་ཞག་འགའི་དུས་འདིར་ཉོན་མོངས་བསག་ཏུ་མི་ཁོམ་ཆོས་བརྒྱད་
བསྙམ{མཉམ}པར་ཞུ། །འཁྲུལ་བའི་སྤྱོད་པ་ཐོག་མ་མེད་པ་ནས་སྤྱད་པས་ཆོག་གིས་
ད་ནི་སྤྲོས་པ་བོར་བར་ཞུ། །འཆི་བས་མྱུར་དུ་ཐུག་པས་བསྡད་ལོང་མེད་ཀྱིས་མྱུར་དུ་
བརྩོན་འགྲུས་བརྩམ་པར་ཞུ། །སྙིང་ནས་ཆོས་བཞིན་བྱས་ན་ཞར་ལ་མཚོ(འཚོ }བས་ལྟོ་
རྒྱབ་གཉིས་ལ་སྙད་འདོགས་མི་བྱ་སྐུ་ཚེ་དོན་ཡོད་ཞུ། །
ཞེས་བྱ་བ་བྲིས་འདུག་པ་ལ་ལན་གཉིས་གློགས(བཀླགས)པས་བློ་ལ་ཆུད་ནས་
ཡུལ་དུ་ལོག་སྟེ་འཇལ{མཇལ}དུ་ཕྱིན་པ་རྣམས་ལ་བཤད་པས་ངོ་མཚར་སྐྱེས་པ་
བྱུང་༑ དེ་ནས་ལོ་བཅུ་ལོན་པའི་ཚེ་རྗེ་རྒྱལ་ཚ་རིན་པོ་ཆེ་བང་ལུང་གི་བྲག་ལ་བཞུགས་
པ་ལ། མཚན་ལམ་བཟང་པོ་ཅིག(ཞིག)བྱུང་ནས། ཇོ་སྲས་དེ་འདིར་བོས་ནས་བཙུན་པ་
བྱས་ཏེ་ཆོས་བསླབས་ན་འགྲོ་ཕན་རྒྱ་ཆེན་པོ་འོང་པར་འདུག་ན་གསུངས་ནས་མཛལ་
ཕུ་ན་ཡོད་པ་ཡར་སྦྲན། མཁན་པོ་རྗེ་རིན་པོ་ཆེ་ཉིད་ཀྱིས་མཛད། སློབ་དཔོན་རིན་པོ་
ཆེ་ཀུན་ལྡན་ལ་ཞུས་ནས་རབ་ཏུ་བྱུང་ཞིང་དགེ་ཚུལ་གྱི་སྡོམ་པ་ཕོག། (བླ་མ}ཆེན་པོ་
ཉིད་ཀྱིས་དགེ་ཚུལ་གྱི་བསླབ་བྱ་མ་ལུས་པ་ལེགས་པར་བསླབས། དེའི་ཚེ་རིན་པོ་ཆེའི་
ཞལ་ནས། བཙུན་ཆུང་འདི་སྐྱེ་བ་སྔ་མ་ནས་དང་པོ་ཐོས་བསམ་མང་པོ་བྱས་ནས་
ཕྱིས་སྒོམ་ཆེན་བྱས་པའི་ཞད་ཅིག་འདུག། སྔོན་ལ་ཆོས་མཁས་པ་ཅིག(ཞིག)བསླབས་
ནས་མཐའ་གཞུག་སྒོམ་ཆེན་བྱེད་དུ་གཞུག་དགོས་གསུང(གསུངས)། དེ་ཐོས་པས་ཀྱང་
ཡིད་བདེ་ལ་མི་བདེ་བར་བྱུང་སྟེ། ཐོས་བསམ་བྱས་ན་མི་ཚེ་འབྱམས་ནས་འགྲོ་བས་
བསྒོམ(སྒོམ)ལོང་མི་འོང་། མ་བསྒོམས་ན་ཅིས་ཀྱང་མི་ཕན་སྙམ་པའི་འདུན་པ་དྲག་
པོ་ཅིག(ཞིག)རྒྱུན་དུ་བྱུང་
། དངོས་སུ་ནི་ཞུ་མི་ནུས་པས་དཀོན་མཆོག་གི་རྟེན་གྱི་དྲུང་
དང་རྣལ་དུ་གཤེགས་པའི་དུས་སུ་ཕྱག་ཡང་ཡང་བཙལ་ཞིང་
། བདག་སློབ་གཉེར་
12



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
ལ་མི་འགྲོ་བར་འདི་ཀ་བཞིན་སྒོམ་ཆེན་བྱེད་པ་ཅིག(ཞིག)ཞུ་འཚལ་ཞེས་གསོལ་བ་
དྲག་དུ་ཏུ}བཏབ། ཡང་རིན་པོ་ཆེའི་ཞལ་ནས་ཀྱང་ངས་ལོ་བཅུ་ཅིག(གཅིག)་ལོན་པ་
ལ་ཀ་བ་ལིང་ཁུར་ནས་སློབ་གཉེར་ལ་ཕྱིན་པ་ཡིན། ཁྱོད་སང་ཕོད་བཅུ་ཅིག(གཅིག)ཏུ་
འཕོས་པ་ལ་སློབ་གཉེར་ལ་གཏོང་པ་ཡིན་ནོ། །
གློག(ཀློག}ཚར་ཟིན་ཀྱང་འདྲིས་མ་ཚར་བར་འདུག་པས་ད་ལོ་ཚར་བར་གྱིས་
ཅིག(ཤིག)གསུང(གསུངས)། དེའི་དུས་སུ་སྔ་མ་ལྟར་ཞུས་པས་བསྒོམ(སྒོམ)ཆེན་བྱེད་
པ་རང་ལ་ཡང་སྔོན་དུ་ཐོས་བསམ་གྱིས་སྒྲོ་འདོགས་གཅད་དགོས། ནན་ཏར་སྒོམ་པ་
ལ་དགའ་ན་ཚེ་གཞུག་ལ་བསྒོམ(སྒོམ)དུ་གཞུག་གིས་གསུང(གསུངས)། དེར་འཆི་བ་
ནམ་འོང་ཆ་མེད་པས་ཚེ་སྟོད་དང་། ཚེ་དཀྱིལ་དང་
། ཚེ་གཞུག་གི་ལོང་ཆེན་མི་འོང་
པ་ལ། དེ་ཙམ་གྱི་བློ་སྣ་རིངས་ཏེ། འོན་ཀྱང་བླ་མའི་གསུང་གཅག་ཏུ་མི་རུང་པས་ནམ་
ཀྱང(ཡང)་དབང་མེད་སྙམ་ནས་མཆི་མ་མང་པོ་བྱུང་། འུ་སྐོལ་རང་གི་གཟིམས་སའི་
( {གཟིམས་ཁང}མདུན་གྱི་ཡི་གེ་ལ། འཆི་བས་མྱུར་དུ་ཐུག་པས་བསྡད་ལོང་མེད་ཀྱིས་
ཉམས་ལེན་ཤིན་ཏུ་དྲག་པར་ཞུ་བགྱི་བ་གདའ་བས། བདག་ལ་སྒོམ་དུ་བྱུང་ན་ཤིན་
ཏུ་དགའ་ལགས་ཏེ། དེ་མི་མཆི་ན་ཡང་ཐོས་བསམ་ཡུན་ཐུང་ངུ་ཅིག(ཞིག)བགྱིས་ནས་
མྱུར་དུ་མྱུར་དུ་སྒོམ་པ་ཅིགཞིག)ཞུ་འཚལ་བྱས་པས། ཁྱོད་རང་འབྱམས་ནས་སོང་
ན་དབང་མེད། ངའི་སྒོ་ནས་དེ་ཀ་ཙུག་བྱ་ཡིས་གསུང(གསུངས)། ལོ་བཅུ་ཅིག(གཅིག)
ཏུ་སོང་པ་ན་ཆུ་དམིག(མིག}རིང་མོ་བའི་དགེ་བཤེས་རྩང་དཀར་ཞེས་བྱ་བ། མཁས་
བཙུན་དམ་པ་ངོ་མཚར་ཅན་ཅིག(ཞིག)བཞུགས་པའི་དྲུང་དུ་ཆ་རྐྱེན་བསྐུར་ནས་
དཔོན་གཡོག་དྲུག་ཙམ་ཞིག་སློབ་གཉེར་ལ་བཏང༌། ཤབ་ཟླུམ་པོའི་སྐུངས་ས་གནས་བྱ་
བ་ཅིག(ཞིག)ཏུ་ཕྱིན་ནས་རྣམ་གཞག་བྱས་ཏེ་ཆོས་ཞུས། ཚད་མ་རྣམ་ངེས་ཀྱི་ཆོས་ཐུན་
13



ལོ་པཎ་གྱི་རྣམ་ཐར་ཕྱོགས་བསྒྲིགས།
གྱི་སྐབས་ན། དོན་གྱི་མཐུ་ཡིས་ནི། །ཡང་དག་སྐྱེ་བ་ཡིན་ཕྱིར་རོ། །ཞེས་བྱ་བ་འདུག་
པས་གོ་རྒྱུ་མེད་ཀྱང་སྤྲོ་དགའ་སིང་པ་ཅིག་(ཞིག)བྱུང༌
། ལས་འཕྲོ་ཅིག(ཞིག)ཡོད་ཚོད་
འདུག་པས་ཆོས་ནམ་ཉན་ཙ་ན་འཚེར་བ་ཡེ་མ་བྱུང་པར། གོ་རུང་མི་གོ་རུང་ཕལ་
ཆེར་དགའ་ཡ་ལེ་བ་རེ་བྱུང་།
དེའི་སང་ཕོད་གྲོམ་པ་ས་སྐྱར་བླ་མ་ས་སྐྱ་བའི་དགེ་བཤེས་འཁོན་རྩེ་མོ་ཞེས་བྱ་
བ་སྐུ་འདས་པའི་ཆོས་འཁོར་ཆེན་པོ་ཅིག་ཞིག)ལ། སློབ་དཔོན་རྩང་པ་དེ་ཡང་གདན་
དྲངས་ནས་དགེ་བཤེས་དང་གྲངས་མང་པོ་བགྲོ་གླེང་བྱེད་པ་མཐོང་པས། སྙིང་ཐག་
པ་ནས་དགའ་ཞིང་དཔེ་མེད་པའི་འདུན་པ་དྲག་པོ་སྐྱེས། དགེ་བཤེས་གུང་པོ་ཡེ་ཤེས་
རྒྱལ་ལ་བགྲོ་གླེང་དྲི་བ་ཁ་ཅིག་གི་རྗེས་བརྗོད་ཕལ་ཆེར་ཟིན་པ་ཡང་བྱུང་
། ལན་འདེབས་
ལུགས་དེ་རང་པས་ཀྱང་འདི་ཙུག་བྱས་ན་འོང་པར་འདུག་སྟེ་སྙམ་པ་ཡང་བྱུང་།
དགེ་བཤེས་མཛད(འཇད}པ་གཞོན་བྱང་གིས་མངོན་པ་ཀུན་ལས་བཏུས་དང་
སྤྱོད་འཇུག་གསུང(གསུངས)པའི་ཚིག་འགའ་རེ་ཐོས་པས་ནན་ཏར་སྙན་ཅིང(ཞིང)
འཐད་པ་ཅིག(ཞིག)བྱུང་ནས། འདི་ཀ་འདྲ་ཅིག(ཞིག)་ཅི་ཤེས་བྱ་དགོས་སྙམ་ཞིང
ལད་མོ་བཟླས་པས། འུ་སྐོལ་རང་གི་སློབ་མ་ཁ་ཅིག་ཡོད་པ་ན་རེ། མདའ་འཕེན་
དམིགས་ལ་སླ་བྱ་བ་ཡིན་ཏེ། ལར་སང་དུས་ཤེས་པ་ཅིགཞིག)མཆི་ཉེན་གདའ་ཡིས་
ཟེར་བ་དང་
། མཆི་ཉེན་གྱིས་མི་ཚད་ཁྲིའུ་ཕར་འདྲེམས(འགྲེམསལ་མཁས་པ་ཅིགངཞིག)
མ་བྱུང་ན་མི་མ་སྐྱེས་པ་ཡིན་སྙམ་པའི་རློམ་སེམས་ཀྱང་བྱུང་
། བ་རེག་དཀར་པོ་དང་
དབུས་པ་ནག་པོ་བྱ་བ་གཉིས་ཀྱི་བརྩོད(རྩོད)པ་མཐོང་པས་ནན་ཏར་དགའ་བ་སྐྱེས།
དབུས་ནག་དང་ཞུ་སྟོན་ཧྲིལ་མོ་གཉིས་ཀྱིས་བགྲོ་གླེང་བྱས་པའི་རྗེས་བརྗོད་བྲང་
གྲོགས་ཀྱི་སྟོན་པ་རྣམས་ཀྱིས་མ་ཟིན་པ་རྣམས་ཟིན་ནས་སྨྲས་པས། བགྲོ་གླེང་བྱེད་པའི་
14



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར །
ལས་ཅན་སྐལ་ལྡན་ཅིགངཞིག)འོང་པར་འདུག་ཅེས་གྲགས་སོ། །
དེ་འདྲའི་རིགས་ཀྱིས་བྲོད་པ་སྐྱེས་ནས་དབུ་སྟོན་ལ་བྱུང་པའི་བུར་སྐལ་བུར་
རྡོག་བརྒྱ་ཙམ་ཡོད་པ་བློ་གྲོས་དཔལ་བྱ་བ་ཅིག(ཞིག)ལ་རྔན་པར་བྱིན་ནས། བགྲོ་
གླེང་གང་བྱེད་སར་ཁྱོད་ཤེད་ཆེ་བས་ཁྲོམ་གཤོགས་ལ་དེའི་རྗེས་སུ་ང་ཁྲིད་ནས་རིགས་
པའི་ར་བ་བཅས་པའི་དཀྱིལ་དུ་ཅིས་ཀྱང་སྐྱོལ་ཅིག་བྱས། དེ་ཁོ་ན་ལྟར་བྱས་ཤིང་བགྲོ་
གླེང་གི་གྲལ་བྱས་པའི་དཀྱིལ་དུ་ཡང་ཡང་ཕྱིན་པ་དང་
། དབུས་པའི་སྟོན་པ་ཤེས་རབ་
འོད་ཟེར་བྱ་བ་དགེ་བཤེས་རྩགས་ལ་ཚད་མ་མཁས་པར་བསླབས་པ་ཅིག(ཞིག)དེར
འདུས་པ་དང་འཕྲད་ནས། ཇོ་སྲས་འདི་བགྲོ་གླེང་ནམ་བྱེད་ཙམ(ཙ)ན་དཀྱིལ་དུ་རྟག་
ཏུ་འོང་གིན་འདུག་པས་བགྲོ་གླེང་བྱེད་པ་ཡིན་ནམ་ཟེར།
ཁྱེད་དེ་ལྟར་དགེས(དགྱེས)ན་བགྱིས་ཀྱང་མཆི་བས་ཁྱེད་རང་ལ་གཅིག་ཞུ་བྱས་
པས༑ དེར་ཚོགས་པ་རྣམས་བཞད་གད་ཏེག་ཏེར་སོང་པ་ལ། དགེ་བཤེས་ཉང་རྣ་བོ་ཆེ་
བྱ་བ་ན་རེ། བློ་དང་ལྡན་པ་ལུས་ཆུང་ཡང་། །དོར་ཐབས་ལྡན་པས་བརྙས་མི་བྱ། །དཔེར་
ན་བློ་གསལ་རི་བོང་གིས། །སེང་གེ་སྲོག་དང་ཕྲལ་ལ་ལྟོས། །བྱ་བ་ཡིན་པས་ཇོ་སྲས་ངོ་
མཚར་རང་ཆེ་བས་ཅིས་ཀྱང་ཆོས་ཅིག(ཤིག)དྲིས་མཛོད་དང་ཟེར། དེར་དབུས་སྟོན་དེ་
ལ༑ ཁྱེད་ཀྱིས་ཁར་སང་སློབ་དཔོན་རྩང་དཀར་ལ་དྲིས་པའི་དུས་སུ་འདི་སྐད་གསུང་
གིན་གདའ་བ་དེ། དེ་རིང་ཡང་ཞལ་གྱིས་བཞེས་མ་ལགས་སམ། ཞེས་དྲིས་པས་དེ་ཨ་
ཅང་ཆེས་ཀྱིས། ཁྱེད་རང་དཔོན་སློབ་ཐམས་ཅད་ལོག་ལ་བྲོད་ཅིག་ཟེར་བ་ལ། སྔོན་ལ་
རིགས་པའི་གནོད་པས་བཀག །གཏིང(རྟིང}ལ་གཞུང་གི་གནོད་པ་ཡང་བརྗོད་པས་
ཚོགས་པ་ཐམས་ཅད་ངོ་མཚར་སྐྱེས་པར་གྱུར་ཏོ། །
དེ་ནས་ལོ་བཅུ་གཉིས་ལོན་པ་ན་ཉང་རོ་འགུར(མགུར}མོའི་ཚོང་འདུས་སུ་
15



ལོ་པཎ་གྱི་རྣམ་ཐར་ཕྱོགས་བསྒྲིགས།
གཉལ་ནག་ཆུང་བྱ་བའི་གཤིད(དཔྱིད)ལ་ཆོས་འཁོར་ཆེན་པོ་བྱས་ནས། མཁས་པ་
རྣམས་ཀྱི་བགྲོ་གླེང་ལསྩོགས་པ་བྱུང་ཚུལ་དང་རྗེས་ཟློས་ལསྩོགས་པ་ཡོད་དེ་འདིར་
བྲིས་མི་ལང་ངོ། །དེའི་དབྱར་སོས་ཀྱི་དུས་སུ་བླ་མ་རིན་པོ་ཆེ་རྒྱལ་ཚ་ལ་ཁྲོ་ཕུ་བ་རང་
གི་མཁན་སློབ་ཆེན་པོ་རྣམས་དང་། དབུས་ཀྱི་བླ་མ་ཞང་རིན་པོ་ཆེའི་གདན་ས་བ་
དགེ་བཤེས་ཤག་ཀྱ་ཤཱཀྱ}ཡེ་ཤེས་བྱ་བ་ལསྩོགས་པ་སྟོན་སྒོམ་བཟང་པོ་དྲུག་ཅུ་ལྷག་
ཙམ་པ་དག་གིས་དཔལ་བདེ་མཆོག་ལུ་ཨི་པའི་དབང་བསྐུར་རྒྱས་པ་ཞུས། དེའི་རྨི་
ལྟས་བརྟག་པའི་དུས་སུ་ཀུ་ཤ་སར་པའི་སྔས་དང་སྟན་བཏིང་པའི་དྲན་པ་གསུམ་གྱི་
གདམས་པ་བྱས་ཏེ། མི་མ་ཡིན་གྱི་བར་ཆད་མི་འབྱུང་པའི་དོན་དུ་ལུས་ལྷར་དྲན་པ་
དང་༑ གཉིད་ཀྱི་མུན་པར་བྱིང་པ་དང་མྱོས་པར་མི་འགྱུར་བའི་དོན་དུ་སྙིང་ཟླ་བའི་
དལ་དྲི་མ་མེད་པར་དྲན་པ་དང༌། མ་འོངས་པའི་དངོས་པོ་ད་ལྟར་ཤེས་པར་འགྱུར་
བའི་དོན་དུ་ཟླ་བའི་དཀྱིལ་འཁོར་དུ་རང་སེམས་ལྷའི་ས་བོན་དུ་ཆུད་པར་དྲན་པའོ། །
དེ་ནས་ཐོ་རངས་ཀྱི་དུས་སུ་ཁྲོ་ཕུའི་ཕོ་བྲང་འདི་ན་བསྟན་པའི་བདག་པོའི་ལུགས་
སྐུ་ལི་མ་བྱིན་རླབས་ཅན་ཅིགཞིག)བཞུགས་པ་དེ་མདུན་དུ་བྱོན་ནས། ཀྱེ་གྲོགས་པོ་དག་
ལོངས་ཤིག །ལོངས་ཤིག །རྨི་ལྟས་སྟོན་པའི་ལེའུ་བྱ་བ་བཤད་དོ་གསུང་
། ད་སྟེ་ལོ་བཅུ་
ཕྲག་གཅིག་དང་ལྔ་ཕྲག་གཅིག་ན་ཟླ་བ་ནུབ་པའི་དོད་ཉི་མ་འཆར་རོ། །ལཱ་ཡ་བྷ་མ་བྱ་
བའི་ཡི་གེ་བཞིའི་དོན་དུ་ངལ་ཞིང་དུབ་པས་ན་ངལ་སོའོ (གསོའོ༑། །ཤེལ་སྒོང་དཀར་
པོ་རྩ་སྟན་ཅན། །རེ་བས་དཀྲིས་ཤིང་འདམ་གྱིས་བྱུགས། ། ཆབ་རོམ་དང་ནི་རྡོ་རྒྱུས་
དང་༑ །ནོར་བུ་རིན་ཆེན་ཐེ་ཙོམ(ཚོམ}ཅན། །(ཁྱོད་ཀྱི་ལག་མཐིལ་དབུས་སུ་འཚལ། །
བསིལ་བའི་ཆུ་རྒྱུན་ཞག་བདུན་འབྱུང༌
། །ཁ་ལ་པད་མོ་སྐྱེས་ནས་ནི། །རྣ་བར་འབྲུག་གི་
སྒྲ་སྒྲོགས་ཤིང་། །ལག་ཏུ་རིན་ཆེན་འཐོབ་པར་འགྱུར། །ཞེས་གསུང་ངོ་གསུངས་སོ།།།།
16



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
ལུགས་སྐུས་སྨྲ་ཤེས་པ་ངོ་མཚར་ཆེ་སྙམ་ནས་ཚིག་མ་ཟིན་པ་ཁ་སློབས་བྱས་སོ། །དེ་
ནས་ཟིན་འདུག་གམ། ཆོག་གིས་གསུང་སྟེ་(གསུངས་ཏེ)མི་སྣང་པར་གྱུར་ཏོ། །དེ་ཀའི་
རྗེས་ལ་གཉིད་སད་དེ་ཁྲོ་ཕུའི་མཁན་པོ་བྱང་ཆུབ་འོད་བྱ་བ་ལ་ཚིག་དེ་རྣམས་ཡང་
ཡང་བཤར་བས། དེ་འདྲའི་ཚིགས་བཅད་གང་ན་གདའ་ཟེར། རྨི་ལམ་དུ་བྱུང་བ་ལགས་
ཏེ་དོན་ཅི་ལགས་ཤེས་པར་གདའ་ཡེ་བྱས་པས། དོན་ལེགས་པར་མི་ཤེས་ཏེ་བཟང་
པོ་ཅིག(ཞིག)གདའ་ཡིས་གསུང་། དེ་བརྗེད་ཀྱིས་དོགས་པས་རྗེ་བཙུན་གྱི་ཕྱག་ཀ་ལི་
སྤྱོད་འཇུག་རྟག་ཏུ་བཞུགས་པ་ཅིག(ཞིག་གི)བར་དུ་བྲིས་ནས་བཅུག། ཕྱིས་གདན་
སའི་འབུམ་པར་གདུང་ལ་བྱོན་པའི་ལྷན་སྐྱེས་དང་བླ་མའི་དབུ་ཞྭ་དང་སྟབས་གཅིག་
མཆོད་གནས་སུ་བཞུགས་ཡོད་དོ། །
དེ་ནས་རང་ལོ་བཅུ་གསུམ་ལོན་པ་ན་བླ་མ་ཆེན་པོ་སྐུ་བསོད་ཆེ་ནས་སོ་མ་
བསོད་པས་དགེ་སྦྱོར་མ་འཕེལ་གསུང(གསུངས)ནས་དབུས་དང་རུ་མཚམས་སུ་
གཤེགས་བཞུད་མཛད། ཀུན་ལྡན་རིན་པོ་ཆེ་ཁྲོ་ཕུར་བཞུགས་ནས་སྐུ་མཚམས་དམ་
པར་མཛད། དེའི་ཚེ་ཡབ་ཕ་ཇོས་ཀྱང་ཡུལ་པད་ཀྱི(སད་ཀྱི}འཛི་མར་པ་ལ་སྲོག་སེར་
བཏང་ནས་གྲོང་ཁྱེར་བཞི་བཅུ་ཙམ་ཕུང་དུ་བཅུག། ཀུན་ལྡན་རིན་པོ་ཆེས་སློབ་གཉེར་
གྱི་གྲྭ་ས་ནས་ཁོ་བོ་སྐྲུན་ཏེ། ཁྱོད་ཀྱི་ཕས་བྱས་པའི་མཐུའི་གྲགས་པས་གནོད་པར་བྱུང་
པས་རིན་པོ་ཆེ་ཆེན་པོ་ཡང་ཐག་རིང་དུ་བཞུད། ང་ཡང་མཚམས་དམ་པོ་བཅད་པས་
སུ་དང་ཡང་འབྱལ{མཇལཕྲད་མེད། གྲྭ་པ་དཀར་སེར་མང་པོ་དོན་མེད་དུ་སྡོད་པ་
སྐྱོ་ནས་ཡོད་པས་ཁྱོད་ཀྱིས་བྱང་ཆུབ་སྤྱོད་འཇུག་གམ། བསླབ་པ་ཀུན་ལས་བཏུས་
ཙམ་ཅིགངཞིག)བཤད་ན་འོང་ངམ་གསུང་པ་ལ། བཤད་པས་ཤོད་ནས་མཆི་སྟེ། འདིར་
བཤད་པས་གྲྭ་སར་བཤད་པའི་གོ་མི་ཆོད་པས་སླ་ཆོས་སུ་འགྲོ་བ་མ་ལགས་སམ་ཞེས་
17



ལོ་པཎ་གྱི་རྣམ་ཐར་ཕྱོགས་བསྒྲིགས།
ཞུས་པ་དང་། སང་ཕོད་ཤབ་སྟོད་དུ་ཆོས་འཁོར་ཆེ་བ་ཅིག(གཅིག)ཀྱང་འོང་པར་
འདུག། དེ་ལ་ཚད་མ་བསྡུས་པའི་བཤད་སར(གསར)བྱེད་དུ་གཞུག། རིན་པོ་ཆེ་ཆེན་
པོ་མི་བཞུགས་ཀྱང་མཆོད་བརྗོད་ཀྱི་རྣམ་གཞག་ངས་བྱ། ད་རེས་དགོན་པར་ཚོགས་པ་
ཚོའི་སྐྱོ་བསངས་སུ་སྤྱོད་འཇུག་ཚར་གཅིག་ཤོད་ཅིག་གསུངས། དེ་ཀའི་ནུབ་མོ་རྨི་ལམ་
ན་མ་དྷལམཎྜལ} གྱི་རྒྱུན་བྱེད་པའི་དུང་དཀར་ཆུང་ངུ་ཅིག(ཞིག)བུས་པས། ཁྲོ་ཕུའི་
ལུང་པ་ཕུ་མདའ་མེད་པར་ཤིག་ཤིག་ལྡེག་ལྡེག་མགུལ(འགུལ}བར་བྱུང་ནས་རིན་པོ་
ཆེ་ལ་དེ་ཞུས་པས། ཆོས་ཆུང་ཡང་ཁྲོ་ཕུ་བ་རྣམས་ཁྱོད་ལ་དགའ་མགུ་རངས་ནས་འོང་
པའི་རྟགས་ཡིན་གསུང་།
དེ་ནས་སྤྱོད་འཇུག་ཟླ་བ་གཅིག་ཏུ་བཤད་པས་རང་རེའི་བུ་སློབ་དགེ་བཤེས་
དང་སྟོན་པ་བ་རྣམས་ཀྱང་བཤད་པའི་རྣམ་ཐར་ལ་དགའ། བླ་མ་རིན་པོ་ཆེ་ཡང་
ཐུགས་ཐག་པ་ནས་མཉེས་ཏེ་ཆོས་བཤད་པ་འདིའི་གཏང་རག་ཏུ་ཚད་མའི་སློབ་གཉེར་
ཚར་ཚར་དཔེ་ཆ་གང་དགོས་དང་
། རྒྱགས་ཐམས་ཅད་ངས་སྦྱར་རོ་གསུང་
། སྤྱོད་འཇུག་
བཤད་པའི་གསེར་སོང་གི་དུས་སུ་བུད་ཁའི་སྒོམ་པ་པད་མ་དང་། མཛལ་གྱི་སྒོམ་པ་
སངས་རྒྱས་དང་། ཐུག་ཀྱེ་ཇོ་འཕན་བྱ་བ་གསུམ་གྱིས་དབྱངས་ལ་བརྒྱུས་ནས།
རྗེ་བཙུན་རས་པ་སྤྱན་རས་གཟིགས། །
སློབ་དཔོན་ཚུལ་ཤེས་འཇམ་པའི་དབྱངས། །
ནག་པོ་ཇོ་འཕན་རྡོ་རྗེ་འཆང་
། །
རིགས་གསུམ་འགོན་པོའི་ཞབས་ལ་འདུད། །
དབོན་པོ་རིགས་གསུམ་མགོན་པོ་ལ། །
ཁུ་བོ་ཤག་ཀྱ(ཤཱཀྱ}ཐུབ་པ་དེ། །
18



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
རྒྱལ་ཚ་རིན་ཆེན་དབུས་ནས་བྱོན། །
བསོ་རེ་དགའ་རེ་སྐྱིད་ཐོ་ལེ་རྒྱལ། །
བྱ་བའི་ཚིགས་བཅད་ཀྱང་བརྩམས། ཕྱིས་རིན་པོ་ཆེ་ཆེན་པོ་དབུས་ནས་རྩང་དུ་
སྤྱན་འདྲེན་པའི་ཚེ་ཟང་ཟིང་གི་ཞུ་རྟེན་མང་པོ་ཕུལ་བ་བས་ཀྱང་ཡིག་ཕྲིན་གྱི་གཤམ་
དུ་ཚིགས་བཅད་འདི་བྲིས་པ་གཟིགས་པས། དགེས(དགྱེས)གྲགས(དྲགས)ནས་སྤྱན་
ཆབ་བྱུང་པ་ཡིན་སྐད། སང་ཕོད་ལོ་བཅུ་བཞི་ལོན་པ་ན་ཤབ་སྟོད་སྒྲེ་པེ་བྱ་བར་གནས་
བརྟན་དཀོན་མཆོག་སྐྱབས་བྱ་བའི་གསོན་ཤིད་ཀྱི་ཆོས་འཁོར་བྱས་པ་ལ་དགེ་བའི་
བཤེས་གཉེན་མང་པོ་སྤྱན་དྲངས། དེའི་འགྲོན་ཙོ(གཙོ)ལ་སློབ་དཔོན་ཆེན་པོ་རྩང་
དཀར་བྱོན་པ་ལ་ཇ་བུར་ལསྩོགས་པའི་རྣམ་གཞག་ཆེན་པོ་ཡང་བྱས། གསུང་རབ་
དང་རྟ་ལསྩོགས་པའི་ཡོན་ཡང་ཕུལ་ནས་གཏམ་སྒྲོས་གོང་སྔ་ནས་སྦྱངས་སྦྱངས་
ངའི་
སྙན་དངགས་གཟབས་པ(ཞིག)ཅིག་བསྒྲེངས་པས། ཤིན་ཏུ་སྙན་གྲགས་ཆེས་པས་གྲྭ་
པ་ཐམས་ཅད་ཀྱི་ཐུགས་ཕྲོགས། ལྟད་མོ་བའི་མི་རྣམས་མྱིག(མིག}མཆི་མས་གང་པར་
གྱུར; ཆོས་འཁོར་དེ་ལ་ཚོགས་པའི་གྲྭ་པ་ཅིག་ཞིག)ཏུ་བྱས་པ་ལ་ཁྲོམ་ཐོག་དེས་ཆོད་
སྐད༑ དེའི་ཚེ་བཤད་པ་དང་སྨྲ་བ་གཉིས་ཀ་ལ་ཚད་མ་བསྡུས་པའི་སྒོ་ནས་མགོ་བཏོན་
པས༑ རིན་པོ་ཆེ་ཆེན་པོ་ཡང་དབུས་ནས་བྱོན་པ་དང་འཛོམས་པས་ཤིན་ཏུ་མཉེས་ཏེ།
ཤབ་ཀྱི་ཡོ་ན་པད་དུ་སྙི་མོ་བཞུ་ན་བཞུགས་པའི་དགེ་བཤེས་ལྡེ་འདུལ་བྱ་བས་རིན་པོ་
ཆེ་རྒྱལ་ཚ་ལ་དར་ཡུག་བརྒྱ་འབུལ་དུ་བྱུང་པའི་ཕྱེད་གཏང་རག་ཏུ་གནང་། དེས་གྲྭ་
སར་སྡོད་པའི་ཐབ་ཁ་ལསྩོགས་པ་བྱས་སོ། །
ལོ་བཅུ་དྲུག་ལོན་པ་ན་དགེ་བཤེས་རྩང་པ་ཆེན་པོ་དེ་སྟག་ལའི་ལ་འོག་རྣམ་
སྣང་དགོན་པ་ཞེས་བྱ་བ་བཞུགས་པ་ལ། ཚད་མའི་གཞུང་བཤད་ཀྱི་རྣམ་གཞག་ཆེན་
19



ལོ་པཎ་གྱི་རྣམ་ཐར་ཕྱོགས་བསྒྲིགས།
པོ་རྒྱས་པར་བྱས། རྒྱུས་འབྲིང་བསྡུས་པས་སྣ་དྲངས་ནས་སློབ་དཔོན་ཆེན་པོ་གྲྭ་པ་དང་
བཅས་པ་ལ་ཆོས་དང་ཟང་ཟིང་གི་བསྙེན་བཀུར་སྔོན་ཆད་མ་བྱུང་པ་བྱས། ཆུ་མིག་
རིང་མོའི་དཔོན་དང་གཉེར་པ་ལསྩོགས་པ་དང་བཅས་པ་ལ་ཡང་བསྙེན་བཀུར་ཆེར་
བྱས་ནས། ཚད་མ་རྣམ་ངེས་སྔོན་ཆད་སུས་ཀྱང་ཚར་བར་བློ་ལ་བཤད་པ་མེད་པ་ལ་
རྫོགས་སོའི་བར་བློ་ལ་བཏོན་ནས་བཤད། དེ་གོང་ཡན་ཆད་བློ་ལ་རྫོགས་པར་འཆད་
པའི་སྲོལ་མེད་པ་ལ་དེ་ཕྱིན་ཆད་སྲོལ་བྱུང་པ་ཡིན་ནོ། །
དེ་ནས་ལོ་བཅུ་བདུན་ལོན་པ་ན་སློབ་དཔོན་རྩང་དཀར་དེ་ཉིད་ལ་དབུ་མ་ཤར་
གསུམ་དང་། བསླབ་བཏུས་དང༌། མདོ་ཀུན་ལས་བཏུས་དང་
། བསྒོམ(སྒོམ)རིམ་རྣམ་
གསུམ་དང་། དགེ་བཤེས་ཕྱཕྱུ)པའི་གྲུབ་མཐའ་ཆེན་པོ་ལསྩོགས་པ་བསླབས། ལོ་བཅོ་
བརྒྱད་པའི་སྟོད་ལ་བླ་མ་དེ་ཉིད་ལ་སྐྱེས་རབས་དང་
། ཆོས་ཆུང་བརྒྱ་རྩ་དང་
། དབུ་མ་
རྟོག་གེ་ལ་འ
པ་འབར་བ་ལསྩོགས་པ་བསླབས། རྡོ་རྗེ་རྣམ་འཇོམས་དང་
། མི་གཡོ་མགོན་པོ་
དང་༑ གཙུག་ཏོར་གདུགས་དཀར་དང་། འཇམ་དཔལ་དཀར་པོ་དང་
། ཕྱག་རྡོར་ཛ་བ་
རི་པའི་སྐོར་དང་
། གཙུག་ཏོར་འཁོར་ལོས་བསྒྱུར་བ་དང་
། གཙུག་ཏོར་རྣམ་རྒྱལ་དང་
།
དྲི་མེད་དང་། རྣམ་སྲས་ཀྱི་སྐོར་ཡང་བསླབས། ཛམ་བྷ་ལ་སེར་པོ་དང་། ནག་པོ་དང་
།
བདུད་རྩི་འཁྱིལ་པ་དང་
། སྟོབས་པོ་ཆེ་དང་
། སོག་མ་མེད་དང་། ཚོགས་བདག་ལསྩོགས་
པ་སྒྲུབ་ཐབས་མང་དུ་ཞུས། གཞུང་མན་ངག་ཐམས་ཅད་ཀྱི་སྐོར་རེ་རེ་ལ་ཞབས་ཏོག་
རེ་རེ་མ་བྱས་པ་མེད་གསུང་གསུངས)ནས་མཉེས། སློབ་དཔོན་རྩེ་སྟོན་ཀུན་བཟང་ཞེས་
བྱ་བ་རྣལ་འབྱོར་ཡོ་གའི་བདག་པོ་བླ་མ་གནུར་བའི་ཐུགས་ཀྱི་སྲས་དགེ་བསྙེན་ཚངས་
སྤྱོད་པ་ངོ་མཚར་ཅན་མཁྱེན་པ་ཤིན་ཏུ་ཆེ་བ་ཅིག(ཞིག)བླ་མ་ཁྲོ་ཕུ་བ་ཆེན་པོའི་ཆོས་
མཆེད་དུ་བཞུགས་པ་དེ། ཁྲོ་ཕུ་རང་དུ་གདན་དྲངས་ནས་རྡོ་རྗེ་དབྱངས་ཀྱི་དཀྱིལ་
20



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
འཁོར་མན་ཆད་ཡང་ཡང་མཉན་ནས་ནན་ཏན་ཆེར་བྱས།
ཁོང་དགེ་སློང་ཞུ་པ་བྱ་བ་རིན་པོ་ཆེ་རྒྱལ་ཚ་ཉིད་ཀྱི་སློབ་མ་མོས་གུས་ཅན་
ཡོད་པ་དེ་བླ་མ་རྩེ་སྟོན་སྤྱན་འདྲེན་དུ་བཏང་པས། ནུབ་སྔ་མ་ལ་རྨི་ལམ་དུ་འཕགས་
པ་འཇམ་དཔལ་གྱི་ལུགས་སྐུ་ཅིག(ཞིག)ན་རེ། ང་ལ་སྔགས་རྒན་པོའི་སློབ་དཔོན་མི་
དགོས་ཀྱིས། ཁྱོད་རང་ལོག་ལ་སོང་གསུང་པ་རྨིས། དེ་ལྟ་བུ་ཅིག(ཞིག)ཡིན་ནམ་སྙམ་
ནས་ལྡོག་གམ་བསམ་པ་ལ། ནུབ་གཉིས་པའི་ཚེ་ཚེ་རབས་མང་པོའི་ཆོས་འབྲེལ་འདུག་
པས་བགྲེས་པོ་དེ་སྤྱན་དྲོངས་ལ་དཀྱིལ་ཆོག་མང་དུ་ཉན་བཤད་ཀྱིས། བགྲེས་པོ་དེའི་
སེམས་ལ་གཞག་ས་མེད་པ་ཅིག(ཞིག)འདུག་པས་རིན་པོ་ཆེས་སེམས་ཐག་གཅོད་པའི་
གདམས་ངག་ཅིག་འདེབས་སུ་ཆུག་གསུང་སྐད། དེ་ཁོ་ན་བཞིན་བྱས་པས་བགྲེས་པོ་
བརྒྱད་ཅུ་གྱ་བརྒྱད་ལོན་པ་ཅིག(ཞིག)ལ་ཀྲི་ཡ་དང་ཡོ་གའི་སྐོར་མང་དུ་གསན།
ངན་སོང་སྦྱོང་བའི་དཀྱིལ་འཁོར་ཆོ་ག་རྒྱས་པ་ཅིག(ཞིག)ཀྱང་ཟིན་རིས (བྲིས)སུ་
བྱས༑ སྒྲུབ་ཐབས་སྣ་ཚོགས་ཀྱང་ཞུས། དཀྱིལ་འཁོར་ལྔ་བརྒྱ་ལྷག་ཅིག་གི་རྣམ་གཞག་
བསླབས། ང་རྒས་པ་ལ་སློབ་མ་ཁྱེད་ལྟ་བུ་ཅིག(ཞིག)མེད་ན་རྒྱུད་དང་མན་ངག་གི་
སྲོལ་ཆད་པར་འདུག་གསུང་
། ཡུལ་དུ་གཤེགས་ཁར་བྱ་རྒོད་ཤོངས་ཀྱི(གཤོང་གི
རྣམ་སྲས་དེ་ངའི་རྨི་ལམ་དུ་བྱུང་ནས་ངའི་ཆོས་སྐོར་ཚོ་ཇོ་སྲས་ཁྲོ་ཆུང་འདི་ལ་རྟོད་
(གཏོད)གསུང་སྐད་ནས་རྒྱས་པར་གནང་། ཕྱིས་ཆོས་སྐྱོང་དེ་ཤིན་ཏུ་མཉེས་ནས་ལྷ་
ཆེན་བཞེངས་པ་ལ་ཐུགས་ལ་བཏགས་པ་ཟད་པ་མེད་དོ། །
ལོ་བཅོ་བརྒྱད་པའི་སྨད་ལ་ཚད་མ་རྣམ་ངེས་དང་བསྡུས་པ་ལསྩོགས་པ་སྔར་
མཉན་པ་ཀུན་བློ་ལ་ཡང་ཡང་འདྲིས་ཅིང་བསྡེགས(ཤིང་བརྡེགས)ནས་བྱང་པར་བྱས།
དེའི་དུས་སུ་དབུས་ཀྱི་སྐྱིད་ཤོད་ན་དགེ་བཤེས་དན་འབག་ཕྱེ་རྐུན་དང་
། ཡོལ་ལྕགས་
21



ལོ་པཎ་གྱི་རྣམ་ཐར་ཕྱོགས་བསྒྲིགས།
བྱང་བརྩོན་དང་། རྩང་པ་འཇམ་སེང་དང་
། བྲུ་ནག་པོ་བྱ་བ་ལསྩོགས་པ་དབུ་ཚད་
མཁས་པར་གྲགས་པ་མང་དུ་ཡོད་པས། རང་གི་མཆེད་པོ་ནག་ཚང་ཚེ་སྟོན་བྱ་བ་རྟོག་
གེ་ལ་ཡུན་རིང་སྦྱངས་པ་ཅིག(ཞིག)བཞུགས་པ་ལ་བུར་ཚོས་ལསྩོགས་པ་རྒྱུགས་བཟང་
པོ་བསྐུར་ནས་དགེ་བཤེས་རྩང་ནག་པའི་ལུགས་དེ་ཤིན་ཏུ་གྲགས་པ་ཆེ་བས་ཉན་དུ་
སྤྲིངས། ཚེ་སྟོན་གྱིས་ནན་ཏན་ཆེན་པོ་བྱས་ནས་དཔེ་ཆ་དང་བཅས་པ་ཚར་
བཅས་པ་ཚར་བྱུང་། དེ་
ལ་ལོ་གཉིས་སུ་བསླབས་ནས་ཕྱུ་རྩང་གཉིས་ཀའི་ལུགས་ཤིན་ཏུ་མཁས་པར་སྦྱངས་སོ། །
དེ་ནས་ལོ་བཅུ་པའི (བཅུ་དགུ་པའི}སྟོད་ལ་བླ་མ་སྐར(དཀར}ལོ་ཙཱ་བྱ་བ་
ཡུལ་ཉང་རོ་སྐར(དཀར}གྱི་ཤ་བྲོས་པ་ཡིན། རྒྱ་གར་དུ་ལོ་སུམ་ཅུ་ཉེ་བ་ཅིག(ཞིག)
བཞུགས། སྒྲ་ཚད་སྔགས་དང་གསུམ་ལ་མཁས་པར་སྦྱངས་པ་ཅིག(ཞིག)ཡོད་དེ། ཁང་
པའི ནང་རོལ་ན་པཎྜི་ཏ་རྣམས་དང་གསུང་གླེང་མཛད་པ་ལ་ཕྱི་རོལ་ནས་རྒྱ་གར་
བའི་གྲྭ་པ་རྣམས་ཀྱིས་སྐད་མཉན་ཡང་བྱེ་བྲག་མི་ཤེས་པ་ཡིན་སྐད། མཁས་པ་དེ་བོད་
དུ་གསེར་འཚོལ་དུ་བྱོན་པ་ལ་རྗེ་བཙུན་ཁྲོ་ཕུ་བ་དང་འབྱལ(མཇལ}ནས་ཞབས་ཐོག་
མཛད། སྐར(དཀར}ལོ་རྗེ་བཙུན་དེ་ལ་དད་པ་ཐོབ་ནས་དྭགས་པོ་བའི་ལུགས་ཀྱི་ངོ་
སྤྲོད་ཞུས། ཇོ་སྲས་དང་གསུང་གླེང་མང་དུ་བྱུང་པས་ཇོ་སྲས་འདི་རྒྱ་གར་དུ་ལོ་ཙཱ་
བསླབས་ན་ཚེགས་མེད་པ་ལ་གསུང་སྐད། དེ་ནས་རྗེ་བཙུན་རྒྱལ་ཚའི་ཞལ་ནས་ཀྱང་
ཁོ་བོ་རྒས་པས་ཇོ་སྲས་ཆོས་ཤད{བཤད}འདྲ་ལ་བསྡད་དགོས་པ་མིན་ན་ལོ་ཙཱ་སློབ་ཏུ་
རྟོང(གཏོང)པ་ཡིན་པ་ལ་གསུང་།
དེ་ཐོས་པས་གནང་བ་ཐོབ་པ་ཡིན་སྙམ་ནས་དགའ་སྤྲོ་ཆེན་པོ་སྐྱེས། སྔོན་འབྲིང་
{འབྲི}འཚམས་ཀྱི་ཞང་ལོ་ཙཱ་བ་བྱ་བ་བོད་ཀྱི་མི་ཆེན་བཞིའི་ཡ་བ་ཅིག(ཞིག)ཡིན་
པ་ལས། དེའི་ཚེ་ཞང་དགེ་བ་བྱ་བ་རྒྱ་གར་དུ་ལོ་ཙཱ་མཁས་པར་བསླབས་པ་ཅིག(ཞིག
22



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
བཞུགས་པ་ཐོས་ནས་དེའི་དྲུང་དུ་འགྲོ་བར་ཞུས་པས་གནང་བ་ཐོབ་ནས་ཕྱིན། ཞལ་
འབྱལ(མཇལ)བས་ཤིན་ཏུ་དད་དེ་ཆོས་ཞུས་པས་སྒྲོལ་མའི་ཆོས་དྲུག་ལསྩོགས་པ་
གནང་། སྨྲ་སྒོ་ལསྩོགས་པ་སྒྲའི་བསྟན་བཅོས་ཆེ་ཕྲ་མང་པོ་ཞུས། ཨ་མར་ཀོ་ཤ་དང་
སྒྲ་ལ་འཇུག་པ་དང༌། ཀཱ་པའི(ཀཱ་བྱའི)ས་ར་སན་ཙ་དང་། བྱཱ་ཀ་ར་ཎའི་ཨ་ལང་ཀ་ར་
ལསྩོགས་པ་ཞུས། རྒྱ་གར་གྱི་བསྔགས་པ་བརྗོད་པས་འདུན་པ་དཔེ་མེད་པ་སྐྱེས།
དེའི་ཚེ་གཡོག་བྱེད་པ་ལ་དགེ་བཤེས་བརྩོན་འགྲུས་རྡོ་རྗེ་བྱ་བ་དང་
། ལྷ་རྗེ་ར་
ཕྱིར་དང༌། སྟོན་པ་ཕག་མོ་བྱ་བ་གསུམ་ཡོད། ངས་ལོ་ཙཱ་བསླབས་ནས་དགེ་བའི་རླབས་
ཆེ་བ་ཅིག(ཞིག)བྱས་ན་ཁྱེད་གསུམ་གྱིས་ཞབས་ཏོག་གི་ཁས་ལེན་རེ་གྱིས་བྱས་པས།
དགེ་བཤེས་དེ་ན་རེ། ངས་དགོན་གཞི་བཟུང་ལ་སྣ་ལེན་ལསྩོགས་པའི་བབས་ལེན་
བྱ་ཟེར། ལྷ་རྗེ་ར་ཕྱར་ན་རེ། ངས་ཡ་ཀི་པུ་རངས་ཀྱི་གངས་ཏི་སེ་ནས་མ་ཀི་རྒྱ་སོ་མེ་
གཉག(མེ་ཉག}གྷ་བླུན་ལ་ཟས་ནོར་མང་པོས་ཆ་རྐྱེན་སྒྲུབ་ཟེར། སྟོན་པ་ཕག་མོ་ན་རེ་
ངས་ཁྲོ་ཕུའི་དབུ་གཙོ་བྱས་ལ་གྲོས་མདུན(འདུན)ཐམས་ཅད་བསྐྱང་ཟེར། དེ་ཁོ་ན་
ལྟར་སྨོན་ལམ་ཡང་བཏབ། དམ་བཅའ་བྱས་སོ། །
དེའི་ཚེ་བླ་མ་ཞང་ལོའི་ཞལ་ནས་ངའི་དྲུང་དུ་སྔར་ཡང་ལོ་ཙཱ་སློབ་པ་མང་ཞིག་
བྱུང་སྟེ། གང་དང་མི་འདྲ་བའི་བློ་གྲོས་ཅིག(ཤིག)འདུག་པས་བོད་དུ་གྱི་ནར་མ་འདུག་
ཅིག༑ གལ་ཏེ་རྒྱ་གར་རམ་བལ་ཡུལ་དུ་ལོ་ཤས་ཅིག(ཤིག)བསླབས་ན་མྱུར་དུ་ལོ་ཙཱ་
མཐར་ཐུག་ཅིག་འོང་
། ང་མ་ཤི་ན་སྣ་ལེན་འབྲིང(འབྲི་འཚམས་སུ་བྱས་ལ་ལོ་པཎ་གྱི་
མགོ་གདོན(བཏོན}། སྔར་མ་གྲགས་པའི་ཆོས་འདི་དང་འདི་ལྟ་བུ་བསྒྱུར(སྒྱུར)་ཅིག་
གསུང་། ཕྱིས་ལོ་ཙཱ་བསླབས་ནས་བོད་དུ་འོངས་པ་དང་བླ་མ་ཞང་ལོ་འདས་པས། སྐུ་
གཤེགས་པ་ལ་གདུང་དབྱངས་ཀྱི་ཚིགས་སུ་བཅད་པ་བཀོད་ནས། འབུལ་བ་ལ་ཡུམ་
23



ལོ་པཎ་གྱི་རྣམ་ཐར་ཕྱོགས་བསྒྲིགས།
རྒྱས་འབྲིང་གསུམ། རྟ་གཉིས། གཡུ་གཉིས་དང་བཅས་པ་སྐུར(བསྐུར)།མང་སྐོལ་གྱི་
གཏམ་ལ་གདུང་དབྱངས་ཀྱི་ཡི་གེ་བཀླགས་པས་ཚོགས་པ་ཐམས་ཅད་ཤུགས་ཐོན་
པའི་མཆི་མ་བཏོན་པར་གྱུར་སྐད། བླ་མ་དེ་སྐད་གཉིས་པའི་བརྡ་སྤྲོད་པ་ལ་བཀའ་
དྲིན་ཤིན་ཏུ་ཆེ་བས་རྟག་ཏུ་གསོལ་བ་འདེབས་པའི་རྟེན་ཅིག(ཞིག)ལ་གདུང་རུས་
བཞུགས་སུ་གསོལ་ནས་གང་དུ་འགྲོ་སར་ཁྱེར་ཅིང་གསོལ་བ་བཏབ་པ་ཡིན་ནོ། །
དུས་དེ་ཉིད་དུ་རྒྱ་གར་དུ་འགྲོ་བའི་འདུན་པ་དྲག་པོ་སྐྱེས་ཀྱང་རྗེ་བཙུན་རྒྱལ་
ཚ་དེ་སྐུ་དྲིན་ཆེ་བས་བགྲེས་ཁར་བོར་ནས་ཕྱིན་པ་མ་ཕོད། དེ་ནས་ལོ་བཅུ་དགུ་པའི་
སྨད་ལ་རྗེ་རྒྱལ་ཚ་དེ་ཉིད་ཀྱིས་མཁན་པོ་མཛད། སློབ་དཔོན་རྩང་དཀར་གྱིས་ལས་
ཆོག་མཛད། བླ་མ་ཀུན་ལྡན་གྱིས་གསང་སྟོན་མཛད་དེ་དགེ་འདུན་བཞི་ཅུ་ཙམ་གྱི་
དད་པའི་དགེ་འདུན་གྱི་ཚོགས་སུ་བསྙེན་སྫོགས(རྫོགས)བྱས། དེའི་དུས་ན་དབུས་རྩང་
གཉིས་ན་འདུལ་འཛིན་ཆེན་པོ་མང་དུ་ཡོད་ཀྱང་
། མཆོག་ཏུ་གྲགས་པ་ཉིད(ཉང)སྟོད་
སྨད་ཀྱི་འཚམས(མ་ཚམས)ན་རྩང་ནག་འདུལ་འཛིན་བྱ་བ་ངོ་མཚར་ཅན་ཅིག(ཞིག)
བཞུགས་པས།
དེར་ཆོས་ཞུ་བའི་རྣམ་གཞག་རྒྱས་པར་བྱས་ཏེ་ལོ་ཧྲིལ་པོ་གཉིས་སུ་འདུལ་བ་
མདོ་དང་།
སོ་སོ་ཐར་པ་དང་། འོད་ལྡན་ལསྩོགས་པ་བསླབས། འདུལ་བའི་གཞལ་བྱ་
བྱུང་བཅས་ལ་རྣམ་གཞག་ལེགས་པོ་ཡོད་པ་དེ་ཟིན་བྲིས་བྱས་ཏེ་མཁས་པ་དུ་མའི་
ཚོགས་སུ་འགྲིམས་པས་ངོ་མཚར་སྐྱེས། དབུ་ཚད་ལ་གྲགས་པ་ཐོབ་པའི་མཁས་པ་
བསོད་རྒྱལ་བྱ་བ་ཞིག་དེར་འདུལ་བ་གསན་པ་དང་འཛོམས་ནས་འཁྲིས་བྱ་བརྒྱུས་
གཉིས་ཀར་བགྲོ་གླེང་མང་དུ་མཛད།
མཁས་པ་བསོད་རྒྱལ་ན་རེ། ང་ལ་སྒྲ་ཚད་གཉིས་ཀྱི་སྟེང་དུ་ཀ་བ་བཞི་པོ་བསྣན་
24



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
པས་སྤོས་ཀྱི་གླང་པོ་ཆེ་མཆེ་བ་དྲུག་ལྡན་བྱ་བ་ཡིན། གླང་ཆེན་དེ་འདྲོགས་སྲིད་ན
གཞོན་ནུ་བཞིན་མཛེས་ཁྱུ་མཆོག་ཕྲུ་གུ་རྣམས་ཀྱང་འཆི་འམ་འཆི་ལ་ཐུག་པ་ཙམ་དུ་
འགྲོ་དགོས་པར་མཆི་གསུང་། ཁོ་བོས་ཨེན་ཙམ་ཅིག(ཞིག)བསམས་པ་དང༌
། ཚོགས་
གཉིས་ལུས་ཆེན་ཀ་བཞི་སྒྲ་ཚད་ཀྱི། །མཆེ་བ་དྲུག་ལྡན་གླང་ཆེན་དྲེགས་མྱོས་ཀྱང་། །ཁོ་
བོ་ལུང་རིགས་མཆེ་སྡེར་རྣོན་པོ་ཅན། །སེང་ཕྲུག་བརྩོད་རྩོད)པའི་རྩལ་གྱིས་ཀླད་པ་
འགེམས། །ཞེས་བྱ་བ་དྲན་ནས་སྨྲས་པས། སློབ་དཔོན་ཆེན་པོ་ལསྩོགས་པ་ཐམས་ཅད་
དགེས(དགྱེས)ཏེ། ངེད་ཅག་འདུལ་བ་བའི་འཇལ་འཇོལ་རྣམས་ལ་གླང་པོ་ཆེ་མྱོས་པ
།
ལྟར་བྱེད་དུ་འོང་པ་དེ་ལ་དེ་རིང་གི་སེང་ཕྲུག་རྒྱགས་པ་ཀུན་རེ་མཁོ། ཁྱེར་ཅིག་ཁྱེར་
ཅིག་གསུང་། དེ་ནས་ལོ་ཉི་ཤུ་ཐམ་པ་ལ་ཡང་འདུལ་བའི་འཕྲོ་ཉན་ནས་ཁྲོ་ཕུར་འོངས་
པའི་ཚེ་བསྙེན་སྫོགས(རྫོགས)བྱེད་པ་མང་པོའི་ལས་ཆོག་བྱས། བྱང་གི་བཙད་པོ་གཡུ་
རྩེའི་གཅུང་པོ་ལྷ་ལྡེ་པོ་བྱ་བ་བསྙེན་སྫོགས(རྫོགས)བྱེད་པའི་ལས་ཆོག་བྱས་པས་ཉེ་བ་
འཁོར་རང་ཡིན་སྙམ་བྱེད་གསུང་
།
ལྷ་བཙུན་ལས་ཆོག་དེ་ལ་མཉེས་པས་ལས་ཀྱི་དངོས་གཞི་ཚར་ནས་གདམས་
ངག་མ་བརྗོད་པའི་བར་ལ་གསེར་གྱི་བརྒྱད་སྟོང་དུམ་གཉིས་པ་དང་
། གཡུ་རྡོག་ཆེ་
བ་ཅིག(གཅིག)དེ་མ་ཐག་ཕུལ། ཚོང་འདུས་འགྱུར(འགུར)མོའི་གོང་གི་རྒྱན་གོང་ལྷ་
ཁང་དུ་སློབ་དཔོན་རྩང་དཀར་རྩང་ནག་གཉིས་འཛོམས་པ་ལ། དགེ་སློང་བྱེད་པ་
དུ་བྱུང་ནས་རེས་མཁན་པོ་རྩང་དཀར་གྱིས་མཛད། རེས་རྩང་ནག་གིས་མཛད། ལས་
ཆོག་ངེས་པར་ཁོ་བོས་བྱས་པས་ཚར་བ་ན་སློབ་དཔོན་རྩང་ནག་པ་ན་རེ། ངེད་འདུལ་
འཛིན་བྱ་བ་ཆོ་ག་དེ་ལྟ་བུ་བྱེད་པ་ཡིན། རྟོག་གེ་ཁ་སྐྱ་བ་ཚོ་ཁ་སྐྱ་ཡ་ལེ་སྙིང་རེ་རྗེ་ན་
གསུང་པ་ལ། （སློབ་དཔོན་རྩང་དཀར་སྨ་ར་སྐྱ་ཡ་ལེ་ཡོད་པ་ལ་ཞལ་སྐྱལ(ཀྱལ)བརྡེག་
25



ལོ་པཎ་གྱི་རྣམ་ཐར་ཕྱོགས་བསྒྲིགས།
པ་ཡིན། སློབ་དཔོན་རྩང་དཀར་ན་རེ། འདུལ་འཛིན་ཁ་ཚན་ཀུན་གྱི་གྲ་པའམ(གྲྭ་
པ་རྣམས}གྲི་གུ་མང་པོ་རེ་རྡུང་གིན་འདུག་ཟེར་ཏེ། ཐམས་ཅད་ངར་མེད་དུ་སོང་
པས་ཡོག་པ་དང་འཐབ་པ་ལས་མི་གདའ་འོ། །གྲི་ཆུང་དེ་ཀུན་ལ་རྟོག་གེ་བའི་ངར་རེ་
ཐོངས་པས་གོ་བཅད་མི་གདའ་འམ། ཡང་སློབ་དཔོན་ཚང་ནག་ན་རེ། གྲི་མ་བརྡུངས་
པར་ངར་སྔོན་ལ་གཏོང་པ་དེ་ངོ་མཚར་ཆེ་གསུང་སྐད་དེ། སྔོན་ལ་ཚད་མ་བསླབས་
ནས་ཕྱིས་འདུལ་བ་བསླབས་པ་ལ་གསུང་པ་ཡིན་སྐད།
མངའ་རིས་དགྲ་བཅོམ་བྱ་བ་ཅིག(ཞིག)ལས་ཆོག་དེའི་གསེབ་ན་ཡོད་པས་
ཕྱིས་ཡུན་རིང་པོ་ན་ཤབ་ཀྱི་ལྕང་རར་ཁོང་གིས་ལས་ཆོག་མཛད་པ་ལ། སྔོན་ཁྲོ་ཆུང་
ཅིག(ཞིག)གིས་ལས་ཆོག་བྱས་པ་དེ་མིན་པ་ཤབ་ཀྱི་ཡུལ་དུ་ཆོ་ག་འདི་ལྟ་བུ་བྱས་པ་
མེད་དེ་འོང་
། རྒན་ཞུགས་ཀུན་དགའ་བར་གྱིས་ཅིག(ཤིག)གསུང་སྐད། ལོ་ཉི་ཤུ་རྩ་
གཅིག་པའི་བསྟོད(སྟོད)ལ་རྗེ་བཙུན་ཀུན་ལྡན་ལ་རྗེ་ལོ་རོ་རས་པའི་ཐབས་ལམ་སྐོར་
དང་༑ བསམ་གཏན་ཐུན་འཇོག་ལསྩོགས་པའི་སྐོར་ཞུས། ཐབས་དང་ཤེས་རབ་ཀྱི་ཆོས་
ཁྲིད་ལ་ཉམས་མྱོང་ཡང་བག་རེ་བྱུང་
། རང་གིས་བདུད་རྩིའི་བུམ་པ་བྱ་བ་དང་
། སྒྲུབ་པའི་
བཅུད་ལེན་བྱ་བའི་བསྟན་བཅོས་སྒོམ་ལུགས་དང་སྦྱར་བ་བག་རེ་ཡང་བརྩམས་སོ། །
ལོ་ཉི་ཤུ་རྩ་གཅིག་པའི་སྨད་ལ་སློབ་དཔོན་རྩང་པ་དེའི་ཟུར་ཆོས་མཛད་པའི་
གཙོ་བོ་སློབ་དཔོན་བྱ་དཔལ་ཆེན་ཞེས་བྱ་བ་ཤིན་ཏུ་མཁས་ཤིང་བཙུན་པ་ཅིག(ཞིག)
སྔོན་ནས་ཀྱང་ཟུར་ཆོས་མང་དུ་ཉན་པ་ཞིག་བཞུགས་པ་ལ། རང་ཉིད་ཀྱི་ནང་ཁོངས་
སུ་རྣམ་ངེས་ལ་ཡང་རྟོག་དཔྱོད་དང་བཅས་པའི་ཞུ་ཐིག་མང་དུ་བྱས། སློབ་དཔོན་
དེས་ཆུ་མིག་རིང་མོའི་དགེ་བཤེས་སྒང་ཐེར་ཆུང་བྱ་བ་མངོན་པའི་བདག་པོ་གཅིག་
ལ་ཀུན་ལ{ལས}བཏུས་བསླབས་པ་ཡིན་པས། དེའི་ལུགས་ཀྱི་ཀུན་ལ{ལས}བཏུས་ཚར་
26



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
བཞི་མཉེན་མཉན)པ་ལ་ཚར་གཉིས་རྒྱ་གར་ལུགས་སུ་ཉན་ནོ། །{ཀུན་ལས་བཏུས་
ཚར་བཞི། མཛོད་ཚར་གཉིས། རྒྱ་གར་ལུགས་སུ་མཉན་ནོ། །}
དེ་ནས་སྔོན་ཕ་ཡིས་གནན་རྟད(མནན་གཏད)ལསྩོགས་པ་མང་དུ་མཛད་པའི་
ཞད་ཀྱིས་རྟོག་གཞི་བག་ཙམ་བྱུང་པས་རྗེ་བཙུན་རིན་པོ་ཆེ་ལ་གྲོས་ཞུས་པ་དང་
། གང་
ཟག་ཆོས་གཤའ་མར་བྱེད་པ་ལ་འདི་འདྲ་རེ་སྐུལ་འདེབས་སུ་དགོས་པ་ཡིན། སྡུག་
བསྔལ་དུ་མ་འཁྱེར(ཁྱེར)ཅིག (དུ་ཁ་དུ་ཁ་རུ་མ་ཁྱེར་ཅིག ཆོས་ལ་ཕན་པ་ཅིག(ཞིག )
འོང་སྲིད་དོ་གསུང(གསུངས)ནས་རྗེ་བཙུན་ཉིད་ཀྱི་ཐུགས་ཆེས་པའི་སློབ་མ་ཞང་སྟག་
ཚ་ཞེས་བྱ་བ། སྔགས་པ་རྩང་སྒོམ་པ་བརྟག་པའི་མཁན་པོ་ཆེན་པོ་ཅིག་(ཞིག)བཞུགས་
པ་ལ་ཞུས་ཏེ་ལོ་གསུམ་དུ་འཚམས་དམ་པར་བྱས། ཞང་སྟག་ཚ་དེ་བོ་དོང་ལྷ་བྱ་ལུང་
བྱ་བ་ན་བཞུགས་པ་ལ། རྗེ་རིན་པོ་ཆེ་བྱ་འུག་པའི་གདན་ས་དགེ་སློང་ཤེས་རབ་རྡོ་
རྗེས་གཡོག་བྱས་པ་དང་། རང་དང་ཞང་སྟག་གཉིས་ཀའི་ཉམས་སྣང་ལ་འཐུན(མཐུན)
པར་ལུགས་སྐུ་རྒྱ་གར་མ་ཅིག(ཞིག)འདམ་གསེབ་(ཏུ)ལྷུང་པ་བཀྲུས་པ་ན་འོད་ཚེ་
རེ་རེ་བྱུང་པ་ལས་ལག་པ་གཡོན་པའི་སྣ་ལ་འདམ་རྫབ་ཅུང་ཟད་ཅིག་མ་དག་པར་
འདུག་སྐད།
དེ་ནས་ལོ་ཉི་ཤུ་རྩ་གཅིག་པ་དེ་ཉིད་ལ་དང་པོ་ནད་ཀྱིས་ཉེན་པས་སྐྱོ་བ་སྐྱེས་
པའི་སྒོ་བྱ་བ་དང༌། ཉི་ཤུ་རྩ་གཉིས་པ་ལ་བར་དུ་ནད་ཀྱི་གཉེན་པོ་ཐོབ་པས་དཔུང་
རྙེད་པའི་སྒོ་བྱ་བ་དང་
། ཉི་ཤུ་རྩ་གསུམ་པ་ལ་ཐ་མ་ནད་ལས་གྲོལ་བ་ལ་ངོ་མཚར་བའི་
སྒོ་བྱ་བའི་བསྟན་བཅོས་ཅིག(ཤིག)སྟེ་རྣམ་ཐར་སྒོ་གསུམ་བྱ་བ་བརྩམས། རྗེ་བཙུན་རྒྱལ་
ཚ་ཉིད་ཀྱིས་ཡི་དམ་དུ་བླ་མ་ལོ་རོ་རས་པའི་ལུགས་ཀྱི་དཔལ་ཕྱག་ན་རྡོ་རྗེ་གཏུམ་པོ་
གནང་། རྩེ་གཅིག་ཏུ་བསྒྲུབས་པས་རྨི་ལྟས་ལསྩོགས་པ་ཡང་རྣོ་བར་བྱུང་
། རྟོག་གཞི་
27



ལོ་པཎ་གྱི་རྣམ་ཐར་ཕྱོགས་བསྒྲིགས།
ཡང་རེ་ཞིག་བུན་གྱིས་ལངས་ནས་རིམ་གྱིས་ཇེ་ཆུང་ཇེ་ཆུང་སོང་། ལོ་ཉི་ཤུ་རྩ་གསུམ་
པ་ལ་ནད་ཀྱང་མང་དུ་ཐོན། རྟོག་གཞི་ཐམས་ཅད་ཀྱང་ཁད་ཀྱིས་ཡལ། རྩ་བའི་དགེ་
སྦྱོར་ལ་ཤིན་ཏུ་ཕན་ཆེ་བར་བྱུང་ངོ། །
ཉི་ཤུ་རྩ་གཉིས་པ་དང་རྩ་གསུམ་པ་ལ་ཁམས་གཞི་ལེགས་པར་འོང་པའི་ཉམས་
ཟིན་ནས། ལོ་གཉིས་པོ་དེ་ལ་ཉིན་གྱི་ཕྱི་དྲོ་ཐམས་ཅད་དང་ནུབ་མོ་འཚམས(མཚམས)
བཅད་ཅིང་སྒོམ་བྱས། སྔ་དྲོ་ཕྱི་དྲོ་རྗེ་རྒྱལ་ཚ་ཉིད་ལ་རྒྱུད་དང་གདམས་ངག་མང་པོ་
ཞུས༑ སྤྱིར་རྗེ་བཙུན་དེ་ལ་གདམས་ངག་ཟབ་དགུ་ཐམས་ཅད་ཀྱི་བཀའ་བབས་བཅུ་
གསུམ་བྱ་བ་ཡོད་པ་ཡིན་པས་དེ་ཐམས་ཅད་མ་ལུས་པར་ཞུས། སྤྱིར་གདམས་པའི་
ལུགས་མི་འདྲ་བ་བརྒྱ་དང་སུམ་ཅུ་རྩ་དྲུག་བྱ་བ་བཞུགས། པོད་ཆུང་དང་བེ་བུམ་ལྔ་
བརྒྱ་ཉི་ཤུ་བཞུགས། ཆོ་ག་དགོས་པ་ལ་ཆོ་ག་དང༌
། ཁྲིད་དགོས་པ་ལ་ཁྲིད་བྱས། བཤད་
ལུང་དགོས་པ་ལ་བཤད་ལུང་མ་བྱས་པ་མེད་དོ། །
རང་ལོ་ཉི་ཤུ་རྩ་གསུམ་པའི་ཤིང་མོ་ཡོས་བུའི་ལོ་མ་ནུབ་པ་ལ་རྗེ་རྒྱལ་ཚ་རིན་པོ་
ཆེ་སྐུ་གཤེགས་ཏེ། སྔོན་དྲུག་ཅུ་རྩ་གཅིག་པའི་ཚེ་བསྙུང་གཞི་དྲག་པོ་ཡང་བྱུང་
། ཤངས་
ཁྲག་མང་པོ་འཛགས་པས་སྐུ་འོ་བརྒྱལ་བར་བྱུང་ནས་རྗེ་བཙུན་ཁམས་པ་རིན་པོ་ཆེ་
ཕག་མོ་གྲུབ་པ་ལ་གསོལ་བ་དྲག་ཏུ་བཏབ་པས། རྗེ་ཕག་མོ་གྲུབ་པ་སེང་གེ་དཀར་པོ་
གཡག་དྲུས་པོ་ཙམ་ལ་བཅིབས་ནས་ཁྲོ་ཕུའི་ནམ་མཁའ་ལ་བྱོན། དེར་དགའ་ཞིང་སྤྲོ་
བ་ཆེན་པོས་ཕྱག་བཙལ་ཏེ། རྗེ་རིན་པོ་ཆེ་དོ་ནུབ་འདིར་བཞུགས་པར་ཞུ། ཅིས་ཀྱང་
བཞུགས་པར་གསོལ་བ་འདེབས་ཞེས་ཡང་ཡང་ཞུས་པས།
ང་ཞུས་པས། བུ་རང་
བུ་རང་སེམས་དག་པའི་
ནམ་མཁའ་ལ། །རྟེན་འབྲེལ་བཅུ་གཉིས་ཀྱི་ལོ་གྲངས་བྱུང་
། །བཀྲ་ཤིས་མཆོད་པའི་ལྷ་
མོ་འཕྲོ། །གཞན་དོན་གྱི་ཕྲིན་ལས་བསམ་མི་ཁྱབ། །ཞེས(ཅེས)གསུངས་ནས། དེའི་ཚེ་རྟེན་
28



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
་ཁོ་
འབྲེལ་དག་པའི་ཆོས་བྱ་བའི་ངོ་སྤྲོད་ཅིག་གསུངས་སོ། །
བཞུགས་པར་ཞུས་པས་མ་གནང་ནས་བདག་ཀྱང་རྗེས་སུ་འབྲང་པར་ཞུ་བྱས་
པ་དང་། ཁོ་བོ་འདིར་ནི་མི་སྡོད་དེ། །ཞིང་ཡོངས་སུ་དག་པའི་མངོན་དགར་འགྲོ། །ད་
སྟེ་ལོ་ནི་བཅོ་བརྒྱད་ན། །དགའ་འོ་སྙམ་ན་ཕྱི་བཞིན་འབྲངས། །གསུངས་ནས་གཉན་
དཀར་དང་འོ་མ་སྤང་གི་བར་ན་ཕར་འབྲུག་གི་སྐད་ལྟར་འུ་རུ་རུ་གཤེགས་ནས་ཐལ་
སྐད། ད་རེས་དེའི་ལོ་དུས་སུ་ལུང་བསྟན་པ་ལ་བབ་པས་རྗེ་ཕག་མོ་གྲུབ་པས་བཏང་
པའི་བང་ཆེན་ཅིག(ཞིག)བྱུང་གསུང་། མེ་ཏོག་གི་ཆར་ཆེ་བ་ཅིག(ཞིག)བབ་པ་ལ་མི་
རྣམས་ཀྱིས་ཁ་བ་བྱུང་པར་མཐོང་སྐད། འདའ་ཀའི་ཡང་སྔ་ལ་སྟོན་པ་ཚུལ་ཤེས་བོས་
ཅིག(ཤིག)གྲོས་ཆེ་བ་ཅིགཞིག)བྱ་དགོས་པར་འདུག་གིས་གསུང་། དེ་ནས་མི་གཞན་
ཡེ་མེད་པར་མཛད་ནས་ཕྱག་སོར་གཉིས་བརྐྱང(བརྐྱངས)ནས། ད་ནི་ཟླ་བ་འདི་ན་
བོ་དོན་ཤོར་དུ་ཐག་རིངས་ཅིག་དུ་ཤིག་ཏུ)འགྲོ་དགོས་པར་འདུག། ཁྱེད་རང་ཆོས་ཀྱི་
དྲི་གཏུག་དང་སྤྲོས་པ་གཅད་རྒྱུ་ཡོད་ན་ཆོད་ཅིག་གསུང་
། མཆི་མ་རང་དབང་མེད་
པར་བྱུང་པས། ང་མེད་ཀྱང་ཕ་སྐལ་ཅིག(ཞིག)འོང་ཟེར་བ་ལྟར་ཟངས་དུང་གི་ཕོད་
ཀ་བཞིན་དུ་ཇེ་སྦོམ་ཇེ་སྦོམ་འགྲོ་བར་གདའ་ཡིས། ཤར་གྱི་གནས་རྙིང་གི་མཁར་པེ་
དཀར་པོ་ལ་བྲང་ཁང་གྱིས། ཞིང་གཉའ་ཤོང་ལསྩོགས་པ་འགྲོན་རྐྱེན་དུ་ཚགས་གྱིས་
ཤིག་གསུང་།
དེ་ནས་ཆོས་ཐམས་ཅད་ལ་ཞུ་ཐིག་ཞུས། ཇོ་བོ་ཀུན་ཆོས་རང་གཤའ་མར་གྱིས་
དང་རེ་བྲོད་རེ་བྲོད་འོང་པར་འདུག་གིས། ང་ལ་ལུས་བསྐྱེད་ཅིང་འཇིག་རྟེན་སྟོན་
པ་ཡིན་པས། ཕ་དང་མ་ལྷ་གཅིག་དེ་ནམ་ཡང་སྐུ་དྲིན་ཆེ། བླ་མ་བརྒྱད་ཅུ་རྩ་གཉིས་
བཞུགས་ཏེ་ཐམས་ཅད་ཀྱིས་ཐུགས་ལ་མ་བཏགས་པ་མེད་པས་སྐུ་དྲིན་ལ་ཁྱེར་དུས་
29



ལོ་པཎ་གྱི་རྣམ་ཐར་ཕྱོགས་བསྒྲིགས།
མེད༑ ཁྱད་པར་དུ་བླ་མ་དམར་རྔོག་གཉིས་ཀྱིས་དབང་བསྐུར་ཁྱད་པར་ཅན་ཡང་
ཡང་མཛད་པས་སྐུ་དྲིན་བསམ་གྱིས་མི་ཁྱབ། རྗེ་ཕག་མོ་གྲུབ་པས་སེམས་ངོ་སྤྲད་
པས་ཝ་མོ་སེང་གེར་བཏང་
། མཁན་པོ་དོན་མོ་རི་པས་རབ་ཏུ་བྱུང་ནས་དགེ་སློང་དུ་
བསྒྲུབས་པས་ལྕགས་གསེར་དུ་བསྒྱུར། དཔལ་ས་ར་ཧ་དང་བཱིར་བ་པ་ལསྩོགས་པ་དང་
།
སློབ་དཔོན་ཞི་བའི་ལྷ་དང་། རྗེ་ཁ་རག་པའི་སྐུ་དྲིན་གྱིས་ལུས་སེམས་ཡ་མ་བྲལ་བ་ལ་
ལྷའི་བདུད་རྩི་མི་ལ་བཏུང་དུ་བྱུང་
། ང་ལ་བྱུང་པའི་དྲིན་ཐམས་ཅད་ཁྱེད་ལ་ཕ་ནོར་
བུ་ལ་ཕོག་པ་བཞིན་དུ་ཙར(ཅར)ཕོགས་བྱས་པ་ཡིན་ནོ། །
དགེ་བཤེས་བྱེད་རུང་
། སྒོམ་ཆེན་བྱེད་རུང་རང་སེམས་དཔང་དུ་བཙུགས་པའི་
ཆོས་ཅིག(ཤིག)གྱིས་ཅིག(ཤིག)གསུང་
། དེ་ཀའི་རྗེས་ལ་ཡེ་ཤེས་འཕོ་བའི་དབང་བསྐུར་
མཛད། ལྷའི་སྤོས་ཡིན་གསུང(གསུངས)པའི་དྲི་ཞིབ{ཞིམ}པོས་ཕོ་བྲང་ཐམས་ཅད་
གང་པར་བྱུང་། དྲིལ་སྒྲ་སིལ་སིལ་འདྲ་བ་ཅིག(ཞིག)བྱུང་ནས་སྙིང་ཁར་ཐིམ་པ་སྙམ་
བྱེད༑ དེ་ནས་ཟླ་བ་གཉིས་བསྙུང་གཞི་བག་ཙམ་ཅིགཞིག་བྱུང་ནས་ས་ཕོ་ཁྱིའི་ལོ་བདུན་
བཅུ་རྩ་བརྒྱད་ལ་སྐུ་ཡལ་ལོ། །པུར(སྤུར)སྦྱངས་པའི་ཚེ་མེ་ལྕེའི་རི་མོ་བཀྲ་ཤིས་ཀྱི་མཚན་
རྟགས་འདྲ་བ་དངོས་སུ་བྱུང་ཞིང་གོང་འོག་རྣམས་སུ་ཆད་ནས་ཐིམ་པ་བྱུང་
། མེ་ལྕེའི་ཐོག་
སྒྲ་ཆེན་པོ་ཅིག་ཞིག་བྱུང་ནས་བདག་གི་པང་པར་གདུང་རུས་ཆུང་ངུ་ཅིག(ཞིག)རྒྱངས་
ཙེར(རྩེར)བྱུང་
། དེ་ལ་བདེ་མཆོག་ལྷན་སྐྱེས་ཀྱི་སྐུ་ཏིལ་འབྲུ་ཙམ་ལ་ཕྱག་ཞབས་གྲ་མ་
ཙམ་༑ ཕྱག་མཚན་དང་ཨུ(དབུ}རྒྱུན་ལསྩོགས་པ་མ་ཚང་པ་མེད་པ། མི་མགོའི་ཕྲེང་པ་སྲོ་
མ་ཙམ་བརྒྱུས་པ་འདྲ་བ་ཡོད་པ་བྱོན་འདུག །དཀོན་གཉེར་རམ་སྒོམ་བྱ་བ་སྤུར་གཉེར་
བྱེད་པ་ན་རེ། ཐོག་སྒྲ་ཆེན་པོ་ཅིག(ཞིག)པང་དུ་འཕྱོངས་པ་དེ་ལ་ཇི་འདྲ་ཞིག་འདྲ་བ་
ཞིག་ཡོད་ངེས་སོ། །ཟེར་ནས་བལྟས་པས་ངོ་མཚར་སྐྱེས། མཆོད་པ་ཕུལ་ཞིང་གསོལ་བ་
30



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
བཏབ་པ་རྣམས་ལ་གེགས་བསལ་དགོས་དང་ཡོན་ཏན་སྣ་རེ་སྣ་གཉིས་མ་སྐྱེས་པ་མ་
བྱུང་ངོ། །
དེ་ནས་འདད་ཆེན་པོ་སྔར་ནས་ཡང་ཡང་མཛད་ཀྱང་ད་རུང་ཀྱང་ཡང)རྒྱ་ཆེར་
བྱས༑ གདུང་རྟེན་དང་ས་འབུམ་གྱི་མཆོད་རྟེན་མཚར་པོ་ཡང་བཞེངས། རབ་གནས་
ནི་བླ་མ་ཀུན་ལྡན་ཉིད་ཀྱིས་མཛད། རྗེ་ཀུན་ལྡན་ཉིད་ཀྱི་ཞལ་ནས་མཆོད་རྟེན་གྱི་རྒྱུ་
ཆ་མང་པོ་ངས་བཏོན། རབ་གནས་ལ་དཀའ་ལས་ཆེན་པོ་ངས་བྱས་ཀྱང་མཆོད་རྟེན་
གྱི་ཕན་ཡོན་སྟོན་པ་ཁྱེད་ཀྱིས་ཐོབ་འོང་པའི་རྟགས་བྱུང་གསུང༌། དེ་ནས་རྗེ་རྒྱལ་ཚ་
འདས་པའི་གདུང་དབྱངས་རྡོ་རྗེ་ཐེག་གསུང་འོད་ཀྱི་དྲ་བ་ཅན་བྱ་བའི་ཚིགས་བཅད་
བྱས་
དེའི་རྗེས་ལ་རང་ལོ་ཉི་ཤུ་རྩ་བཞི་པ་ཤར་མ་ཐག་ལ་ལྷོ་བལ་དུ་ཕྱིན་ཏེ། དཔལ་
མོ་དཔལ་ཐང་ལསྩོགས་པ་ལ་ཇག་པ་དང་ཁ་བ་ལསྩོགས་པས་ཉེན་ནེ་བྱུང༌
། རིམ་
གྱིས་གུང་ཐང་དུ་སླེབ་པ་དང་གུང་ཐང་གི་རྒྱལ་པོ་ལྷ་སྐྱོབ་པ་ལྡེ་བྱ་བའི་བླ་མ་དགེ་
བའི་བཤེས་གཉེན་དོན་ཞགས་པ་ཞེས་བྱ་བ་སྔོན་དགེ་བཤེས་ཁམས་སྟོན་རྩང{རྩ}བོ་
ཆེ་བྱ་བ་ཡིན་སྐད། བླ་མ་རྒྱལ་ཚ་ཉིད་ཀྱི་ཞལ་སློབ་མཁས་བཙུན་བཟང་གསུམ་འཛོམ་
པའི་སྟེང་དུ། ཇོ་བོ་ཐུགས་རྗེ་ཆེན་པོའི་བྱིན་བརླབས(རླབས}ཐོབ་པ་ཅིགངཞིག)བཞུགས།
དེའི་དྲུང་དུ་ནང་པར་ལྟ་བུ་སླེབ་པར་འགྱུར་བའི་དོ་ནུབ་གཏོར་མའི་རྗེས་ལ་ཡན་ལག་
བདུན་པ་མཛད་པའི་དུས་སུ་འོད་དཀར་པོ་སོག་སྦུབས་རིང་པོ་ལྟ་བུ་ཅིག(གཅིག)བྱུང་
ནས༑ རེས་ཁོང་ཉིད་ཀྱི་ཐུགས་ཁར་ཟུག རེས་དོན་ཞགས་ལྷ་ལྔའི་གཙོ་བོ་ལ་ཟུག་བྱུང་
།
བཙད་པོ་དེ་ལ་པུ་རངས་ཀྱི་ཇོ་བོ་སྟག་ཚའི་མཐུ་གཏོང་པ་ལ་འོད་འཕྲོ་བ་ཡོད་ཟེར་བ་
དེའི་ཆོ་འཕྲུལ་ཡིན་ནམ་སྙམ་ནས། མི་གཡོ་མགོན་པོའི་བགེགས་གཟིར་བ་བྱ་བའི་ཆོ་ག་
31



ལོ་པཎ་གྱི་རྣམ་ཐར་ཕྱོགས་བསྒྲིགས།
ཅིག(ཞིག)ནམ་ཕྱེད་ཡོལ་ཡོལ་དུ་མཛད་སྐད། ནངས་པར་འབྱལ(མཇལ}ནས་ལོ་རྒྱུས་
རྒྱས་པར་མཛད། བླ་མ་ཆེན་པོ་དང་ཁྱད་མེད་གསུང(མེད་གསུངས)ནས་དགེས་དགེས་
(དགྱེས་དགྱེས}ཚོར་ཚོར་དང་ཞབས་ཐོགཏོག)མང་པོ་མཛད།
དམ་པ་དེས་གསོལ་བ་བཏབ་ནས་རྗེ་རྒྱལ་ཚའི་ལུགས་ཀྱི་བདེ་མཆོག་གི་དབང་
བསྐུར་གདམས་ངག་དང་བཅས་པ་གུང་ཐང་བླང(གླང)རིར་ཞུས། དགེས(དགྱེས)
མཛད་ཀྱི་དབང་བསྐུར་མན་ངག་དང་བཅས་པ་ཀུ (གུང}ཐང་ཙུམ་བྱ་བར་ཞུས།
གསང་འདུས་ཀྱི་དབང་བསྐུར་མན་ངག་དང་བཅས་པ་སྐྱི་གྲོང་དུ་ཞུས། གཞན་ཡང་
སྔར་རྗེ་བཙུན་ཁྲོ་ཕུ་བ་ལ་མ་ཚར་བའི་གདམས་ངག་མང་པོ་ཕྱག་ལེན་དང་བཅས་
པ་ཞུས། ལྷོ་བལ་དུ་བཞུད་པ་ལ་གསེར་གལ་ཆེ་གསུང་ཞིང(གལ་ཆེ་ཞིང་)ཡོན་དང་
གཏང་རག་མང་པོ(རྟ་མང་པོ》གསེར་དང་བླ་བ{གླ་རྩི}ལསྩོགས་པ་བཙལ་ནས་ཕུལ་
བཤེས་གཉེན་དེ་སྐྱེས་བུ་དམ་པར་ཁུམས་ནས་དུས་བཟང་ཞིག་ལ་དོན་ཞགས་ཀྱི་
དངོས་གཞིའི་ནུབ་མོ་ལྟས་བརྟག་པ་ཅིག(གཅིག)ཞུ་བྱས་པས། ངན་པུས(བདག་གིས
ཇོ་བོ་ཐུགས་རྗེ་ཆེན་པོ་ལ་ལྟོས་པ་བཅས་མི་ཚེ་དགེ་སྦྱོར་བྱས་པ་ཡིན་པས་གསོལ་བ་
གདབ་ཀྱིས་གསུང་
།
དེ་ནས་མཆོད་པ་ཅིག(ཞིག)བཤམས། གཏོར་མ་ཆེར་ཕུལ། དར་ཡུག་ཕྱེད་དང་
གཉིས་ཕུལ་ནས་བདག་གིས་ལྷོ་བལ་ལམ། རྒྱ་གར་དུ་ཕྱིན་ནས་ལོ་ཙཱ་བསླབས་ན་
བར་ཆད་མི་མཆི་འམ། འགྲོ་བ་ལ་ཕན་ཐོགས་པར་མཆི་འམ། དགེ་བའི་བསམ་པ་
འདྲ་བདོག་པ་འགྲུབ་པར་མཆི་འམ་མི་མཆི་གསུམ་པོ་འདི་བརྟག་པར་ཞུ་སྨྲས་པས།
(གསུམ་ཙམ}ཤེས་པ་དཀའ་ཉེན་ཡོད་དེ་བར་ཆད་མེད་པ་མཆོག་ཏུ་གལ་ཆེ་བས་
གསོལ་
བ་གདབ་ལགས་གསུང་། དེའི་སྲོད་ལ་འུ་སྐོལ་གྱི་ཉལ་ས་ནས་འོད་དཀར་
32



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
པོ་སོག་སྦུག་རིང་པོ་འདྲ་བ་ཅིག(ཞིག)བྱུང་ནས་གཏོར་མ་ལ་ཟུག་སྐད། རེས་བཤེས་
གཉེན་ ་རང་ལ་ཡང་ཟུག། རེས་འགའ་ཁྲུས་བུམ་ལ་ཟུག། རེས་དོན་ཞགས་ལྷ་ལྔའི་གཙོ་
བོ་ལ་ཟུག། འོད་དེ་གང་ལ་ཟུག་པ་རྣམས་འགུལ་ལྡེག་བྱེད་པར་གདའ་སྐད། དེར་ཁར་
ནིང་འོད་བྱུང་བ་དེ་ཡང་མཐུ་གཏོང་པའི་ཆོ་འཕྲུལ་དུ་མི་འདུག། བླ་མ་འདི་བྱོན་པའི་
ལྟས་སུ་འདུག་སྙམ་དུ་དགོངས།
ནམ་ལངས་ལ་ཁད་པ་ན་རྨི་ལམ་དུ་ཇོ་བོ་ཁར་ས་པ་ཎའི་ལྷ་ཁང་ནས་འོངས་
པའི་ཨ་ཙ་ར་དུང་སོ་འཁོར་བ་ཅན་ཅིགངཞིག)བྱུང་ནས། ཁྱོད་འདིར་མཆོད་པ་བཤམས་
ནས་ཅི་བྱེད་ཟེར། ང་རྨི་ལམ་འདི་འདྲ་ཅིག(ཞིག)རྟོག་པ་ཡིན་ཏེ་སྨྲས་པས། ཨ་
ཕུག(ཨམ་ཕྲག}ནས་དུང་གི་སེང་ཆུང་ཅིག(ཞིག)ཕྱུང་ནས་འདི་ཅི་ཡིན་བྱས་པས།
རྒྱབ་ཀྱི་ཡི་གེ་ལྟོས་ཟེར་བས་དོ་བྷ་ཤི་བྱ་བ་ཅིག(ཞིག)འདུག། དེ་ནས་བྱང་ཆུབ་ཀྱི་ཤིང་ལོ་
ཡིན་ཟེར་བ་ཅིག(ཞིག)ཕྱུང་པ་ལ་པཎྜིཏ་བྱའི་གདོང་པ་ཅན་ཅིག(ཞིག)བྱུང་
། དེའི་རྒྱབ་
ཡིག་ལ་མ་ཧཱ་མེ་ཏི་བྱ་བ་ཅིག(ཞིག)བྱུང༌། དེ་ནས་ཤེལ་གྱི་མེ་ལོང་ཅིག(ཞིག)ཕྱུང་བྱུང)
བ་ལ་པཎྜིཏ་ལྷའི་གདོང་བ་འདྲ་བ་ཅིགཞིག)བྱུང་། དེའི་རྒྱབ་ཡིག་ལ་མན་ཛི་བྲི་བྱ་
བ་ཅིག(ཞིག)བྱུང་
། དེ་ནས་ཕྱི་རེ་བ་ལ་ནང་ཟབ་ཆེན་གྱི་རི་མོ་མི་གཟུགས་དཀར་པོ་
ཅིག(ཞིག)བྱུང་
། དེའི་རྒྱབ་ཡིག་ལ་མ་ཎི་པད་མེ་བྱ་བ་ཅིག(ཞིག)བྱུང་གསུངས། བཞི་
བོ་སྙིང་དུ་སྡུག་པར་བྱུང་ནས་མཆོད་ཁང་དུ་གཞག་སྙམ་སྟེ་ཁྱེར་འགྲོ་བ་ལ།
ར་ན་རེ། སྡོད་ཅིག་གོ་རིམ་བསྒྱུར་དགོས་པར་ཡོད་དོ་ཟེར་ཏེ། སྔོན་ལ་དུང་གི་སེང་
ཆུང་བླངས་ནས་འདི་ཁོང་རང་གར་འགྲོ་འགྲོར་ཐོང་ཅིག(ཞིག)ཟེར། དེ་ནས་ཤིང་ལོ་
འདི་དང་ཤེལ་གྱི་མེ་ལོང་ཨེན་ཙམ་ཞོག་ལ་ཟབ་ཆེན་གྱི་མི་གཟུགས་ཁྱེར་ཅིག དེ་ནས་
མེ་ལོང་ཁྱེར་ཅིག དེའི་རྗེས་ལ་ཤིང་ལོ་ཁྱེར་ཅིག་ཟེར། དེ་ནས་རྣལ་{མནལ}སད་པ་
ས་ཙ་
33



ལོ་པཎ་གྱི་རྣམ་ཐར་ཕྱོགས་བསྒྲིགས།
དང་རྒྱལ་གྱི་ཟླ་བའི་ཚེས་བརྒྱད་ཡིན་ཏེ། གཏོར་མ་ཡེ་མ་འཁྱགས་པར་འདུག ལྟས་ནི་
བཟང་པོར་གོ་སྟེ། ཡི་གེ་རྣམས་མ་ཤེས། ནང་པར་འདི་ཙུག་བྱུང་གསུངས་པས། ཡི་གེ་
བཞི་པོ་ལོ་པཎ་བཞི་བྱོན་པར་གོའོ། །
དེ་ནས་ལྷག་པར་དགའ་སྤྲོ་སྐྱེས་ནས་སྔ་ཕྱི་བར་གསུམ་དུ་ཞབས་ཏོག་མང་པོ་
མཛད་པ་ཡིན་སྐད། དེ་ནས་སྐྱི(སྐྱིད)གྲོང་གི་འཕགས་པ་ཝ་ཏི་ལ་མཆོད་པ་ཆེར་བྱ་
སྙམ་པ་ཡོད་ཀྱང་ཆ་རྐྱེན་ཐམས་ཅད་ཁད་ཀྱིས་ཟད་པ་ལ། དགེ་བཤེས་དོན་ཞགས་པ་
དེ་ཉིད་ཀྱི་ཉེ་གནས་པ་སློབ་དཔོན་ཉེ་གནས་བྱ་བ། ཤབ་ཀྱི་ཤོང་པོ་ཆེ་པ་རྗེ་བཙུན་
རྒྱལ་ཚའི་དྲུང་དུ་དཔོན་སློབ་གཉིས་ཀ་སྟབས་གཅིག་ཏུ་ཞལ་ཆབ་ཕོག་པ་ཅིག(ཞིག)
ཡོད༑ དེས་ཚེས་བཅུའི་མཆོད་པ་ཞིག་བྱེད་པའི་དུས་སུ་གླང་རི་དགོན་པའི་གཉེར་
པ་དགེ་སློང་བྱང་གྲགས་བྱ་བ་ལ་ཆོས་སྐྱོང་བབས་ཏེ་ཇོ་སྲས་ཚུལ་ཤེ་ལ་ཞབས་ཏོག་
སྐྱེད་བསྐྱེད)། བལ་ཡུལ་དུ་འགྲོ་བ་ལ་གསེར་བསྐུར། བསེ་ཁབ་སེང་ཆུང(བསེ་ཆུང)གི་
གསེར་བུ(གཟེར་བུ}ཅན་ན་གསེར་སྲང་བཅུ་དྲུག་དང་
། གཡུ་ཕྲན་བཅུ་འདུག་པ་ཐ་མ་
ཡང་ཕྱེད་ཕྱེད་སྐུར། ཕྱི་དུས་གླང་རིའི་ལྕགས་རི་ཁེངས་པའི་ཟས་ནོར་ལ་ལོངས་སྤྱད་དུ་
འོང་གིས་ཟེར།
དེའི་ནངས་པར་དགེ་བཤེས་པས་ཀྱང་ཉེ་གནས་པ་ཐུགས་དབང་ཆེ་བས་སློབ་
དཔོན་ཉེ་གནས་ཀྱིས་ཚ་བ་ལ་བོས་ནས། བླ་མ་ཨེ་ར་ཝ་ཏིའི་ཕྱག་སྣོད་ཀྱི་ཀ་པཱ་ལ་བྲམ་
ཟེའི་ཆོས་འབྱུང་སེར་པོ་བྱ་བ་དེ་གསེར་སྲང་བདུན་དང་། གཡུ་ཕྲན་དྲུག །འབྲས་དང་
བཅས་པས་བཀང་ནས་ཕུལ། དགེ་བཤེས་པ་ན་རེ། འོ་ལེགས་སོ་ལེགས་སོ། །ང་ལ་ནི་
གྲོས་ཀྱང་མི་འདྲི་བར་འདུག་སྟེ། མདང་ཡང་ཐོག་འཚེག་པ་ལ་དཔེ་མ་བྱུང་
། གཉིད་
སློང་པ་འདྲ་བ་ཅིག(ཞིག)ཡང་ཡང་བྱུང་ནས་གསེར་ཕུལ་གཡུ་ཕུལ་ཟེར་བྱུང་
། རྗེས་ལ་
34



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར་
གཉིད་དཀྲིས་པ་ཅིག(ཞིག)ལ་སློབ་དཔོན་ཚུལ་ཤེ་རྟ་དཀར་པོ་ཅིག(ཞིག)ལ་བཅིབས་
ནས་བསུ་བ་གྱིས་གསུང་
། རོལ་ཆ་ལེན་དུ་ཕྱིན་པས་ཁྱིམ་ནས་ཀྱིས་འགགས་ནས་མི་ཐར་
པ་ལྟ་བུ་བྱུང་གསུང་། དེ་ནས་སྐྱེལ་ཐུང་མཛད། སྐྱིད་གྲོང་དུ་ཕྱིན་པ་དང་ཕུང་པོ་གསུམ་
པའི་ཆོས་སྤྱོད་རང་གི་ལོ་གྲངས་དང་སྦྱར་བ་བྱས། ཕྱག་དང་བསྐོར་བ་ལུས་སེམས་དུབ་
པའི་མཐར་ཐུག་པ་བྱས་ཏེ། ཤེལ་ལྟར་དྲི་མེད་མཚར་ཆགས་མཛེས་པའི་སྐུ། །འཛུམ་ཞལ་
དཀར་ཡངས་པད་མོའི་སྤྱན་མངའ་བ། །ཞེས་པ་ལསྩོགས་པ་སྐུ་བྱད་དང་སྦྱར་བ་ལ་སྔོན་
ཇི་ལྟར་བྱོན་པའི་རྣམ་ཐར་དང་བཅས་པའི་བསྟོད་པ་བྱས་ནས། ཕྱག་འཚལ་དགུའི་
བསྟོད་པ་ལ་དོན་ཆེན་གསུམ་གྱི་གསོལ་འདེབས་ཀྱིས་མཇུག་བསྡུས་པ་བཀོད་དོ། །
དེ་ལྟར་འཕགས་བསྟོད་དགེ་བ་ཕུན་ཚོགས་དཀར་བས་བདག །འབར་བའི་སྡུག་
བསྔལ་བསྟུད་མས་སེམས་གདུང་ཡ་ང་ལས། །མྱུར་གྲལ(གྲོལ)དོན་གསུམ་བར་ཆད་དགྲ་
ལས་རྒྱལ་བ་དང་། །དེ་རྗེས་ལུས་ཅན་ལེགས་བཤད་བདུད་རྩིས་ཚིམ་བྱེད་ཤོག །ཞེས(ཅེས)
བྱ་བ་བྲིས་སོ། །
དེའི་དུས་ན་བླ་མ་ཆེན་པོ་གླིང་རྩེ་བ་བྱ་བ་རྗེ་སྒམ་པོ་བའི་བུ་ཆེན། སྒྲུབ་པ་པོ་
གྲུབ་ཐོབ་ཏུ་གྲགས་པ་ཞིག་གིས་རྡོ་རྗེ་གདན་དུ་མཆོད་པ་སྐྱེལ་དུ་བྱོན་པ་ལོག་ནས།
གྲ་ལན་དེ་བྱ་བ་ན་ཡོད་པ་ཐོས་ཏེ། རྒྱ་གར་གྱི་རྣམ་ཐར་འདྲི་བ་དང་ཁོང་ལ་འདོད་
ཆོས་གཉིས་ཙམ་ཡང་ཞུར་ཡོད། ནང་གི་དགེ་སྦྱོར་ལ་འདྲི་རྒྱུ་ཅིག(ཞིག)ཀྱང་ཡོད་
པས་དེར་ཕྱིན་ཏེ་ཞུས་པ་དང་
། རྒྱ་གར་གྱི་རྣམ་ཐར་ཡང་ཞིབ་ཏུ་གསུངས་ནས་དགེ་
སྦྱོར་དེ་དྲིས་པས་དེ་ཚོད་ཀྱི་མཚམས་སུ་སླེབས་པ་ལ་རྒྱ་གར་དུ་འགྲོ་མི་དགོས། ལོ་
ཙཱའི་ཁག་གཅོགས་ན་བལ་ཡུལ་རང་ན་མཁས་པའི་པཎྜིཏ་མཐར་ཐུག་ཡོད་པས་དེར་
སློབ་གཉེར་མཛད་ན་ལེགས། རྒྱ་གར་གྱི་ལམ་འདི་དང་འདི་ལྟ་བུ་ཚད་པས་ཕོག་ན་
35



ལོ་པཎ་གྱི་རྣམ་ཐར་ཕྱོགས་བསྒྲིགས།
སེམས་ཅན་ལ་ཕན་འདོགས་པའི་གང་ཟག་འདི་ནན་ཏར(ཤིན་ཏུ}ཕངས་པར་འདུག་
གསུང(གསུངས)། འདོད་ཆོས་དུམ་བུ་གཉིས་པོ་དེ་ཡང་གཅིག་ཞུས་པས་ཅིག(གཅིག)
ཞུ་མ་དགོས་པར་གནང་། གློང་རྩེར་ཞག་འགའ་འདོང་ངོ་གསུངས་ནས་ཕྱིན་ཏེ། བག་
ཙམ་ཅིག(ཞིག)བསྒོམས་པས་འབྲལ་བ་མེད་ལ་དཀའ་ལས་བྱ་མི་དགོས་པའི་མན་ངག་
སེམས་ལ་ཤར་ཏེ། གློང་རྩེ་དཔལ་གྱི་ཡང་དགོན་དུ། །ཞག་གསུམ་ནང་དུ་མཉམ་བཞག་
པས༑ །མན་ངག་འབྲེལ(འབྲལ)མེད་གཏེར་ཆེན་རྙེད། །ད་ནི་ཕོངས་ཀྱང་ཨ་ལ་ལ། །
ཅེས(ཞེས)བྱ་བ་ལསྩོགས་པ་སྨྲས་སོ། །
བླ་མ་ཆེན་པོ་དེའི་ཞལ་ནས། ཁྱེད་ཀྱིས་འཕགས་པ་ལ་བསྟོད་པ་བྱས་པའི་གཤམ་
ན་དོན་གསུམ་བར་ཆད་དགྲ་ལས་རྒྱལ་བྱ་བ་གཅིག་བདོག་པར་གདའ་བ་དེ་གསུམ་
གང་ལགས་གསུང་། ཆོས་ཀྱི་འཚོལ་ཐབས་མི་འདྲ་བ་མང་པོ་བགྱིས་ཀྱང་རྩ་བ་རང་
སེམས་རྟོགས་པ་གཅིག་དགོས་པར་གདའ་བས། རང་སེམས་རྟོགས་པ་ལ་ཉོན་མོངས་
དང་རྣམ་རྟོག་གི་བར་ཆད་མེད་པ་དང་ཅིག(གཅིག)། ལོ་ཙཱ་སློབ་པ་སྐད་བགྱིས་བདོག་
པའི་གནད་ཀྱིས་སྒྲ་ཚད་ལ་མ་རྨོངས་པར་པཎྜི་ཏ་མཁས་པ་ཅིག(ཞིག)གདན་དྲོངས་
པ་དང་གཉིས། མ་བྱོན་པའི་སངས་རྒྱས་བྱམས་འགོན་ལ་དད་པ་དྲག་པོ་ཅིག(ཞིག)
བདོག་པས། ནུས་པ་བྱུང་ན་རྗེ་བཙུན་བྱམས་པའི་སྐུ་གང་གྲུབ་གྲུབ་ཅིག་བཞེངས་པ་
དང་གསུམ་པོ་དེའི་བར་ཆད་མེད་པར་དོན་གྲུབ་སླ་བ་ཞིག་འཚལ་བ་ལགས་བྱས་པས།
ཆོས་པ་གཞན་ཕལ་ཆེར་ཁ་སྐད་ཅི་ཟེར་ཡང་དོན་ལ་རང་སེམས་རྟོགས་པ་ལ་དོན་དུ་
གཉེར་བ་ཙམ་ཡོད་པ་ཉུང་། གསོལ་འདེབས་ཀྱི་རྡོག་མ་དེ་རང་ཆེ་བ་ཡིན་ནོ། །
ངས་ཀྱང་དེ་ཁོ་ན་ཙུག་གསོལ་བ་གདབ་ཀྱིས། ད་ནམ་ཟླ་སྔ་བ་ལ་བཞུད་གསུང་
(གསུངས)་ ཕྱི་ཕྱག་བཙལ་ནས་ལམ་དུ་ཞུགས་ཏེ་བག་ཙམ་ལོན་པ་དང་
། ད་རུང་ཡར་
36



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
ཤོག་དང་གསུང་གསུངས)ནས། གསེར་སྲང་གཅིག་ཡོད་པའི་ཞུན་མ་གྲུ་བཞི་པ་ཅིག་
(ཞིག)གནང་
། བལ་ཡུལ་གྱི་འཕགས་པ་ཤིང་ཁུན་གྱི་བྱང་ནུབ་ན། སྔོན་བལ་ཡུལ་གྱི་
རྒྱལ་པོ་འོད་ཟེར་གོ་ཆ་བྱ་བས་ལྷ་མོ་འོད་ཟེར་ཅན་བསྒྲུབས་ནས་ཀླུའི་རྒྱལ་པོ་བི་ཀ་ར་
སྔོན་པོ་བྱ་བའི་སྐེ་རལ་གྲིས་བཅད། དེའི་སྤྱི་བོ་ན་རིན་པོ་ཆེ་འོ་མ་འཛིན་བྱ་བ་ཡོད་པ་
དེ་འཕགས་པའི་མཆོད་རྟེན་གྱི་ཏོག་ལ་ཕུལ་ཡོད་སྐད། ཀླུ་དེའི་ཤུལ་ན་ཀླུ་གཏོར་དང་
ཀླུ་མཆོད་ཤེས་པས་མཆོད་ན་དེའི་བརྒྱུད་པ་ལྷག་མ་ཚོ་ལ་ཡོ་བྱད་ཀྱི་ཕན་འདོགས་
བྱེད་པ་གཅིག་ཡོད་པར་གདའ་བས་དེ་ལ་བག་རེ་མཆོད་པ་གྱིས་དང་
། ལོ་ཙཱ་བ་བྱ་བ་
ཆ་རྐྱེན་གྱིས་ཕོངས་པ་ཅིག(ཞིག)འོང་པ་ཉེན་ཆེ་བ་ཡིན་གསུང(གསུངས)། དེ་མཆོད་
པའི་ཆོ་ག་འདྲ་མངའ་འམ་ཞུས་པས། འཕགས་པ་ཤིང་ཀུན་གྱི་ལྷོ་ཤར་གྱི་ཕྱོགས་རིའི་
སྟེང་གི་ལྷ་ཁང་སྒོ་ལ་འབྲུག་རིས་བྲིས་པ་གཅིག་ན་ཧཾ་ངུ་དྲུ་གུ་ལག་ཅིག་ཡོད་པས་དེ་
ལ་ཞུས་ཤིག་གསུང(གསུངས)། ཕྱིས་དེ་ལ་ཞུས་པས་ཡོན་ཡོན་སེ་ཀ་འདྲ་མིན་མང་དུ་
འབུལ་དགོས་པར་བྱུང་སྟེ་ཕན་ཡོན་ཆེ་བར་བྱུང་ངོ༌
། །
དེ་ནས་སྐྱིད་གྲོང་དུ་ཕྱིན་པ་དང་དགེ་འདུན་ཤེར་བའི་དགེ་བཤེས་ལསྩོགས་
པས་སྤྱན་དྲངས་ནས་ཆོས་ཅི་རིགས་ཀྱང་ཞུས། ཞབས་ཏོག་མང་བོ་བྱས། དེ་བཞིན་
དུ་ལྷ་ཁང་ཀ་རུ་བྱ་བ་དང་། ཨག་ཚར་སྒང་དང་། ས་ས་ལུང་བུ་དང་། གད་པ་ལ་ཁ་
དང་༑ སོ་ཆུ་བྱ་བ་ལསྩོགས་པ་གནས་གཞི་ཡོན་བདག་དང་བཅས་པས་ཀྱང་འབུལ་
བ་བྱས། འབུལ་བ་དེ་རྣམས་ཕལ་ཆེར་འཕགས་པ་ལ་ཕུལ། ཇོ་སྲས་སྦྲ་བི་ར་བྱ་བ་ཡབ་
ལོ་ཙཱ་ཤེས་པ་དུས་འཁོར་ལ་མཁས་པ་ཞིག་གིས་རྒྱ་དཔེ་མང་དུ་གནང་། སྐྱི(སྐྱིད)གྲོང་
བྱེའུ་མཁར་ན་ཇོ་སྲས་ཀ་ལི་བྱ་བའི་ཡབ་ཀྱིས་རྣམ་ཐོས་སྲས་ཀྱི་སྐུ་ཆུང་ངུ་ཅིག་ཞིག)
ཕུལ༑ དེའི་སྒྲུབ་ཐབས་སྔོན་ནས་ཤེས་པས་སྐབས་སུ་གསོལ་བ་བཏབ་པ་ལ་ཕན་ཐོགས་
ངས།
37



ལོ་པཎ་གྱི་རྣམ་ཐར་ཕྱོགས་བསྒྲིགས།
ཆེ་བར་བྱུང༌།
དེ་ནས་བལ་ཡུལ་དུ་འཇུག་ཁར་འཕགས་པ་ལ་མཆོད་པ་ཆེར་བྱས། ནུབ་གསུམ་
མཐུདབརྟུད་དུ་བསྐོར་བ་མཚན་ཐོག་ཐག་གསུམ་བྱས་ཅིང(ཤིང)ཉིན་པར་ཆོས་སྟོན་
གཡོས་བྱེད་པའི་བར་ལ་གཉིད་རེ་ལོག །རྨི་ལམ་བརྟག་པའི་ཆོ་གས་རྨི་ལམ་བརྟགས་
ཏེ་བལ་ཡུལ་དང་རྒྱ་གར་གྱི་སློབ་གཉེར་འཕྲལ་དུ་དགོས་པ་ཅི་འབྱུང་
། བར་ཆད་མི་
འབྱུང་ངམ། མཐར་ནི་ཕན་ཐོགས་ཅི་འདྲ་འབྱུང་ཞེས་གསོལ་བ་བཏབ་པ་ལས། སྐྱ་
རེངས་འཆར་བའི་དུས་ཙམ་ན་ནུབ་ཕྱོགས་ན་ཟླ་བ་ཚེས་གསུམ་བཞི་ཙམ་པས་དབུ་
ལ་བརྒྱུན་
པའི་ཇོ་བོ་ཐུགས་རྗེ་ཆེན་པོ་དུང་གི་མདོག་ཅན། ཆ་ལུགས་ཐམས་ཅད་
འཕགས་པ་ཝ་ཏི་ཉིད་འདྲ་བ་ལ་སྐུ་དེ་བས་བདུན་འགྱུར་ཙམ་གྱིས་ཆེ་ཞིང་མཐོ་བར་
འདུག །མཚན་དཔེ་ཐམས་ཅད་ཚང་པ་བཀྲག་དང་འོད་ཀྱིས་ཡུལ་ཁམས་ཐམས་ཅད་
དཀར་ཀྲིག་གེ་ཁེངས་པ་ལས། ཁྱད་པར་དུ་བལ་ཡུལ་ནས་མེ་གཉག་གྷ་ཡིན་ཟེར་བའི་
བར་དུ་ཁང་པའི་ཕྱི་ནང་ཀུན་མ་ལུས་པ་བསྒྲིབས་པ་མེད་པར་གསལ་བ། ཞལ་འཛུམ་
པའི་སྒོ་ནས་གཞའ་ཚོན་ལྟ་བུའི་འོད་ཟེར་ཁ་དོག་སྣ་ལྔ་ཤར་རེ་འབྱུང་བ། འོད་འདོམ་
གང་བ་ཡིན་ཟེར་ཏེ་འུ་སྐོལ་གྱི་རི་ཆེན་པོ་ཁོ་ར་ཁོར་ཡུག་དུ(ཏུ)བྱས་པ་བས་ཀྱང་རྒྱ་ཆེ་
བར་སྣང་། རུས་པའི་འཁོར་ལོ་རྩིབས་སྟོང་པ་ཡིན་ཟེར་བ་ཅིག(ཞིག)སྤྱི་རྩིག(གཙུག}ན་
སྐོར་བ་མེད་པར་འཁོར་བ། དེ་བྱང་ཆུབ་སེམས་དཔའ་ཟླ་བ་རྒྱལ་མཚན་བྱ་བས་ཕུལ་
བ་ཡིན་ཟེར། སྐུ་དེ་ལ་མེ་ཏོག་དམར་བོ་ཤིང་ཏཾ་ཀུན་གྱི་མེ་ཏོག་འདྲ་བ་ལ་བཟོའི་ཁྱད་
པར་ལྟ་བས་མི་བྲ་བ་མང་པོ་བྱས་པ་ཅིག(ཞིག)གསོ་མའི་ཐག་པ་ལ་བརྒྱུས་ནས་ག་ཤ་
ལྟ་བུར་ཉིས་རིམ་དུ་བྱས་འདུག ཞིག་པོ་བདུད་རྩིས་རྡོ་རྗེ་གདན་ལ་མཆོད་པ་འབུལ་
བའི་ལམ་ཕྱོགས་སུ་ཕུལ་བ་ཡིན་ཟེར། དེར་ལྷ་དེ་ལ་བྱིན་རླབས་ཞུ་སྙམ་ནས་དྲུང་དུ་
38



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
བཏུད་པས་ཡར་ལ་འཕགས་ཏེ་སྤེའུ་མཐོན་པོ་ཁ་གཅིག་ཙམ་འཕགས་ནས་མ་ སླེབས།
ཤིང་ཏ་ལ་བདུན་སྲིད་འཕགས་བྱ་བ་འདི་ཀ་འདྲ་ལ་ཟེར་སྙམ་མོ། །
གྲོགས་པོ་སྟོན་པ་ཆོས་འཕེལ་བྱ་བ་ན་རེ། ཕ་གི་ན་ལྟོས་དང་ཟེར་ཏེ་ཤར་ཕྱོགས་
ངོས་ནས་གདུགས་དཀར་ཡེར་ཡེར་བ་བདུན་བསྒྲིགས་བྱུང་སྟེ། གསེར་གྱི་འདེགས་དང་
ཏོག་འོད་འབར་བ་འདུག །ཡུ་བ་ལ་དར་དཔྱངས་མདུད་པ་ཅན་རླུང་གིས་བསྐྱོད་པས་
ནམ་མཁའ་ལ་རང་འཁྱིལ་ཞིང་འཁོར་བ་བདུན་ཤར་ནས་ནུབ་ཏུ་ལྡིང་ཞིང་བྱུང་
། ས་
ལ་བལྟས་པས་མི་ཁྲོམ་དཔག་ཏུ་མེད་པས་ས་གཞི་གང་པས་བར་དུ་འགྲོ་ས་ཡེ་མེད་
པར་སོང༌། མགོ་ཐམས་ཅད་ལ་ཡང་རྒྱན་ཆ་པར་པུར་མིང་མི་ཐོགས་པ་དུ་མས་བརྒྱན་
འདུག ཇི་ཞིག་ལྟར་ལ་མི་མགོ་མེ་ཏོག་གི་ཕྲེང་པ་ཅན་ཁོར་ཡུག་སྤུངས་པའི་སྟེང་དུ་
བདག་ཉིད་དཀྱིལ་དཀྲུང་བཅས་ཏེ་ལག་ན་འབུད་དུང་དཀར་བོ་ཞིག་ཐོགས་ནས
། ཁ་
ལ་ཐལ་མོ་ཏབ་ཏབ་བྱས་པས་དེའི་སྒྲས་བོད་ཡུལ་ཁེངས་པ་བྱུང་
། ཡང་ཡང་བུད་པར་
བྱས་བྱས་ནས་ད་དུང་ཧ་ཅང་སྔས་པ་སྲིད། དུས་ལ་བབ་ན་བུད་དོ་སྙམ་ནས་དགའ་
ཞིང་ཕངས་པས་སྦས་སོ། །
དེ་ནས་གཉིད་སད་པས་ལྟས་ཐམས་ཅད་མ་ཉམས་པར་དངོས་སུ་མཐོང་བ་དང་
འདྲ་བར་འདུག །དེ་ནས་སེམས་དགའ་ཆེས་པས་བ་སྤུ་གཡོ་ཞིང་མཆི་མ་འཛགས་པར་
གྱུར; འཕགས་པ་ལ་ཕྱག་ཡང་ཡང་བཙལ་ནས་སྐུ་དྲིན་དྲན་པར་བྱའོ་སྙམ་པའི་སེམས་
སྐྱེས༔ བདག་གིས་རང་གཞན་གཉིས་ཀའི་དོན་ཡང་འགྲུབ་པར་འདུག །བོད་ཀྱི་རྒྱལ་
ཁམས་ཀྱང་སྐལ་བ་དང་ལྡན་པར་འདུག་སྙམ་ནས། ཡིད་འཕྱོ་སངས་ཁྱེར་ནས་ཡུན་
རིང་པོར་གཉིད་མེད་པ་ལས། ཡང་བསམ་པས། ད་ནི་འདི་དང་འདི་ཡང་གྲུབ་འོང་
པས་བྱའོ་སྙམ་སྟེ་ཆེན་པོ་གསུམ་གྱི་བསམ་པ་སྐྱེས་སོ། །ཆེན་པོ་གསུམ་ནི། སྐུའི་འཕྲིན་
39



ལོ་པཎ་གྱི་རྣམ་ཐར་ཕྱོགས་བསྒྲིགས།
ལས་རྗེ་བཙུན་བྱམས་པའི་སྐུ་ཁྲུ་བརྒྱད་ཅུ་པ་བཞེངས་ཅིང་ཤིང)དེའི་ཕོ་བྲང་ཆེན་པོ་
ཡང་བཞེངས་པ་དང་
། གསུང་གི་འཕྲིན་ལས་པཎྜིཏ་ཆེན་པོ་གདན་དྲངས་ཤིང་ཆོས་
ཀྱི་འཁོར་ལོ་ཕྱོགས་རིས་ཀུན་ཏུ་བསྐོར་བ་དང་
། ཐུགས་ཀྱི་འཕྲིན་ལས་རྒས་ཁར་རང་
ཉིད་དགེ་སྦྱོར་ལ་མཉམ་པར་འཇོག་ཅིང་མཆོད་རྟེན་ཆེན་པོ་བཞེངས་པའོ། །དེ་ཀའི་
ཚེ་སྨོན་ལམ་ཡིད་བཞིན་གྱི་ནོར་བུ་བྱ་བ་དེ་བརྩམས་སོ། །
བའ་ཡུལ་གྱི་མཐིལ་དུ་ཞུགས་ནས་སྐྱི(སྐྱིད་གྲོང་ཤེར་པའི་བཙུན་པ་བཀྲ་ཤིས་ཤེས་
རབ་བྱ་བས་སྣ་ཁྲིད་བྱས་ཏེ། ཡམ་བུའི་གནས་པོ་ནི་ལ་ན་ཡི་ཀེ(ལཀྵིན་ན་ཡ་ཀེ}བྱ་བ་
ཅན་བསྡད། ཐོག་མར་བླ་མ་བྷུད་དྷ་ཤི(བུདྡྷ་ཤྲཱིསྙན་པ་ཆེ་བས་ཕྱག་འབྱལ(མཇལ)དུ་
འགྲོ་དགོས་སྙམ་ནས་གོ་ལ་མང་རབ་བསྡེགས་འོངས་པ་ལས། བྷ་རོ་ཆེན་པོ་གཅིག་གིས་
ལྷ་ཁང་གི་རབ་གནས་ལ་སྤྱན་དྲངས་པ་དང་ལམ་ཀ་རང་དུ་ཏུག་གིས་འབྱལ(མཇལ)།
སྐུ་བྱད་བཟང་ཞིང་མཛེས་པ་ལྷ་ཡིན་ནམ་སྙམ་པ་འདྲ་ཅིག་ཞིག་བཞུགས་འདུག །ཁོ་
བོའི་རྗེས་སུ་ཤོག་ཅིག་གསུང(གསུངས)། རྗེ་དེ་ཉིད་ཀྱིས་ཞག་གྷ་(འགའ}ཞིག་ཏུ་བལ་
ཡུལ་གྱི་རྣམ་གཞག་ཚོ་བསྟན་པས་ཤིན་ཏུ་ལྟད་མོ་ཆེ་བ་དང་ཡིད་དགའ་བར་བྱུང་
། རབ་
གནས་དེའི་བྲེལ་བ་སངས་པ་དང་། བླ་མ་ཉིད་ཀྱི་དྲུང་དུ་བཏུད་ལ་སློབ་གཉེར་བྱ་ཡིས་
གསུང་གསུངས)ནས། ཡམ་འགལ་གྱི་རཾ་གྷ་ན་བི་ཧཱ་ར་ཞེས་བྱ་བའི་གནས་གཞི་ཆེན་པོ་
ཞིག་ཏུ་གནས་ས་བཅས། དེ་ཀའི་དྲུང་ན་རྗེ་བྷུད་དྷ་ཤིའི(བུདྡྷ་ཤྲཱིའི}ཕོ་བྲང་རཾ་གྷ་ན་བི་
ཧཱ་རི་བྱ་བ་ཞིག་ཡོད། དེར་ཉི་མ་རེ་ལ་ལན་གཉིས་གཉིས་ཆོས་ཉན་དུ་འགྲོ་བ་ལ་ཕྱག་
རྟེན་མེད་པར་ཡེ་མ་ཕྱིན། ཁོང་ཉིད་ཀྱིས་ཕྱག་དར(བདར}ནས་སྒྲའི་བསྟན་བཅོས་ར་
ཛ་ཤྲཱི་བྱ་བ་ལ་འཛུབ(མཛུབ)ཁྲིད་མཛད། དེར་མ་འདུས་པ་རྒྱབ་རྟེན་དུ་དགོས་པ་ཀུན་
སྒྲ་ཀ་ལ་བ་དང་ཙནྡྲ་བ་བྱ་བ་ནས་དྲངས་ཤིང་བསླབས། སྒྲ་ལ་སྦྱངས་པ་ལེགས་པར
40



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
ཚར་ནས་ཚད་མ་ལ་གནམ་རིས་ཙམ་རེས་གོ་བར་བྱུང་སྟེ། སྔར་ནས་འདྲིས་ཆེ་བས་གོ་
བཅད་འདུག །སྒྲ་ཚད་གཞིར་བྱས་ནས་མདོ་སྔགས་ལ་གལ་ཆེ་ཆེ་མང་པོ་ལ་ནན་ཏན་
བྱས་
སྐབས་སྐབས་སུ་ཡེ་རང་ན་བླ་མ་དེ་བ་ཤྲཱི་བྱ་བ་ཤེས་རབ་ཀྱི་གྲགས་པ་ཅན་སྒྲ
ཚད་སྙན་དངགས་ལ་མཁས་པ་ཞིག་ཡོད་པ་ཞལ་ལྟར་ཕྱིན་པས། བརྒྱད་སྟོང་པའི་ཆོས་
འཁོར་མཛད་པ་དང་འཛོམ(འཛོམས)ནས་ཆོས་གསུང(གསུངས་)བའི་རྣམ་འགྱུར་
མཐོང་ནས་སེམས་མགུ་བར་བྱུང་
། ལུང་རིགས་གཉིས་ལ་དྲི་བ་རེ་རེ་བྱས་པས་བོད་ལ་
འདི་འདྲ་འོང་པ་ཡ་མཚན་ཆེ་གསུང(གསུངས)ནས་མཉེས། རྒྱུད་བླ་མའི་ཊི་ཀ་དང་
།
སྐྱེས་རབས་དང་
། སྤྱོད་འཇུག་ལ་ནན་ཏན་མང་དུ་བྱས།
དེ་ལྟར་སྔར་ལོ་གསུམ་དབྱར་ཉལ་བྱས་ཤིང་ཆོས་བསླབས་པས་སློབ་གཉེར་
འདོད་པ་བཞིན་བྱུང་ཡང་རྒྱ་གར་དུ་མ་ཕྱིན་ན་ཁག་མི་ཆོགས་པ་དང་
། སྤྱིར་ཡང་ཐུབ་
པའི་གདན་ས་མཐོང་འདོད་ལ། མཁས་གྲུབ་མང་པོ་སྒྲ་ཆེ་བས་ཀྱང་སེམས་དྲངས་ཏེ་
ནན་ཏར{ཤིན་ཏུ}འགྲོ་སྙིང་འདོད་པར་བྱུང་། དེའི་ཚེ་རྒྱ་གར་དུ་ཙ་མི་བའི་མཆོད་
སྐྱེལ་དང་བོད་ཀྱི་དབུས་ནས་མཆོད་སྐྱེལ་མང་བོ་དང་
། ཁྱད་པར་དུ་བླ་མ་དཔྱལ་པ་
མ་ག་དྷ་ན་བཞུགས་པའི་རྒྱགས་སྐྱེལ་མང་པོ་འགྲོ་བར་འདུག་པས། སེམས་འཚབ་ནས་
ཆས་ཏེ་བླ་མ་ཆེན་པོ་ལ་ཞུས་པས། ཆོས་མཁས་པ་ནི་ད་ལྟ་རྒྱ་གར་དུ་མ་ཟད་འཛམ་
བུ་གླིང་ན་ཡང་ང་བས་ལྷག་པ་ཡེ་མེད་པ་ཡིན། བསོད་སྙོམས་པ་ཁ་ཆེ་པཎྜིཏ་བྱ་བ་
བཙུན་པ་དང་འདོད་པ་ཆུང་བས་ཁྱད་པར་འཕགས་པ་ཅིག(ཞིག)ཡོད་དེ། དེ་ནི་ཁོ་
རང་གི་ཐུགས་དམ་མང་པོས་དུས་འདའ་བས་ཆོས་མང་བོ་ཞུ་ས་མེད། དེ་མ་ཡིན་པ་
པཎྜིཏ་སུ་མཁས་པས་ང་རྒྱལ་གཏོང་ཡང་ཤྲཱི་རྣམ་གཉིས་མ་གཏོགས་པ་གོང་ན་མེད་
41



ལོ་པཎ་གྱི་རྣམ་ཐར་ཕྱོགས་བསྒྲིགས།
ཟེར་བ་ཡིན་ཏེ་ཟླ་བོ་ཅིག(གཅིག)ང་ཡིན། རྣལ་འབྱོར་པའི་གྲུབ་ཐོབ་མི་ཏྲ་ཡོ་གི་བྱ་བ་
རྒྱལ་པོའི་བླ་མ་གཅིག་ཡོད་དེ། དེ་བལྟ་རུ་ཕྱིན་པས་མཐོང་རྒྱུ་མེད། དེ་མིན་སངས་
རྒྱས་ཀྱི་བཞུགས་གནས་ཡིན་པས་རྡོ་རྗེ་གདན་ལསྩོགས་པ་མཐོང་ན་སྒྲིབ་པ་འཛད་པ་
ཙམ་ཡིན། འོན་ཀྱང་བོད་བྱ་བ་མིང་སྐམ་ལ་དགའ་བ་ཡིན་པས་རང་ལོ་ཙམ་སོང་དང་
ཕྱིས་ངེད་ཅག་དྲན་པར་འོང་གསུང་།
ཀུ་མ་ར་ཀིརྟི་བྱ་བ་ཁམས་པ{མཁས་པ}ལོ་ཙཱ་བ་ཅིག(ཞིག)བལ་ཡུལ་དུ་ཚད་
པས་ཐེབས་ནས་ངེད་ཅག་བོད་བཙུན་བཞི་གྲྭ་གཅིག་ལ་གཏོར་མ་བཅོལ། ཁོའི་ན་
ཚའི་རྣམ་འགྱུར་མཐོང་པས་སྙིང་རྗེ་དྲག་པོ་སྐྱེས། སྨོན་ལམ་ཡིད་བཞིན་གྱི་ནོར་བུ་བྱ་
བ་དེ་ཚར་གཅིག་ཀླགས(བཀླགས)པས་དེ་སུས་མཛད་པ་ཡིན་ཟེར། ཁོ་བོས་སྐྱི(སྐྱིད
གྲོང་ནས་བལ་ཡུལ་དུ་འོང་ཀར་བརྩམས་པ་ལགས་སྨྲས་པས། སྐྱེས་བུ་དམ་པ་ཁྱེད་
རྩུག(ཙུག་)ད་ཡིན་པར་མ་བསམས། བླ་མ་པཎ་ཆེན་གྱི་དྲུང་ན་བོད་ཀྱི་བཙུན་པ་བཞིན་
ལེགས་ཅིག་(ཤིག)འདུག་ཟེར་བ་དེ་ཁྱེད་ཡིན་པར་འདུག། སྨོན་ལམ་དེ་ཐབས(ཐེངས}
གསུམ་ད་རུང་གདོན་པར་ཞུ་ཟེར། ཡང་ཐབས(ཐེངས}གཉིས་བཏོན་པས་མཇུག་ཏུ་
དགའ་དྲགས་མཆི་མ་ཤར(ཤོར)བྱུང་
། རྒྱལ་བུ་བྱོན་ཁར་བྲམ་ཟེ་རྒས་ཟེར་བའི་དཔེ་
བྱུང་༑ ད་ནི་ང་འཆི་བར་འདུག་པས་ལོང་མེད། ཆོས་འདི་འདྲ་ཅིག(ཞིག)འཚོལ་འདོད་
པ་ཡིན་ཏེ་ཟེར།
དེ་ནས་གསེར་གྱི་སེ་ཀ(སེ་བ}ཉི་ཤུ་རྩ་ཅིག(གཅིག)ཕུལ། ཐུགས་ལ་བཏགས། ངས་
ཆོས་མངོན་པ་མང་པོ་བསླབས་པ་ཡིན་པས་འཆི་ཀའི་ལས་སྟོབས་དང་ལྡན་པ་བྱ་
བར་བཤད་ཡོད་ཟེར། ཚིགས་སུ་བཅད་པ་དུ་ཡོད་ཟེར་བ་ལ། བརྒྱད་བཅུ་ཙམ་བདོག་
སྨྲས་པས། ཡང་འདྲ་མིན་གྱིས་ཁ་བསྐངས་ནས་ཚིགས་བཅད་རེ་རེ་ལ་འདྲ་མིན་རེ་
42



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
རེ་འབུལ་ཟེར་ནས་བརྒྱད་བཅུ་ཐམ་པ་ཕུལ། དེ་ནས་ཁོང་གིས་ངའི་ཁ་ཆེམས་ཀྱི་སྙིང་
གཏམ་གསུམ་པོ་འདི་སེམས་ལ་ཞོག་ཟེར། གསུམ་པོ་དྲིས་པས་བླ་མ་པཎ་ཆེན་འདི་ལྷ་
ཁང་ཅིག(གཅིག)བཞེངས་འདོད་ཡོད་པས་བོད་དུ་སྤྱན་འདྲོངས་འོང་གིས་ཅིས་ཀྱང་
དྲོངས་ཅིག(ཤིག) པཎྜིཏ་རྐྱང་པ་མ་ཡིན་སྒྲུབ་པ་བོ་ཁྱད་པར་ཅན་ཡིན། རྗེ་མི་ཏུ་ཡོ་གི་
བྱ་བའི་གདམས་ངག་ངོ་མཚར་ཅན་ཅིག(ཞིག)ཉམས་སུ་ལེན་ཅིང་ཡོད་པས། བཙུན་
མོའི་འཁོར་མང་ཡང་མ་དད་པ་ཡེ་མ་བྱེད། འདི་ནས་གཞན་དུ་འགྲོ་འདོད་ན་ཇོ་
མོ་བྲམ་ཟེ་མོ་རྒན་མོ་དེ་ལ་འབྲལ་སྔགས་རྗེས་མེད་བྱ་བ་ཡོད་པས། ལྷ་མོ་འོད་ཟེར་
ཅན་ལ་གསོལ་འདེབས་བྱེད་པ་གལ་ཆེའོ་ཞེས་ཟེར་རོ། །དེ་ཁོ་ན་བཞིན་བྱས་པས་ཕྱིས་
བརྟག་ཅིང་དཔྱད་པས་ཤིན་ཏུ་དྲིན་ཆེ་བར་བྱུང་འདུག་པས་གོ་བཅད་པ་ཡིན་ནོ། །
དེར་དཔོན་གཡོག་བཞི་ཆས་ཏེ། སྒོམ་ཆེན་པ་བཟང་བོ་དགེ་སློང་རྡོར་ཞེས་བྱ་བ་
དང་༑ སྟོན་པ་ཕར་ཕྱིན་དང་ཚད་མ་ཤེས་པ་ཆོས་འཕེལ་བྱ་བ་དང་
། ཡོན་ཏན་ཆེ་ཞིང་
ཇོ་བོ་བཟང་པ་ཇོ་སྲས་ཉི་མ་བསོད་ནམས་བྱ་བ་དང་གསུམ་གཡོག་ལ་ཆས་སོ། །ཇོ་སྲས་
ཉི་མ་དེ་འཕགས་པ་འཇའ་མ་ལི་ལ་གསོལ་བ་འདེབས་ཟེར་ཏེ་དེར་སོང་བས། རྒྱ་གར་
དུ་འགྲོ་བ་མི་བཟང་བོད་དུ་སློབ་དཔོན་གྱི་རྒྱུགས་ལེན་དུ་འགྲོ་ལགས་སམ་ཟེར། འོ་ན་
རུང་གིས་རྒྱགས་བལ་ཡུལ་དུ་སླེབས་པ་དང་རྒྱ་གར་ནས་ལོག་པ་དུས་འཛོམ་བྱའོ་ཞེས་
གླེང་༑ དཔོན་གཡོག་གསུམ་པོས་ལུན་ཏི་ལྷ་ཁང་དུ་ཉེ་བ་ན་རིགས་ངན་གྱི་བུ་མོ་རྡོ་རྗེ་
རྣལ་འབྱོར་མའི་རྟེན་ལ་ཐིམ་པ་སྐུ་བྱིན་རླབས་ཅན་ཡོད་པ་ལ་མཆོད་ཆུང་བྱས་ནས་
ཀ་ཅ་ཀུན་དྲིལ་ཏེ་ལམ་གྱི་སྣ་ཁྲིད་པའི་ཨ་ཙ་ར་བི་ཤཏྠ་བྱ་བ་ལ་སྐུར(བསྐུར)ཟིན། སྐ་
རགས་བཅིངས་པ་མ་བཀྲོལ་བར་གཉིད་དུ་སོང་པའི་རྨི་ལམ་དུ་བུད་མེད་གཞོན་ནུ་
གོས་དམར་གྱོན་པ། གཟུགས་མཛེས་ལ་མྱ་ངན་གྱི་ཆ་བྱད་ཅན། སྔར་ངོ་མི་ཤེས་པ་ཞིག་
43



ལོ་པཎ་གྱི་རྣམ་ཐར་ཕྱོགས་བསྒྲིགས།
སྐྲས་གདོང་བ་ཅུང་ཟད་གཡོགས་ནས་མི་ཕོད་པའི་ཚུལ་དུ་བྱས་ཏེ། ལམ་རིངས་ནས་
འོང་པས་ཐང་ཆད་ཆད་འདྲ་བ་ཅིག(ཞིག)ཕུ་ཕུ་ཟེར་ཏེ་མདུན་དུ་ཁ་བུབ་ཏུ་འགྱེལ་
ནས་ངུ་ཞིང་འདུག །ཅི་ཉེས་སྨྲས་པས་མིང་པོ་ཁྱོད་རྒྱ་གར་དུ་འགྲོ་ན་ཕྱིས་མི་ལྡོག་པར་
འདུག་པ་ཟེར་ཅིངཞིང)སྐད་འདར་འདར་སྨྲའོ། །
དེ་མ་ཐག་ག་ཉིད་སད་ནས་བསམ་པས། འདི་ནི་ཁོ་བོ་ལ་ཕན་འདོགས་པའི་ལྟས་
ཆེན་པོ་ཅིག(ཞིག)ཡིན་ངེས་པས་རྨི་ལམ་ལ་གཟའ་རྟད(གཏད)མེད་ཀྱང་
། འཁྲུལ་སྣང་
འཁྲུལ་ངོར་བདེན་པས་རྒྱ་གར་དུ་མི་འགྲོ་དགོས་པ་ཡིན་ནོ་སྙམ་ཏེ་བློ་འགྱུར་རོ། །གྲོགས་
པོ་རྣམས་གཉིད་སད་པར་བྱས་ཏེ་བློ་འགྱུར་བར་སྨྲས་པས། སྟོན་པ་དེ་ན་རེ། དེ་
རྩུག(ཙུག)རང་ལེགས། ངེད་ཀྱིས་དེ་སྐད་བྱས་ན་འགྲོ་མི་ནུས་པར་སོང་གིས་དོགས་
ནས་མ་ནུས། པཎྜིཏ་འདི་འདྲའི་མཁས་པ་ཐུགས་ལ་འདོགས་པ་ཕ་གིར་མི་རྙེད་ཟེར
།
སྒོམ་པ་ན་རེ་རྡོ་རྗེ་གདན་དུ་ཆས་ནས་འགྲོ་མ་ནུས་པ་ངོ་ཡང་ཚ། བདག་ནི་འདི་ཀ་
ལྟར་ཤི་སྐྱིད་ཀྱིས་མགོ་ཕོག་ཀྱང་འགྲོ་ཟེར། སྔར་སྣ་ཁྲིད་པ་ལ་གསེར་སྐུར(བསྐུར)བ་
ཀུན་བལ་པོའི་བང་ཆེན་པ་ལེན་དུ་བཏང་པས་ཀ་མ་ཐ་རི་ནས་ཚུར་བསྐུར་བྱུང་
། ཁོང་
ཚོས་འགྲོ་མ་ནུས་པ་ལ་ཧ་ཧ་མང་བོ་བྱས་སྐད།
དེ་ནས་ཕ(ཕམ}མཐིང་གི་ལམ་ནས་བླ་མ་དཔྱལ་ལོའི་གཅུང་པོ་དགེ་བཤེས་ལྔ་
རྩེ་བྱ་བ་ལསྩོགས་པ་མི་སུམ་ཅུ་རྩ་ལྔ་ཙམ་བི་ཤི་ཊར་དང་བཅས་པ་དང་
། ཏི་ར་ཧུ་
ཏི་བརྒལ་ནས་ཆུ་བོ་གྷ་གྷ (གངྒ}མ་བརྒལ་བའི་བར་དེར་ཤི་སྐྱིད་ཀྱི་ཇག་པ་བྱུང་ནས་
ཐམས་ཅད་མ་ལུས་པར་བསད། སྔོན་བོད་སོང་པ་རྣམས་ཀྱི་རྣ་ཐོས་ལ་གསེར་མིད་ན་
མི་རྙེད་བྱ་བ་དང་། བཤང་ལམ་དུ་བཅུག་ན་ཕན་བྱ་བ་ལག་ལེན་ལ་བཏབ་པ་བྱུང་
ནས༑ ལུས་ཐམས་ཅད་དུམ་བུར་རྟོབས(གཏུབས)། གསེར་ཡོད་དམ་ཟེར་ཞིང་རྒྱུ་མ་
44



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
བརྡས་སྐད། དེ་ནས་ཟླ་བ་གཉིས་ཙམ་ན་ཙ་མི་བའི་འབུལ་སྐྱེལ་བ་གསེར་དང་དར་
ཟབ་ཀྱི་ཁུར་མང་པོ་སོང་པས་ཀྱང་པཱ་ར་ཅུང་མ་བརྒལ་བར་བསད། ཡང་ཟླ་བ་འགའི་
འོག་ཏུ་ལམ་གཞན་ཅིག(ཞིག)ནས་ཕྱིན་པས་ཐར་རོ་ཟེར་ནས་སྔོན་ལ་ལམ་གྱི་སོ་བྱ
བ་བརྫངས་པས་ཀྱང་ཏི་ཤི་ལིས་རྟུབས(གཏུབས)ཏེ་བསད། དེ་ནས་ལམ་འགགས་པས་
འགྲོ་ས་མ་རྙེད་དེ་བླ་མ་པཎ་ཆེན་དེ་ཉིད་ཀྱི་ཞབས་རྡུལ་བསྟེན་ནོ། །
སྡེ་སྣོད་གསུམ་གྱི་དོན་དྲིལ་བའི་བསྟན་བཅོས་མདོར་བསྡུས་ཅིག(ཤིག)རྩོམ་པར་
ཞུས་པས། རྒྱལ་བའི་ལམ་འཇུག་ཞེས(ཅེས)བྱ་བ་སྤྱོད་འཇུག་པས་ཆེ་བ་ཅིག(གཅིག)
མཛད་དེ། དགེ་སློང་མཁས་པ་ལོ་ཙཱ་བ། །བྱམས་དཔལ་ཞེས་བྱ་ཆོས་དོན(དོན་ཆེན}གཉེར། །
དེ་ཡིས་གུས་པར་བསྐུལ་བ་དང་
། །ཞེས་བྱ་བ་བཞུགས་སོ། །དེ་ལ་སྤྲོ་བ་སྐྱེས་ནས་མངོན་
རྟོགས་རྒྱན་གྱི་འགྲེལ་པ་འདི་ཧ་ཅང་ཞལ་མི་གསལ་བས་རྒྱུས་པ་ཞིག་མཛད་པར་
ཞུས་པ་དང་། འདི་ཁམས་ཆེ་བས་དཀོན་མཆོག་ལ་གསོལ་བ་དྲག་ཏུ་གདབ་དགོས་
གསུངས་ནས་འཕགས་པ་བྷུ་ཀཾ་ལ་མཆོད་པ་བཟང་པོ་ཞིག་མཛད། ཞག་གསུམ་གསོལ་
བ་བཏབ་པས་ལྟས་བཟང་གསུང(གསུངས)ནས་ཤེས་རབ་སྒྲོན་མའི་ཕྲེང་པ་མཛད།
སྐབས་སྐབས་སུ་ཞུ་འབུལ་དང་གཏང་རག་མང་དུ་བཏང་སྟེ་ཡོངས་སུ་རྫོགས་པར་
བརྩམས་སོ། །
པཎྜིཏ་དེ་བ་ཤྲཱིས་དེའི་དཔེ་བླངས་ཤིང་སྒྲ་སྐྱོན་དོན་སྐྱོན་བཀལ་བ་རྣམས་ཀྱང་
དེ་མ་ཐག་ལན་བཏབ་ནས་ལེགས་པར་གཏན་ལ་ཕབ། ད་ཊི་ཀ་བྱེད་གསུང་པ་ཡིན་པ་
ལ་བོད་དུ་འགྲོ་དགོས་པར་ཐུག་པ་དང༌། རྗེ་བཙུན་མི་ཏྲ་བྱོན་པས་དེའི་སྐུལ་འདེབས་
བྱ་བ་མ་བྱུང་། ཕྱིས་པཎྜིཏ་བི་མཱ་ལ་རཀྵི་ཏ་བྱ་བས་ཞུས་ཏེ་བརྒྱད་སྟོང་བ་ཙམ་གཅིག་
བྱུང་སྐད། དེ་བསྒྱུར་བའི་འདུན་པ་ཡོད་པས་ཕྱིས་ཡུན་རིང་པོ་ལོན་པ་ན་ཡང་པཎ་
45



ལོ་པཎ་གྱི་རྣམ་ཐར་ཕྱོགས་བསྒྲིགས།
ཆེན་ལན་གཉིས་སུ་སྤྱན་དྲངས་པར་བསམས་ཏེ་ཕྱིས་པཎ་ཆེན་བོད་དུ་ནི་མི་བྱོན། སྐྱི་
{སྐྱིད}གྲོང་ཙམ་དུ་འབྱོན་སྲིད་དམ་སྙམ་ནས་ཞུ་འབུལ་དུ་བཏང་པ་ལ
། རྗེ་པཎ་ཆེན་
འདས་པར་ཐོས་ནས་སྦར་སྒོ་ནས་ལོག་བྱུང་
། དེའི་དུས་སུ་བླ་མ་པཎ་ཆེན་དེ་ཉིད་ཀྱི་
དྲུང་དུ་ལོ་ཁྱུར་པོ་གསུམ་ལོན་པ་དང་
། ལྟད་མོ་བཞི་མཐོང་། མཆོད་པ་གསུམ་མཐོང་
པས་ཕྱིས་སྣང་པས་མཚོན་ཏེ་ནང་རིག་པ་ལ་ངེས་པའི་ཤེས་པ་བླ་མ་དམ་པར་གྱུར་བ་
བདུན་བྱུང་ངོ༌། །
ལྟང་མོ་བཞི་ནི་བལ་ཡུལ་ཡམ་བུའི་གྲོང་ཁྱེར་དུ་ཧོར་ཁུང་ཡ་ཙེ་བྱ་བ་ལྷ་ཀླུ་
མི་གསུམ་གྱི་གཟུགས་བརྙན་ལོ་རྒྱུས་ཅན་སྣ་ཚོགས་ཀྱི་ཆོ་འཕྲུལ་གྱིས་ཁྲོམ་སྐོར་བའི་
ལྟད་མོ་ཅིག(གཅིག)ཡོད། དེ་མཐོང་པས་སྣང་བ་གཞའ་བཀྲའི་རི་མོ་འདི་རང་སེམས་
ཀྱི་རྣམ་འགྱུར་དུ་ལྷན་གྱིས་གོ་བའི་ངེས་ཤེས་སྐྱེས། རྗེ་པཎ་ཆེན་ལ་གསང་འདུས་ཀྱི་
དབང་བསྐུར་ཞུས་པའི་ཚེ་སྣོད་བཅུད་ལྷར་དག་པའི་བྱིན་རླབས་ཐོག་མར་མཛད་པ་
དེའི་ནུས་པར་བྱུང་ངོ༌
། །ཡེ་རང་གི་གྲོང་ཁྱེར་དུ་བྷུ་ཀཾ་ཡ་ཙེ་བྱ་བ་ཤིང་རྟའི་འཁོར་ལོ་
ལ་བརྟེན་ནས་འཕགས་པ་ཐུགས་རྗེ་ཆེན་པོ་སྤྱན་དྲངས་ཤིང་གྲོང་ཁྱེར་པ་རྣམས་ཕྱག་
དང་མཆོད་པ་བྱེད་དུ་འཇུག་པའི་ལྟད་མོ་ཅིག(གཅིག)ཡོད། དེ་མཐོང་པས་སེམས་རྟེན་
ཅིང་འབྲེལ་པའི་འཕྲུལ་འཁོར་གྱིས་ལས་བདེ་སྡུག་དུ་མ་བྱེད་པར་གོ་བའི་ངེས་ཤེས་
སྐྱེས༑ རྗེ་པཎ་ཆེན་ལ་དུས་འཁོར་གྱི་དབང་བསྐུར་ཞུས་པའི་ཚེ་འཁོར་བ་ཡེ་ཤེས་ཀྱི་
ལྷར་གསལ་བའི་བྱིན་རླབས་ཐོག་མར་མཛད་པ་དེའི་ནུས་པར་བྱུང་ངོ༌
། །
ཁོ་པོམ་དང་གུ་ལང་གི་གྲོང་ཁྱེར་དུ་མ་ར་ཡ་ཙེ་བྱ་བ་སྒྱུ་མ་གསད་གསོའི་རྟེན་
འབྲེལ་གྱིས་ཆུ་མིག་ཤར་ནུབ་གཉིས་སུ་སོ་སོར་སྔགས་བཏབ་ནས། ནུབ་ཀྱི་ཆུ་མིག་ནས་
ཆུ་འཐུངས་ནས་ཤི་བ་ལ་ཤར་གྱི་ཆུ་མིག་ནས་ཆུ་འཐུངས་པས་སོས་པར་འགྱུར་བའི་
46



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
ལྟད་མོ་གཅིག་ཡོད། དེ་མཐོང་པས་ཡིད་འགྱུ་བ་སྣ་ཚོགས་ཡུལ་དང་བཅས་པ་འདི་
གང་ལྟར་སྣང་ཞིང་། ཅིའི་རྣམ་པར་ཤར་ཡང་དོན་ལ་སྐྱེ་འགག་སྤུ་རྩེ་ཙམ་ཡང་བྱེད་
པ་པོ་མེད་པར་གོ་པའི་ངེས་ཤེས་སྐྱེས། རྗེ་པཎ་ཆེན་ལ་བདེ་མཆོག་གི་དབང་བསྐུར་
ཞུས་པའི་ཚེ་བདེ་ཆེན་ལྷན་སྐྱེས་ཀྱི་ཡེ་ཤེས་འབེབས་པའི་བྱིན་རླབས་ཐོག་མར་མཛད་
པ་དེའི་ནུས་པར་བྱུང་ངོ༌
། །མཐིལ་གྱི་གྲོང་ཁྱེར་ཕལ་ཆེ་བར་དཱི་པཾ་ཀ་ར་ཡ་རྩེ་བྱ་བ།
དེ་བཞིན་གཤེགས་པའི་སྐུ་གཟུགས་གྲོང་ཁྱེར་དུ་གཤེགས་པ་ལ་སྐྱེ་བོ་སོ་སོར་མཆོད་
བསྟོད་བྱེད་པ་ཅིག(གཅིག)ཡོད། དེ་མཐོང་པས་ཆེད་དུ་འབད་རྩོལ་མེད་ཀྱང་གཞན་
སྣང་བསོད་ནམས་ཀྱི་དབང་གིས་སྤྲུལ་བའི་འཕྲིན་ལས་མཛད་པར་གོ་བའི་ངེས་ཤེས་
སྐྱེས༑ རྗེ་པཎ་ཆེན་ལ་ཀྱེའི་རྡོ་རྗེའི་དབང་བསྐུར་ཞུས་པའི་ཚེ་བདེ་སྟོང་འོད་གསལ་དུ་
འབར་བའི་བྱིན་རླབས་ཐོག་མར་མཛད་པ་དེའི་ནུས་པར་བྱུང་ངོ༌
། །
མཆོད་པ་གསུམ་ནི། ཡང་འཕགས་པ་རང་བྱུང་གི་མཆོད་རྟེན་ལ་ལོང་པས་མར་
མེ་ཕུལ་བས་མིག་གིས་མཐོང་པ་འདུག །དེ་མཐོང་པས་བསམ་སྦྱོར་དམ་པས་དགེ་བས་
ཅི་བསམ་འགྲུབ་པའི་ངེས་ཤེས་སྐྱེས། འཕགས་པ་ཤིང་ཀུན་གྱི་མཆོད་རྟེན་ལ་འཕྲུལ་
འཁོར་གྱི་གདུགས་བཀལ་བས་རང་ཉིད་སྟེང་དུ་འགྲོ་མ་དགོས་པར་སྟེང་གི་མཐོན་
པོར་སླེབས་འགྲོ་བར་འདུག། དེ་མཐོང་པས་ཐབས་མཁས་པའི་ལམ་གྱིས་བྱ་དཀའི
ཚོགས་ཆེན་པོ་ཚེགས་ཆུང་ངུས་འགྲུབ་པར་ངེས་ཤེས་སྐྱེས། གུ་ལཾ་གསེར་ཁང་གི་ཚོགས་
རྟེན་ལ་གསེར་ཕྲེང་བཏགས་པས་དགྲ་ལས་རྒྱལ་བ་བྱུང་
། དེ་མཐོང་བས་དོན་དུ་བདེན་
པ་མེད་ཀྱང་འཁྲུལ་བའི་ནུས་མཐུ་ཀུན་རྫོབ་ཏུ་མི་བསླུ་བའི་ངེས་ཤེས་སྐྱེས་སོ། །
དེ་ནས་རིམ་གྱིས་དབྱར་དུ་སོང་སྟེ། ཆུའི་མཆུའི)ཟླ་བ་གང་པོ་ལ་རྗེ་བཙུན་མི་ཏྲ་
ཞེས་བྱ་བ་བྷུ་ཀཾ་དུ་བྱོན་ནོ་ཟེར་བ་ཅིག(ཞིག)ཐོས་པས་སྒྲ་སྐད་ནི་ཆེ་སྟེ་ཐེ་ཚོམ་ཟ་བར་
47



ལོ་པཎ་གྱི་རྣམ་ཐར་ཕྱོགས་བསྒྲིགས།
བྱུང་༑ དེ་ནས་རིང་པོ་མ་ལོན་པར་གཏམ་རིམ་པ་རིམ་པར་བྱུང་སྟེ། རྗེ་མི་ཏུ་ཡོ་གི་བྱ་
བ་ཁྱེའུ་གཞོན་ནུའི་ཆ་བྱད་ཅན་མི་རང་མ་ཡིན་པར་ལྷའི་རྣམ་པ་ཅིག(ཞིག)འདུག
པས་འཕགས་པ་རང་བྱུང་གི་མཆོད་རྟེན་བསྐོར་དུ་སོང་
། དེའི་འོག་ཏུ་གུ་ལཾ་གསེར་
ཁང་བྱ་བ་མུ་སྟེགས་ཀྱི་རྟེན་སྒྲ་ཅན་གཅིག་ཡོད་དེ། མུ་སྟེགས་ཀྱི་ལྷ་རྟེན་རྡོ་ལས་རང་
བྱུང་པ་མི་གང་ཙམ་ས་ལས་འཕགས་ཏེ་ཐོན་པ། ཕྱོགས་བཞིར་ཞལ་བཞི་ཕྱག་བརྒྱད་
ཡོད་ཅིང་དྲུང་དུ་ཕྱིན་ན་འཇིགས་ཀྱང་འཇིགས་ལ་སྤྲོ་བ་ཡང་སྐྱེ་བ་ཅིག(ཞིག)ཡོད།
དེ་ལ་གསེར་གྱི་རྒྱ་ཕིབས་ཉིས་རིམ་བརྩེགས་པའི་སྟེང་ན་གསེར་གར་བུའི་གྷ་ཇི་ར་
(གན་ཇི་ར)བཙུགས། བྱང་གི་ངོས་ན་ལྕགས་ཀྱི་སྡོང་པོ་ལ་རྩེ་གསུམ་པའི་གཟུགས་ཆེན་
པོ་གཅིག་ཡོད་པ། ཕྱོགས་ཀྱི་སྒོ་བཞི་ན་ཁྲོ་ཆུའི་སེང་གེ་ཆེན་པོ་གཉིས་གཉིས་སྒོ་སྲུང་གི་
ཚུལ་དུ་ཡོད་དོ། །
རེ་ཞིག་ན་གྷ་ཇི་རའི་གན་ཇི་རའི》རྩེ་མོར་རྗེ་མི་ཏྲས་དཀྱིལ་ཀྲུང་མཛད་དེ་མུ་
སྟེགས་ཀྱི་རྣལ་འབྱོར་པ་ང་རྒྱལ་ཅན་ཡོད་པ་ལྟ་སྟངས་ཀྱིས་བཀུག་ནས་བརྩོད(རྩོད)པ་
བྱས་པས་ཕམ་པར་མཛད། སླར་ས་ལ་བབས་ནས་བརྟུལ་ཞུགས་སྣ་ཚོགས་མཛད་པས་
མུ་སྟེགས་ཀྱི་ནུས་མཐུ་ཐོབ་པར་གྲགས་པའི་ཙཀྲ་བར་ཏི་ཆེ་ཆུང་བྱ་བ་ཏ་པ་སི་རལ་
པའི་གཅོད(ཅོད)པཎ་ཆེན་པོ་བཅིངས་པས་སྤྱོ་བ་བྱས་ཏེ་ལྷ་ལ་ཕྱག་འཚལ་བར་ ་བསྒོ་
བ་དང་། ཕྱག་ཐལ་མོ་བརྡབས་པས་སྒོ་ཕྱེ་སྟེ་འདུད་པར་བརྩམས་པས་ལྷ་རྟེན་འདར་
བར་གྱུར། བློ་གློ)བུར་དུ་ས་གཡོས་པ་ཡང་འབྱུང་
། མེ་ཏོག་དམར་བོའི་ཆར་ཆེན་པོ་
ཡང་བངས་སྐད། དེའི་རྣམ་ཐར་རྒྱ་གར་བ་དང་བལ་བོ་མང་པོས་རྗེ་པཎ་ཆེན་ལ་
བསྙད་པ་དང་། དེ་ནི་རཱ་ཛ་གུ་རུ་ཡིན་ན་ངའི་བླ་མ་ཡིན་པས་བལྟར་འདོང་ངོ་གསུང་
སྟེགསུངས་ཏེ)རྡོ་ལིའི་ཆས་བྱས། མཆོད་པ་མང་བོ་ཡང་བཤམས་ནས་འབྱལ(མཇལ)དུ་
48



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
ཕྱིན་པས་མཉེས་ཏེ་ཕན་ཚུན་དགེས་དགེས(དགྱེས་དགྱེས)མང་བོ་མཛད་སྐད།
དེའི་རྗེས་ཁོ་ན་ལ་ངེད་ཅག་མི་བཞིས་ཕྱིན་པ་ལས། ཕྱུགས་བདག་རང་བྱུང་དེའི་
སྒོ་བྱང་ཕྱོགས་ངོས་ནས་བྱུང་པའི་རི་ཤིན་ཏུ་ཉམས་དགའ་ཞིང་ཡངས་པ་ནགས་ཀྱི་
དཀྱིལ་མཐོང་ཨོཾ་བ་ར་བཱ་རི་བྱ་བའི་ནགས་ཐོ་ཡེ་རེ་བ་ཞིག་ན་བསིལ་ཁང་ལྡིང་མ་
ལྡིང་ཐོག་ཅིག་ཡོད། དེའི་སྟེང་དུ་སྐུ་གཅེར་བུ་སྨད་དཀྲིས་རས་ཁྲ་བོས་བཅིངས་པ།
ལྷའི་རྣམ་པ་ལྟར་ཤིན་ཏུ་མཛེས་ཤིང་ཡིད་དུ་འོང་བ། སུས་མཐོང་ཡང་ཡིད་མི་འཕྲོག་
པ་ཅིག(གཅིག)ཀྱང་མེད་ལ། རྡོ་རྗེའི་གླུ་མགུར་ངང་གིས་ལྡིར་བ། ཐིག་ལེ་གསུམ་གྱིས་
མཚན་ཅིངཞིང)རྡོ་རྗེའི་ཤིང་བསྟན་མཆན་ཁུང་གཡོན་ན་འཛིན་པ། སྟོན་གྱི་སྐར་
མའི་ནང་ན་ཟླ་བ་རྒྱས་པ་བཞིན་བཞུགས་འདུག། ཤིང་ཁྲི་སར་པའི་སྟེང་ན་རླུང་གཡབ་
ནེ་ཚོའི(ཙོའི)གཤོག་པ་ལྟར་སྔོ་བས་གཡོབ་པ་དང་
། དར་ཟབ་དང་རས་སྔོན་དམར་
ལསྩོགས་པ་དང་། འདྲ་མིན་སེ་ཀ་གོ་ལ་ལསྩོགས་པ་ཆར་དུ་འབེབས་པ་མཐོང་
། དེ་
ཉིད་ཀྱི་ཚེ་ཞལ་བྱང་ཕྱོགས་སུ་གཟིགས་འདུག་པས་རྟེན་འབྲེལ་ཟབ་པར་གོའོ། །
ཞལ་མཐོང་བ་ཙམ་གྱིས་སྣང་པ་འགྱུར་ཏེ་མིའི་འདུ་ཤེས་ནི་མ་སྐྱེས། རྒྱུ་མཚན་
གང་ཡང་མེད་པར་རྗེ་བཙུན་མི་ཏྲ་ཡིན་མིན་ལ་ཐེ་ཚོམ་མེད་པར་ཡིད་ཆེས་པ་ཞིག་
བྱུང་༑ སེམས་དགའ་ཞིང་མི་ཕོད་པས་ཕངས་སེམས་གསུམ་སྐྱེས། ཚིག་འབྲུ་བཞི་པོ་
འདི་ཡང་ཡིད་ལ་ཤར་ཏེ། ཡིད་ཚིམ་ལ་མ་ཚིམ་འདར་འདར་བོ། །ཞེ་ལ་དལ་ཞིང་
འཕྲལ་དུ་གཡོ༑ །སྤྲོ་བས་ཁྱབ་ཅིང་བ་སྤུ་འཁྲུག །ཙབ་ཙབ་འཕྲོ་ལ་མཆི་མ་རྐུ་དཀུ། །དེ་
ཀའི་ངང་ལས་སྤོབས་པ་བསྐྱེད་དེ། ཏཾ་པོ་ལ་སྤར་གང་ཁྱེར་ནས་ཞབས་དྲུང་དུ་བཏུད་
དེ་ཕྱག་འཚལ་བ་དང་ཀྱེ་མ་ཀུ་ཤ་ལ་ཞེས་དྲིས་མ་ཐག །ཨ་ཨི་ཤ་ཨ་ཨི་ཤ(ཚུར་ཤོག། ཚུར་
ཤོག)སཱ་དྷུ་སཱ་དྷུ་(ལེགས་སོ། །ལེགས་སོ། །)ཞེས་གསུང་། ཏཾ་པོ་ལ(སོ་རྩི)ཞལ་དུ་གསོལ་འཕྲོ་ལག་
49



ལོ་པཎ་གྱི་རྣམ་ཐར་ཕྱོགས་བསྒྲིགས།
ཏུ་བྱིན། ཁར་བཅུག་པས་སྔར་འོང་མ་མྱོང་པའི་བདེ་གསལ་མི་རྟོག་པ་སྐྱེས། སེམས་
ཁྲལ་སྡུག་བསྔལ་མ་བྱུང་ཡང་། །ཨ་དྲ་བྷ་དྲ་ཧོ(མིར་བཟང་པོར་འགྱུར)ཡི་གསུང་། དེ་ནས་
ཉིད་ཀྱི་ཞབས་ཀྱིས་བཏུད་དེ་སྤྱི་བོར་བཞག་ནས་མ་ཞུས་པར་ཆོས་དྲུག་ཚན་གསུམ་པ་
གསུངས་སོ། །
སྐྱེ་བོའི་ཚོགས་བསམ་གྱིས་མི་ཁྱབ་པས་ཁོར་ཡུག་ཏུ་བསྐོར་ཡོད་ཀྱང་ཁོང་ཚོའི་
རྣ་བའི་ཡུལ་དུ་མི་འགྱུར་བའི་ཐབས་ཡོད་གསུང་ངོ༌
། །དེ་ཙམ་གྱིས་མཇལ་བ་དོན་ཡོད་
པར་བྱུང་པས་དགའ་མགུ་རངས་པ་མ་བཅོས་པར་སྐྱེས། ཕྱག་འཚལ་ནས་བསྐོར་བ་
མང་དུ་བྱས་ཀྱང་གོམ་པ་གར་བཞག་ཆ་མེད་པ་ལྟ་བུ་བྱུང་ངོ༌། །རྗེའི་ལྷ་ཁང་ནས་རང་
གི་བྲང་ཁང་དུ་འོང་པའི་ལམ་དུ་ཚིགས་བཅད་བྱས་ཏེ། ཁོང་རྒྱ་གར་མཐིལ་གྱི་གྲུབ་
ཐོབ་དང་། །བདག་བོད་ཡུལ་མཐིལ་གྱི་གནུབས་སྟོན་གཉིས། །བར་བལ་པོའི་མཐིལ་དུ་
ཏུག་གིས་འབྱལ(མཇལ)། །རང་སེམས་ཀྱི་མཐིལ་དུ་སངས་རྒྱས་སྤུད། །ལག་རྗེས་བྱས་
པའི་མཐིལ་དུ་བཟང་
། །དལ་འབྱོར་གྱི་དཀྱིལ་དུ་དོན་ཆེན་གྲུབ། །འགྲོ་དོན་གྱི་དཀྱིལ་
དུ་འགྱུར་བའི་རྟགས། །གྲོས་འདུན་མ་བསམ་པའི་མཐིལ་དུ་ཐལ། །ཞེས་མཐིལ་ཟུང་
བཞི་ཡ་བརྒྱད་པ་བརྗོད་དོ། །
དེ་ནས་ལོ་རིལ་པོ་གཉིས་སུ་རྗེ་པཎ་གྲུབ་གཉིས་ཀའི་དྲུང་དུ་ཕར་འགྲོ་ཚུར་འགྲོ་
རེ་མོས་རེ་མོས་སུ་གཞུང་དང་གདམས་པ་རྣམས་ཀྱི་སྤྲོས་པ་བཅད
། སྐབས་སྐབས་སུ་
གསེར་གྱི་མཎྜལ་ཕུལ། མཆོད་པས་མཉེས་པར་བྱས། རྗེ་བཙུན་རྣལ་འབྱོར་གྱི་དབང་
ཕྱུག་ལ་པཎྜིཏ་ལ་ཆོས་ཞུ་བ་ལྟར་བྱ་ཐབས་མེད་པས། གཞུང་ཆུང་དང་མན་ངག་
རྣམས་ཀྱི་འགྱུར་ནི་རྗེ་པཎ་ཆེན་ལ་ཞུས་ཏེ་ཐོག་མཐའ་བར་གསུམ་དུ་སྐུ་དྲིན་ཆེའོ། །
སྟོན་གྱི་སྐར་མ་སྨིན་དྲུག་གི་ཉའི་ནུབ་མོ་དབང་སྐུར་ཆུང་ངུ་གཅིག་ཞུས་པའི་ཚེ།
50



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
ཁྱོད་ཀྱི་མོས་པའི་བར་ཆད་སྤང་པའི་ཕྱིར་ལྟས་རྣམ་པ་གསུམ་དུས་གཅིག་ལ་བསྟན་
གྱིས་གསུངས་ནས། སེ་གོལ་ཏོག་མཛད་ནས་གདན་ཐོག་ནས་བུམ་པའི་ཁ་རྒྱན་གྱི་སྟེང་
དུ་བཞུགས། དེ་ལ་ཡེངས་པས་དེ་ན་མེད་དེ་འདི་ན་ལྟོས་ཤིག་གསུངས་ནས། ཇོ་བོ་ཁར་
ས་པ་ཎ་ཤིང་སྐུའི་ཐུགས་ཀ་ན་བཞུགས་འདུག །དེའི་དུས་སུ་བོད་དུ་ཅིས་ཀྱང་བྱོན་
པར་ཞུ་སྙམ་པ་བྱུང་པས་དེ་མཁྱེན་ནས་ཨ་བས་ས་གསུངས་སོ། །དེ་ལྟར་གསུམ་པོ་དེ་
གསལ་བར་མཛད། དེ་ཟེར་སྒྲ་ལ་མ་ལྟོས་པར་མངོན་སུམ་དུ་ཡིད་ཆེས་པར་བྱུང་
། དེའི་
ལོ་རྒྱུས་རྗེ་པཎ་ཆེན་ལ་ཞུས་པས། ངས་ཁྱེད་ལ་མ་སྨྲས་སམ། ད་བོད་དུ་བྱོན་ན་ཁྱེད་ཀྱི་
མདུན་གྲོས་ཐམ་ཅད་ལྷུན་གྲུབ་ཅིག་འོང་བས་གསོལ་བ་ཐོབ། ང་ཡང་རྗེ་བཙུན་འདིའི་བཀའ་
དྲིན་གྱིས་སྐྱིད་དུ་བཅུག་པ་ཡིན་གསུངས། སངས་རྒྱས་རྣམས་ལ་བཀུར་སྟི་བྱས། །དེ་ལ་དགེ་
བའི་རྩ་བ་བསྐྲུན། །དགེ་བའི་བཤེས་ཀྱི་མགོན་བཅས་པ། །འདི་མཉན་པ་ཡི་སྣོད་ཡིན་
ནོ༑ །ཞེས་གསུངས་པའི་ཚུལ་ཡིན་པས། ཁྱད་པར་དུ་ཐུགས་རྗེ་ཆེན་པོ་རང་ལ་གསོལ་བ་
ཐོབ། ང་ལ་མཆོད་རྫས་ཅིགཤིག)ཀྱང་སྐྱོལ་དང་གསོལ་བ་གདབ་ཀྱིས་གསུང་ངོ༌
། །
ཞག་གསུམ་གྱི་ནངས་པར་ཚུར་ཤོག་དང་གསུང(གསུངས)ནས་རྗེ་བཙུན་འདི་
ལ་ཞབས་འབྲེང(འབྲིང)བྱེད་པའི་གནོད་སྦྱིན་གཉིས་ཡོད་པ་ལ། ཅིག(གཅིག)གིས་ཕན་
འདོགས་པར་འདུག་སྟེ་ཅིག(གཅིག)གིས་གེགས་བྱེད་པར་འདུག་པས། གནོད་སྦྱིན་ཀ་
ལ་པཱ་བྱ་བ་སྐུ་མདོག་དམར་པོ་རུས་རྒྱན་ཅན་ཁྲོ་བོའི་ཆ་བྱད་ལག་ན་ཐོད་པ་ཐོགས་
པ་གཅིག་ཡོད་པས། དེ་སྙིང་རྗེ་ཆེན་པོས་ཟིན་པར་གྱིས་ལ་ཁྲག་སྣ་རྙེད་ཚད་དང་སྦྱར་
བའི་གཏོར་མ(མཆོད་པ}ཤོམས། རང་ཇོ་བོ་ཁར་ས་པ་ཎར་གསལ་བའི་བྱིན་རླབས་
གྱིས་ལ་རྗེ་བཙུན་གྱི་གཡོས་ཁང་གི་སྒོ་དྲུང་དུ་སྐྱོལ་ཞིག(ཅིག)གསུང་
། དེ་ཁོ་ན་ལྟར་
བྱས་པས་ད་ནི་བོད་དུ་བཞུད་པའི་ཆས་མང་དུ་བྱེད་པའི་མི་མ་ཡིན་གྱི་ཟང་ཟིང་མང་
51



ལོ་པཎ་གྱི་རྣམ་ཐར་ཕྱོགས་བསྒྲིགས།
ངོ་གསུང་
།
དེ་ནས་སྐབས་ཅིག(ཤིག)ཏུ་སེམས་ཅན་ལ་ཕན་པའི་ཡན་ལག་ཡིན་པས་ངས་
ནང་བྱན་པའི་ལྡེ་མིག་པ་བྱ། རྗེ་འདི་ལ་གཞན་ལས་ཁྱད་པར་དུ་འཕགས་པའི་ཡི་དམ་
གྱི་ལྷ་གཉིས་བཞུགས། ཅིག(གཅིག)ཇོ་བོ་སྤྱན་རས་གཟིགས་དབང་ཕྱུག་ཡིན་ཏེ་སྤྱིར་
ནང་བ་སངས་རྒྱས་པའི་ལྷ་ཡིན། བྱེ་བྲག་ཏུ་གསང་སྔགས་ནང་གི་ཆོས་སྒྲུབ་པ་རྣམས་
ལ་བསྔགས། ཁྱད་པར་དུ་ཐུགས་རྗེ་ཆེན་པོ་ལས་ཐུན་མོང་གི་དངོས་གྲུབ་མང་པོ་ཆོས་
སྒྲུབ་པའི་ཡན་ལག་ཏུ་འབྱུང་པས་དེའི་ཆོས་མེད་ཐབས་མེད་པ་ཡིན། ཇོ་བོ་ཁར་ས་པ་
ཎིས་སེམས་ངལ་གསོ་བའི་གདམས་པ་བྱ་བ་ཞིག་གནང་དགོས་པར་ཡོད། དེ་ཐོབ་ན་
ཐ་མལ་གྱི་ཉོན་མོངས་པ་དང་རྣམ་རྟོག་གིས་ཐང་ཆད་པ་སོས་ནས་རིག་པ་བྱང་ཆུབ་
ཀྱི་སེམས་གཉུག་མ་རང་སོ་ཟིན་པ་འོང་
། ཇོ་བོ་ཉིད་ཀྱིས་རྗེ་བཙུན་ལ་ནང་གི་ཡི་དམ་དུ་
བཀའ་བསྒོ་མཛད་པ་ཨེ་ཀ་ཛ་ཊི་བྱ་བ་ཡོད། དེས་གནང་པ་རྡོ་རྗེ་སྦས་པའི་གསང་ལམ་བྱ་
བ་ཡོད་དེ། དེ་ཐོབ་ན་བདེ་སྟོང་གི་ཉམས་མྱོང་རང་དགར་རྡོལ(བརྡོལ}ནས་སྣང་བ་ཆོས་ཀྱི་
ཕྱག་རྒྱ་ལ་དབང་ཐོབ་པར་འབྱུང་པ་ཡིན། དེ་གཉིས་ཞུས་ཤིག་གསུང་ངོ་
། །དེར་མན་ངག་
གི་ཁུངས་ཆོད་ནས་ཡིད་དགའ་བ་ཚད་མེད་པ་བྱུང་། སྔར་ལོ་ཙཱ་བ་ཀུ་མ་ར་ཀིརྟིས་
བྱིན་པའི་གསེར་གྱི་སེའུ་ཀ་ཡི་གེ་ཅན་ཉི་ཤུ་རྩ་ཅིག(གཅིག)ཕུལ། དགེས་དགྱེས)བཞིན་
དུ་གནང་སྟེ་ཁྲིད་ཡུན་རིང་དུ་བསྐྱངས་སོ། །
དེར་འདི་ལྟ་བུའི་སྐྱེས་བུ་དང་འབྱལ(མཇལ)བར་དཀའ་བས་རང་གི་དལ་
འབྱོར་ལ་ཡང་སྙིང་བོ་བླང་དགོས། ད་རེས་ཀྱི་མི་ཚེ་འདི་ལ་གཏན་གྱི་ལམ་སྣ་མ་ཟིན་
ན་ཕྱིས་ཅིར་འགྱུར་ཆ་མེད་པས་དམ་བཅུ(བཅའ)གསུམ་བླང་དགོས་སྙམ་ནས། དེང་
ཕྱིན་ཆད་དགེ་བའི་རྣམ་པ་ཅི་བྱེད་པའི་སྔོན་འགྲོར་སྙིང་རྗེས་ཀུན་ནས་བསླངས་པའི་
52



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
སེམས་བསྐྱེད་ཀྱིས་ཅི་ཟིན་དུ་བྱེད་པར་དམ་འཆའ་བ་དང་
། དངོས་གཞི་བྱ་བྱེད་ཀྱི་ངོ་
བོ་གང་ཡིན་པ་དེ་ཉིད་གཤིས་ལ་ནམ་མཁའ་ལྟར་གྲུབ་པ་མེད་པ་ཡིན་པས་མེད་པ་
མེད་པའི་རང་བཞིན་དྲི་མེད་དུ་ཤེས་པ་དང༌
། རྗེས་ལ་ལྷའི་རྣལ་འབྱོར་གྱིས་རྒྱས་
བཏབ་པའི་སྣང་པ་ལམ་ཁྱེར་བསྔོ་བ་དང་བཅས་པ་ལག་ཏུ་ལེན་པ་དང་གསུམ་དམ་
བཅས་སོ། །
དེ་ནས་ཤིན་ཏུ་ཐུགས་ལ་འདོགས་པར་བྱུང་བ་དེས་ཉམས་ལོངས་པར་བྱུང་
ནས་བོད་ཡུལ་ན་ཐེག་ཆེན་གྱི་ཆོས་ལ་མོས་པ་འདི་དང་འདི་ལྟ་བུ་བདོག་པས་ཡུག་
ཅིག་བྱོན་པར་ཞུ་ཞེས་སྙན་དུ་གསོལ་བས་ཐེངས་གྷའི(འགའི)བར་དུ་ཞལ་གྱིས་མ་
བཞེས། གཏོར་མ་ཡང་ཡང་བཏང་ཞིང་ངོ་ཆེན་ཡི་དམ་ལྷ་དང་ཆོས་སྐྱོང་ལ་ཞུ་ཕུལ་
བས༑ སྐབས་སུ་བཞུད་པར་འདྲ་བའི་གསུང་བག་རེ་བྱུང་
། མཇལ་ནས་ལོ་གཉིས་ལོན་
པའི་རྗེས་ལ་སྟོན་གྱི་དུས་ལ་བབ་པ་ན་དབུས་འགྱུར་འཆང་གི་རྒྱལ་པོ་ཤིང་སྟན(ཤིང་
རྟ}ཅན་བྱ་བ་དེ་བཱ་ར་ན་སེའི(ཝཱ་ར་ནཱ་སཱི) རྒྱལ་པོ་ཛ་ཡ་ཙན་དྲ་ར་ཛ་བྱ་བ་འཛམ་བུ་
གླིང་ན་ཆེ་བ་དེའི་མག་པ་ཡིན་ཏེ། དེ་གཉིས་ཀས་ཏི་ར་ཧུ་ཏིའི་རྒྱལ་པོ་ན་ར་སིང་གྷ་
ལ་བཀའ་ཕབ་ནས་རྗེ་བཙུན་སྤྱན་འདྲེན་བརྫངས། ཕོ་ཉ་རལ་སྐོར་མཁན་ལསྩོགས་པ་
བྱེད་པ་དམག་ཆས་པའི་རྣམ་པ་གཤིན་རྗེ་ལྟ་བུ་ལྔ་བརྒྱས་སླེབས་པ་དང་
། སླར་རྒྱ་གར་
དུ་གཤེགས་ཆས་བྱས་ཏེ་རྒྱལ་པོའི་སྙན་དུ་བྲན་གྱི་ཚིག་བཞིན་དུ་བོད་ཀྱིས་ཅི་ཡང་
བྱར་མེད་པར་སོང་། ཡི་མུག་ཅིང་ག་ཆད་ཀྱང་སླར་གཤེགས་པས་འབྲལ་བ་མ་ཕོད་
དེ་སྐྱེལ་ཐུང་གི་ཚུལ་དུ་ཕ(ཕམ}མཐིང་གི་བར་དུ་རྗེས་སུ་འབྲངས་པ་དང་
། བལ་པོའི་
མཆོད་པ་སྣ་ཚོགས་ཀྱིས་བསྐྱལ་ནས་རྒྱ་གར་བའི་མཆོད་པ་སྤྲིན་གཏིབས་པ་བཞིན་དུ་
བསུ་བས་སླེབས་པ་དང་
། ཟང་ཟིང་འབུལ་བ་དང་མཆོད་པ་དེ་རྣམས་རྨི་ལམ་ཡིན་
53



ལོ་པཎ་གྱི་རྣམ་ཐར་ཕྱོགས་བསྒྲིགས།
ནམ་སྙམ་པ་བྱུང་ངོ༌
། །
མཁར་རྗེ་ཆེ་ནས་ཁང་པ་བཟང་པོ་ཅིག(གཅིག)གི་ནང་དུ་གཤེགས་ནས་བསུ་བ་པ་
རྣམས་ལྷོའི(ལྟོ་བའི}སྐབས་སུ་བབ་པས། ཐང་གཅིག་ངལ་གསོ་བའི་བར་དུ་སྒོ་ནང་ནས་
བརྒྱུད་པའི་རིམ་པས་ཧཾ་ངུ་གྲོགས་མཆེད་ཅིག་གིས་ཐབས་བྱས་ཏེ་རྗེ་བཙུན་གྱི་དྲུང་དུ་
བསྐྱལ་བ་དང་། རྒྱགས་ཀྱི་ལྷག་མ་གསེར་སྲང་གཉིས(གསུམ)དང་ཞོ་གཉིས་ཙམ་ཡོད་
པ་སྤྲུགས་ནས་མཎྜལ་ཕུལ། གདུང་བའི་ཡིད་ཀྱིས་མི་བཟོད་པར་གྱུར་ཏེ་མཆི་མ་རང་
དབང་མེད་པར་བབས། དཔལ་ཐུགས་རྗེ་ཆེན་པོ་དང་ནི་དངོས་སུ་འབྱལ(མཇལ)། ཡང་
ཡང་དུ་ནི་གསོལ་བ་བཏབ། ཐུགས་བརྩེ་བ་ཆེན་པོས་ནི་བཟུང་ནས་མན་ངག་ངོ་མཚར་
ཅན་བསྐྱངས། བོད་དུ་བྱོན་པར་འདྲ་འདྲ་ནས་ད་ཕྱིར་ལ་གཤེགས་ན་བདག་རྗེས་མེད་
ཕྱིར་ལ་སྟོང་ལོག་བྱེད་པར་འགྲོ་བར་འདུག། དེ་བས་རྗེ་བཙུན་རང་ལ་ཡིད་གཏད་ལ་
ཁང་བཟངས་འདིའི་སྟེང་ནས་ལྕེབས་ལ་འཕྱོངམཆོང)། བེམ་རིག་བྲལ་མ་ཐག་རི་བོ་ཏ་
ལར་རིག་པ་འཛིན་པའི་གནས་སུ་སྐྱེ་བར་སྨོན་ལམ་གདབ་ཀྱི་སྙམ་ནས། སེམས་ལ་ནེམ་
ནུར་མེད་པར་སྒྲོ་འདོགས་བཅད་དེ། ཁང་བཟངས་དེའི་གཡང་ཁར་ཕྱིན་ནས་རྗེ་བཙུན་
གྱི་ཕྱོགས་སུ་ཕྱག་གསུམ་བཙལ་ནས་འདྲ་མིན་ཁ་ཅིག་མེ་ཏོག་ཏུ་གཏོར་ཏེ་ཆོས་གོས་ཕྲག་
པ་ལ་གཟར་ཏེ་རྒྱངས་ཀྱིས་འཕྱོངས(མཆོངས)པ་དང་། གང་ནས་བྱོན་ཆ་མེད་
རྗེ་བཙུན་ཡེར་གྱིས་བྱོན་ནས་ལག་པ་ནས་ཆངས་རྩེར་བཟུང་
། ཨ་ཧ་ཧ་དེ་ཙུག་མ་བྱེད་ཅིག །
ངས་ཁྱེད་ཀྱི་འདོད་པ་གྲུབ་པར་བྱའོ་ཞེས་གསུང་ངོ༌
། །འཕྱོངས{མཆོངས}ཟིན་གྱི་རྗེས་
སུ་ལག་ནས་ཟིན་པས་གྲུབ་ཐོབ་མ་ནོར་བ་དང་མཇལ་འདུག་སྙམ་ནས་ངོ་མཚར་སྐྱེས།
དོན་གྲུབ་པར་བྱ་ཞེས་གསུང་པ་ལ་ཡང་ང་རྒྱལ་སྐྱེས་ནས་ཕར་པན་ཚུར་པན་ཁ་
ཅིག་བྱས་པས་བྷ་ལ་བྷ་ལ(བཟང་
། བཟང་།)ཨ་པས་བྷ་ལ(ལོས་ཀྱང་བཟང་)ཞེས་གསུང་ངོ༌
། །དེའི་
54



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
རྗེས་སུ་རྒྱ་གར་བའི་བསུ་བ་རྣམས་ལ་ཕྱག་རྟེན་གྱི་དངོས་པོ་མང་བོ་རྔན་པར་བྱིན་
ནས་ཕར་ཤད་ཀྱིས་བརྫངས། རྗེས་ལ་བཱ་ར་ཎ་སའི་(ཝཱ་ར་ནཱ་སཱི)རྒྱལ་པོ་ཟླ་བ་ལ་སྤྲིངས་
པའི་ས་གསུམ་དབང་ཕྱུག་ལྷ་དང་མིའི་རྗེ་ཞེས་པ་ལསྩོགས་པའི་ཕྲིན་ཡིག་དེ་བསྐུར་བ་
ཡིན། རྗེའི་ཞལ་ནས་ཁྱོད་ཀྱིས་དེ་ཙམ་དུ་ང་སྤྱན་འདྲེན་པ་ལ་ནན་ཏན་ཆེ་བ་དེ་དགོས་ཆེད་
ཅིའི་ཕྱིར་ཡིན་དྲང་པོར་སྨོས་ཅིགཤིག། རྙེད་གྲགས་ལསྩོགས་པའི་དོན་དུ་ཡིན་ནམ། སེམས་
ཅན་ལ་ཕན་འདོད་པའི་དོན་དུ་ཡིན་གསུང་
། དྲང་པོར་ལན་ཞུས་པས་བྷ་ལ་བྷ་ལ་སིད་
དྷིསིད་དྷིགསུང་། དུས་དེའི་ཚེ་ཕྱིན་ཆད་གཙོ་བོ་འགྲོ་དོན་ལ་ཕལ་པ་རང་དོན་ཞར་
བྱུང་ཙམ་མ་གཏོགས་པ་རང་འདོད་ལྷུར་མ་བྱས་པ་ཡིན་ནོ། །
དེ་ནས་ཞེ་ལ་དགའ་ཞིང་འཕྲལ་དུ་འཚེར་བར་བྱུང་ཡང་རྗེ་བཙུན་གྱི་མན་ངག་
སྣང་པ་ལམ་ཁྱེར་གྱི་ཁྲིད་དྲན་པར་བྱས་སོ། །རང་ཡུལ་དུ་འདི་ལྟར་བྱོན་པར་ཡོད་
དོའི་ཕྲིན་བཏང་སྟེ་ཕལ་ཆེར་ན་རེ། ཨ་ཙ་ར་རྫུན་མ་ཞིག་གིས་མགོ་བསྐོར་བ་ཡིན། མི་
ཏུ་ཡོ་གི་དཔལ་གྱི་རི་ལ་སོང་ནས་ལོ་མང་ཆེས་ལོན་ཟེར། དེ་ཡིན་ན་ཐུགས་རྗེ་ཆེན་པོ་
དངོས་ཡིན་པར་འདུག་སྟེ་མི་སྲིད། རྫུན་གྱི་ཁམ་ཆེ། སྤྱིར་ལེགས་ཉེས་ཀྱི་ཁམ་ཆེས་པས་
གྲོས་འདི་ལ་ཕུང་འཚེངས་ཀྱི་རྔམས་ཆེ་ཐལ་བ་ཅིག(ཞིག)འོང་ཟེར་ནས་ཡིད་ཆེས་པ་
མང་པོ་མ་བྱུང་ངོ༌
། །བོད་དུ་དགེ་བཤེས་གྲང(དྲང}པོ་ལུང་པ་བྱ་བ་ཆུ་མིག་རིང་མོའི་
གནས་བརྟན་ཇོ་བོ་དཀར་མོའི་མཆོད་གནས་སྐྱེས་བུ་དམ་པ་གཅིག་བཞུགས་ཏེ། དོན་
ཞགས་ཀྱི་སྒྲུབ་པ་མང་དུ་མཛད་པའི་དཔོན་གཡོག་ཁ་ཅིག་ན་རེ། ན་ནིང་ཝ་བོ(དབོ)
ཟླ་བའི་ཚེས་བརྒྱད་ཀྱི་བསྙུན{སྨྱུང)གནས་ཀྱི་ནུབ་མོ་ཐུགས་རྗེ་ཆེན་པོ་རས་སེར་བོས་
དྲིལ་བ་ཅིག(གཅིག)སང་ཕོད་ཁྲོ་ཕུར་བྱོན་པ་ཡིན་ནོ་ཟེར་བའི་སྒྲ་གསལ་པོ་ཅིག(ཞིག)
ངེད་ཅག་སྒོམ་ཆེན་པ་ལྔ་ལ་འཐུན(མཐུན)པར་བྱུང་ཟེར་སྐད། ལ་སྟོད་རྩང་སོའི་སྲིན་
55



ལོ་པཎ་གྱི་རྣམ་ཐར་ཕྱོགས་བསྒྲིགས།
པོ་གདོང་བྱ་བ་ན་དགེ་བཤེས་དད་པ་བྱ་བ་ཞིག་བཞུགས་པ་ན་རེ། ངའི་རྨི་ལམ་ནུབ་
སུམ་(གསུམ)བརྟུད་དུ་ཁྱོད་ཀྱི་ཁང་པའི་བྱི་དོར་གྱིས། རྗེ་མི་ཏྲ་ཡོ་གི་བྲང་ཁང་གཡར་
དུ་འོང་ངོ་ཟེར་བ་བྱུང་། བདེན་རྫུན་བལྟའོ་ཟེར་སྐད།
དེ་ནས་ཟབ་ཆོས་རྣམས་ལ་བཀའ་དོག་ཀྱང་ཐུན་མོང་གི་གདམས་པ་ལ་བཀའ་
ཡངས་པར་བྱུང་ནས་དབང་བསྐུར་བྱིན་རླབས་དང་གདམས་ངག་བྱིན་པ་ནན་
ཏར(ཤིན་ཏུ}མང་། ལོ་ཙཱ་བས་སྦྱིན་བདག་དང་ཆོས་བསྒྱུར་བ་པོ་སྟབས་གཅིག་ཏུ་བྱས་
ཏེ༑ དེའི་དུས་ན་བཀའི་ཞལ་ཆབ་བག་ཙམ་རེ་ཕོག་པས་ཀྱང་དོན་གྲུབ་པ་ཤིན་ཏུ་མང་
ངོ་། །རྗེ་བཙུན་གྱི་ཞལ་ནས་ཁ་ནིང་ཁྱོད་ཀྱིས་ཆོས་ཀྱི་དོན་དུ་སྲོག་གཏོང་ནུས་པར་
བྱུང་པ་དེས་སྡིག་སྒྲིབ་དཔག་ཏུ་མེད་པ་ཕྱགས་ཏེ། ད་རུང་སྡིག་སྒྲིབ་ཨེན་ཅིག(ཞིག)
ཡོད་པས་རྐྱེན་ངན་པ་འགའ་ཞིག་བྱུང་ན་སྡུག་བསྔལ་མྱོང་པས་འཛད་པ་ཡིན་ཏེ་
གསུང་།
དེ་ནས་སྔར་དབྱར་གྱི་དུས་སུ་གཡོག་པོ་སྟོན་པ་ཆོས་འཕེལ་བྱ་བ་དེ་ཚད་ནད་
ཀྱིས་ཐེབས་པ་ལ་བླ་མ་པཎ་ཆེན་དང་རྗེ་གྲུབ་ཆེན་གཉིས་ཀ་གཏོར་མ་ལསྩོགས་པ་
ཞུས་པའི་ཚེ་ནད་པ་འདི་ཡིས་ཕན་མི་ཐོགས་པར་འདུག །དེ་བས་ད་རུང་ཁྱོད་རང་
ལ་ངན་སྡིག་ཆེ་བར་ཡོད། རང་གང་མོས་པའི་ཡི་དམ་ལྷ་ལ་གསོལ་བ་འདེབས་དགོས་
ཅེས(ཞེས)ཞལ་མཐུན་པར་གསུང་གསུངས)པས། རྗེ་བཙུན་བྱམས་པའི་སྐུ་ཁྲུ་ཚད་ཅིག་
དཔོན་ཨ་མོ་གྷ་ཤྲཱི་བྱ་བ་མཁས་པ་གཅིག་ལ་བཞེངས་ཏེ།དེའི་ཞལ་སྐོས་རྗེ་པཎ་ཆེན་
ལ་ཞུས། རབ་གནས་རྗེ་གྲུབ་ཐོབ་ལ་ཞུས་པ་དང་
། འདི་ལྟ་བུ་ཧ་ཅང་ཆུངས་པས་ཁྱེད་
ལ་སྔར་བླ་མ་པཎ་ཆེན་དེས་མིང་བཏགས་པ་ལྟར། རྗེ་བཙུན་བྱམས་མགོན་དང་ལས་
འབྲེལ་ནན་ཏར་ཆེ་བར་ཡོད་པས་ཁྲུ་བརྒྱད་ཅུ་པའི་སྐུ་ཚད་བཞེངས་དགོས་གསུང་།
56



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
དེ་ཙམ་བདག་གིས་འགྲུབ་པའི་ནུས་པ་མ་མཆིས། མིའི་ཚད་ཙམ་བཞེངས་པར་ཞུ་སྨྲས་
པས༴ ནུས་པ་འོང་པས་མ་འོངས་པའི་ཚེ་རྗེ་བཙུན་བྱམས་མགོན་འཚང་རྒྱ་བའི་དུས་
སུ་ཡོན་བདག་འཁོར་ལོས་བསྒྱུར་བའི་རྒྱལ་པོ་དུང་ཞེས་བྱ་བ་གླིང་བཞི་ལ་དབང་བྱེད་
པ་འབྱུང་བའི་ལོ་རྒྱུས་ཡོད། ཁྱེད་སེམས་མ་ཞུམ་པར་བྱེད་དགོས། ངས་ཀྱང་གསོལ་བ་
གདབ། ཚར་ནས་རབ་གནས་བྱེད་པའི་དུས་སུ་ང་ཡང་འོད་ཀྱི་ཕུང་པོའི་གཟུགས་ཀྱིས་
འོང་གིས་གསུང་
། འོ་ན་དེའི་ཚེ་དངོས་སུ་བྱོན་ནས་མངའ་གསོལ་བར་ཞུ་བྱས་པས།
དངོས་སུ་འོང་བའི་རྟེན་འབྲེལ་མི་འཛོམ། འོད་ཀྱི་གཟུགས་སུ་སྐལ་བ་ཡོད་པ་མང་
པོས་མཐོང་བ་འོང་
། མཆོད་པ་བཟང་དུ་ཤོམས་གསུང་ངོ༌
། །
ཕྱིས་དེ་ཁོ་ན་ལྟར་བྱུང་། འོད་ཀྱི་ཕུང་བོ་སྤྱིལ་བུ་ཙམ་བྱུང་ནས་ཐུགས་ཁར་ཡང་
ཐིམ༑ བྱང་ཤར་དུ་སོང་པ་ལྷ་རྗེ་ར་ཕུར་ལསྩོགས་པས་ཀྱང་མཐོང་བ་མང་པོ་བྱུང་
། དེར་
འོ་ན་ནུས་པ་འོང་སྲིད་པས་སྨོན་ལམ་ཞུ་དགོས་སྙམ་ནས་རྗེ་པཎ་ཆེན་ལ་དེའི་གྲོས་ཞུས་
པས༑ ཁྱེད་སྐལ་བ་རེ་ཆེ། རྗེ་བཙུན་འདིས་ལུང་བསྩལ་བ་ལ་མ་གྲུབ་པ་མེད། ད་སྔོན་ལ་
ལྷ་ཆེན་བཞེངས་པའི་སེམས་བསྐྱེད་ཀྱིས་གསུང་
། དེའི་ཚེ་རང་ལོ་ཉི་ཤུ་རྩ་དྲུག་ལོན་པས་
ལོ་གྲངས་དང་མཉམ་པའི་མར་མེ་དང་། ལྷ་བཤོས་དང་། གཏོར་ལསྩོགས་པ་བཤམས་
ནས་རྗེ་པཎ་ཆེན་ལ་སེམས་བསྐྱེད་ཀྱི་ཆོ་ག་ཞུས་པ་དང་
། སྔོན་ལ་རྗེ་བཙུན་ལ་མདོ་ཙམ་
ཞིག་ཞུས་ལ་ཤོག་དང་
། དེ་ནས་ངས་རྒྱས་པར་བྱའོ་གསུང་
། དེ་ནས་མེ་ཏོག་དང་ཏཾ་
ལསྩོགས་པ་མང་དུ་ཁྱེར་ནས་རྗེ་བཙུན་ལ་ཞུས་པས་ནན་ཏར་མཉེས་ནས། ད་གཟོད་
རྗེ་བཙུན་བྱམས་པ་དང་མཇལ་བའི་ལས་འཕྲོ་བཟང་པོ་ལ་ཞུགས་པ་ཡིན་ནོ། །
ཕྱིན་ཆད་དགེ་སྦྱོར་གྱི་རྣམ་པ་གང་བྱེད་པ་ལ་སྔོན་འགྲོ་གསོལ་འདེབས་ཀྱིས་
བརྒྱན་པའི་སེམས་བསྐྱེད་གྱིས། དངོས་གཞི་རང་ངོ་རང་གིས་ཤེས་པ་ལྷའི་རྣལ་འབྱོར་
པོ་
57



ལོ་པཎ་གྱི་རྣམ་ཐར་ཕྱོགས་བསྒྲིགས།
གྱིས་བརྒྱན་པ་གྱིས། རྗེས་ལ་སྨོན་ལམ་ཐུན་མོང་དང་ཁྱད་པར་ལ་རྒྱས་འདེབས་ཀྱིས་
བརྒྱན་པ་གྱིས་ཅིག ཤིག། སྦྱོར་དངོས་རྗེས་གསུམ་འདི་ཆོས་ཀྱི་ཁོང་ཆེན་པོ་སེང་གེའི་
འཕྲུལ་འཁོར་ལྟ་བུ་ཡིན་ནོ་གསུང་ངོ༌
། །
དེའི་ཚེ་མདོ་ཙམ་ཞིག་ཕྱག་བཞེས་མཛད། རྒྱས་པར་དུས་བཟངས་ཅིག(ཤིག)ལ་
མཆོད་པ་ཅི་འབྱོར་ཁྱེར་ལ་ཤོག། འཕགས་པ་རང་བྱུང་ངམ་བྷུ་ཀཾ་གང་རུང་དུ་འདེང་
གསུང་། དེ་ནས་རྗེ་པཎ་ཆེན་ལ་དེ་ལྟར་བསྙད་པས། དེ་ཅིག(གཅིག)པུ་ལ་རྗེ་བཙུན་
དང་མཇལ་རིན་ཆོག། ཁྱེད་ཀྱིས་ནོར་བུ་རིན་པོ་ཆེ་ཨམ་ཕྲག་ཏུ་ཆུད་པ་ཡིན་གྱིས་ཕྱིས་
དུས་བཟང་པོ་ཅིག(ཞིག}ལ་ཅི་འགྲུབ་གྱིས་ཤིག་གསུང་
། ཟླ་བ་དེ་ཉིད་ཀྱི་ཚེས་བརྒྱད་
ལ་བླ་མ་པཎ་ཆེན་གྱིས་ཀྱང་ཆ་རྐྱེན་གྱི་མཐུད་ཆེ་བར་མཛད་ཅིང་སེམས་བསྐྱེད་རྒྱས་
པར་མཛད། ཉ་ལ་ཆོ་ག་དང་བཅས་པའི་སེམས་བསྐྱེད་མན་ངག་གསུམ་ག་དང་བཅས་
པ་འཕགས་པ་རང་བྱུང་དུ་ཞུས། ཞག་བཞི་དེར་བཞུགས་ནས་ཤིན་ཏུ་ཡིད་ཆེས་པར་
ཐུགས་ལ་བཏགས་སོ། །
དེ་ནས་རིང་པོ་མ་ལོན་པར་ཚད་ནད་ཀྱིས་ཐེབས་ཏེ་བོད་དུ་འགྲོ་བའི་གྲབས་
ཀས་ཐུག་བཞིན་དུ་ཏ་པ་སྭའི་སྟོན་མོ་ཞིག་གི་ཉིན་བར་ལུས་སེམས་དུབ་པ་ཞིག་བྱུང་
བ་ལ་བརྟེན་ནས། གནས་པོ་མེ་ལྷ་བྷ་རོའི་ཁང་པར་ནུབ་མོ་བར་ཞག་བྱས་པའི་ནང་
པར་ཐོ་རངས་ལྷ་ཁང་གི་མཆོད་པ་རྣམས་ཀྱི་རྔ་བརྡུང་བ་དང་། ཕྱག་དར་བྱེད་པ་ཐོས་
པས་སྔར་དང་མི་འདྲ་བར་ལུས་ཉག་ཉོག་ཏུ་སོང་འདུག སེམས་ཀྱང་ལྷག་པར་བྱ་རྒྱུ་
མེད་པ་ལ་བྱ་རྒྱུ་མང་པའི་སེམས་ཁྲལ་ཆེ་བ། བྱ་ཡིས་མི་ལ་བྱ་དགོས་པའི་ཟ་ཟི་མང་
པོས་ཤིན་ཏུ་བྲེལ་བ་ཅིག(ཞིག)བྱུང་། གཡོག་གལ་ཆེ་བར་བྱུང་ཡང་ལ་ལ་དེར་ཤི། ལ་ལ་
རྒྱ་གར་དུ་སོང་། ལ་ལ་ཡུལ་དུ་སོང་པས་གནས་པོས་འཕྲལ་དུ་བཏང་པའི་བྲན་ཁོལ་ལྟ་
58



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
བུ་ལས་མེད། ཆ་རྐྱེན་ཡང་ཟད་ནས་རིམ་གྲོའི་ཚན་པ་རྣམས་ཀྱང་མེད་དེ་ཆ་བཞི་ནས་
ཉམས་ཐག་པར་བྱུང་། ནད་ཀྱི་བྱེ་བྲག་ཀྱང་ཟུག་ངུ་ཆེ་བའི་རིགས་ཅིག(ཤིག)བྱུང་པས་
ཟླ་བ་གསུམ་སྡུག་བསྔལ་ཆེ་བར་བྱུང་
།
ནམ་ཉི་མ་ལངས་དུས་ནུབ་དུས་མེད། །སྟོན་ཚད་སྨིག་སྒྱུའི་ཁྲེམ་བུ་དཀྲིགས། །ཚ་
སྦྱང་གི་སྒྲ་སྐད་ཟིར་ཟིར་འདོན། །ཅེ་སྤྱང་གི་ཆོ་ངེ་སྒོ་དྲུང་འབོད། །གྲོགས་བོད་མི་ཤི་བའི་
ངུ་འབོད་འདོར(ལྡིར}། །ལུས་རུས་ཀྲང་ལྟ་བུར་སྐམས་ན་ཡང་། །དང་ཁར་འོང་བ་ཆུ་
ལས་མེད། །ཆུ་ཡང་དྲོན་མོ་འཇམ་འཇམ་པོ། །དེ་ཡང་བལ་ངན་སྨན་པས་བཀག །གླང་
ཆེན་འདམ་དུ་བྱིང་པ་བཞིན། །རང་ལྕིད(ལྗིད}རང་ལ་ནོན་པར་གྱུར། །རྟག་ཏུ་མལ་དུ་
ཐིབ་པོར་བྱིང་
། །ལྡང་བར་འདོད་དེ་འགྱེལ་ཞིང་འབུབ། །ཉམས་ཆུང་ཁུར་ཚས་ནོན་
པ་འདྲ། །གཏིང་ནས་ཐང་ཆད་ཡི་རེ་མུག།དབང་པོའི་དྭངས་མ་མིག་འབྲས་ཀྱང་། །སྐྱ་
ཤེལ་རིག་རིག་ཁུང་བུར་ནུབ། །ཁ་སྣ་བ་མོ་ཁང་ཁང་སོང་། །རྐང་ལག་ཇུ་ཐུར་ཡོག་པ་
བཞིན། །རླན་མེད་མགྲིན་པ་འགགས་པ་དང༌
། །ཤེད་ཆུང་ལུས་ལ་སྟོབས་མེད་པས
། །ཁ་
ཆེམས་གཞག་པར་འདོད་ན་ཡང་
། །སྐད་ཁར་ནི་མི་ཐོན་ཡིད་ལ་འགྱུ། །གསོན་དུ་རེ་བ་
ནམས་ཀྱང་ནམ་ཡང}མེད། །
བརྒྱ་ལ་ཅིག་ཅིག་མ་ཤི་ན། །གདམས་པའི་བདུད་རྩིས་ཕན་གདགས་ཕྱིར། །རྗེ་མི་ཏུ་
བོད་དུ་བྱོན་ནོ་སྙམ། །དེ་ཅིག(གཅིག)པུ་བྲོད་པ་ཡོད་པ་ལས། །ཤི་ཡང་འཕྲེང་བ་མི་སྣང་
མོད༑ །ཅུང་ཟད་ཡོད་ཚད་སྤོང་ཐག་བྱས། །ལུས་སེམས་གཉིས་ཀྱི་འབྲེལ་སོ་བཅད། །དུས་
དེ་ཚེའི་སྣང་བ་མཐོང་ན་ནི། །དགྲ་མི་ཤ་བོ་ཡང་སྙིང་རྗེ་སྐྱེ། །འོན་ཀྱང་ཟླ་གསུམ་འདས་
པ་དང༌། །རྗེ་བླ་མ་རྣམ་གཉིས་སྐུ་དྲིན་གྱིས
། །བྱིན་རླབས་ཀྱི་ཁྲུས་ཆུས་ལུས་བཀྲུས་བས། །
འཕྲལ་ནས་འཕྲལ་དུ་སི་ལི་ལི། །རང་གི་ཉམས་ལས་དཔག་ནས་ཀྱང་
། །ཁམས་གསུམ་སེམས་
59



ལོ་པཎ་གྱི་རྣམ་ཐར་ཕྱོགས་བསྒྲིགས།
ཅན་མ་ལུས་ལ། །གཏིང་ནས་མ་བཅོས་སྙིང་རྗེ་སྐྱེས། །སྡུག་བསྔལ་བདེ་ཆེན་ཆོས་སུ་ཤར། །
འགྲོ་བ་ཀུན་གྱི་སྡུག་བསྔལ་དུ་ཁ}རྣམས། །བདག་ལ་སྨིན་པར་གྱུར་ཅིག་སྙམ། །བདག་གི་
ནད་དང་སྡུག་བསྔལ་འདིས། །འགྲོ་ཀུན་སྡུག་བསྔལ་ཞི་གྱུར་ཅེས། །ཁ་ཙམ་ཚིག་ཙམ་མ་
ཡིན་པར །མ་ཡེངས་སྙིང་དཀྱིལ་སྨོན་ལམ་དང་
། །སྨོན་པའང་རྒྱུ་ལེགས་འབུར་བཞིན་བྱུང་
། །
ཇི་ལྟར་བཀོད་མའི་ཆུ་རྒྱུན་བཞིན། །བདག་དང་གཞན་དུ་མཉམ་པ་འམ། །བརྗེ་བའམ་
རང་པས་གཞན་གཅེས་ཀྱི། །འདུ་ཤེས་བར་ཆད་མེད་པ་སྐྱེས། །དེ་རྗེས་མ་བཅོས་ངང་ལ་
བཞག །མ་བཅོས་རྐྱེན་གྱིས་བསྒྱུར་བ་ན། །དག་སྣང་ལྷ་ཡི་རྒྱས་འདེབས་བསྒོམས། །སྐྱིད་
སྡུག་ཞར་ལ་གང་བྱུང་རྣམས། །ཐུག་འཕྲད་ལམ་ཁྱེར་འཛད་མེད་བསྒོམས། །སྐྱེ་མེད་
འབྲལ་མེད་འཛད་མེད་གསུམ། །ངེས་པར་ཆོས་རྫོགས་སྤྲུལ་བའི་སྐུ། །གདམས་པའི་མཐར་
ཐུག་ངོ་མཚར་རྨད། །སྐམ་ཐག་ཆུ་ཡི་ནང་དུ་ཆོད། །དེ་ལྟར་རྗེ་ཡི་བཀའ་དྲིན་གྱིས། །རིང་
པོ་མི་ཐོགས་འཕྲལ་ཐབས་སུ། །འཇིམ་སྣོད་ཆུ་ཡིས་བཀྲུས་པ་བཞིན། །ནད་སྡིག་དང་
བཅས་པ་དག་སྟེ་ཐལ། །རྗེ་བུམ་པ་བཟང་པོ་སྨན་པའི་མཆོག །གོང་མའི་སྐུ་དྲིན་རིན་པོ་
ཆེ༑ །དུས་ད་ཐེངས་རང་ལ་སྡང་པས་ཆོག །ཐབས་ཇི་ལྟར་བྱས་པར་ལན་ལོན་འགྱུར། །
དེ་ནས་རྒུན(དགུན》གྱི་ཟླ་བ་རྒྱལ་དུ་སོང་པ་ན་གཟའ་ལས་ཐར་བའི་ཟླ་བ་སྐར་
མའི་ཚོགས་ཀྱིས་བསྐོར་བ་ལྟར་གཟི་མདངས་དང་ལྡན་ཞིང་འཁོར་དང་བཅས་པ་
གངས་རིའི་ཁྲོད་དུ་བསྐྱོད་དེ། དེ་ཡང་རྒྱུ་མཚན་བཞི་ཚན་བཞིའི་སྒོ་ནས་རྗེ་བཙུན་དེ་
བོད་དུ་གདན་དྲོངས་པ་ལ་བརྩམས་ཏེ་ཚིགས་སུ་བཅད་པ།
སྙིགས་མ་ལྔ་ཡི་ཡང་སྙིགས་གྱུར། །འཇིག་རྟེན་མགོན་པོའི་ཐུགས་རྗེ་སྐྱེས། །རྗེ་མི་
ཏུ་ཕོ་ཉའི་བྱིན་རླབས་འབར། །བདག་གནུབས་སྟོན་ལོ་ཆུང་སྐལ་བར་ལྡན། །རྒྱུ་འདི་
བཞི་འཛོམས་པའི་རྟེན་འབྲེལ་གྱིས། །རྗེ་མི་ཏུ་ཆེན་པོ་བོད་དུ་བྱོན། །རྒྱ་ཡུལ་རྫུ་འཕྲུལ་
60



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
བཀོད་པས་བཏུལ། །བོད་ཡུལ་བྱིན་རླབས་གདུལ་བྱར་གཟིགས། །གདུལ་བྱའང་མ་སྔས་
མ་འཕྱིས་ཅིང་ཤིང)། །དུས་འདི་ལོ་སྐབས་ལ་བབ་པོ་གསུང་གསུངས། །རྒྱུ་འདི་བཞི་
འཛོམས་པའི་རྟེན་འབྲེལ་གྱིས། །རྗེ་རྣལ་འབྱོར་དབང་ཕྱུག་བོད་དུ་བྱོན། །སྔར་བྱུང་གི་
གདམས་པའི་སྣང་བ་འགྲིབ། །ཕྱིས་འབྱུང་གི་སྒྲོན་མེ་འདེགས་མཁན་མེད། །དུས་དེ་ཚེ་
སྤོབས་ན་ནུས་པ་ཡོད། །ནུས་མཐུ་རྗེ་བཙུན་ཉིད་ལ་རག །རྒྱུ་འདི་བཞི་འཛོམ་པའི་རྟེན་
འབྲེལ་གྱིས། །རྗེ་བརྒྱད་ཅུ་ལྔ་པ་བོད་དུ་བྱོན། །ཞེས་བྱའོ། །
དེ་ཡང་རྗེ་བཙུན་འདི་ལྟ་བུ་སྔར་བྱོན་པ་མེད་པ་ལ་བྱོན་པ་ཡ་མཚན་ཆེ་བའི་ཆ་
ལག་ཏུ་མཚོན་པའི་རྒྱན་དང་
། སྐྱེ་བོ་ཐ་མལ་ཤས་ཆེ་བ་རྣམས་ལྟད་མོ་ཕྲ་མོས་བསྡུས་
ནས་ཆོས་ལ་འགོད་པ་དང་
། ལས་འབྲེལ་ཡོད་པའི་སེམས་ཅན་ཁ་ཅིག་གི་སྡིག་སྒྲིབ་
སྦྱངས་ནས་མྱུར་དུ་ཐར་བ་ལ་དགོད་པའི་ཕྱིར། རྒྱུ་དེ་གསུམ་གྱི་སྒོ་ནས་རྨ་བྱ་དང་
། ནེ་
ཙོ་དང་། གསེར་གདུགས་ལསྩོགས་པ་རོལ་མོ་སྣ་ཚོགས་ཀྱང་བཤམས་ཏེ། དེ་དག་གི་
རྒྱུ་རྐྱེན་རྣམས་སྐྱིད་གྲོང་དུ་ཉིས་འགྱུར་དང་སུམ་འགྱུར་འཇལ་བའི་སྔ་དོམ་བླངས་
སོ༑ །བལ་བོད་རྒྱ་གར་གྱི་ཚོགས་པ་ཆེན་པོ་འདུས་ཏེ་བལ་ཡུལ་རང་ནས་མི་སྟོང་སྟོང་
གི་ཆ་རྐྱེན་སྦྱར། དེ་དག་མ་ལུས་པ་ལ་སྐུ་གསུམ་ཞལ་བསྒྱུར་གྱི་གདམས་པ་བཏབ་ནས་
ཅི་ནུས་ཀྱིས་བསྒྲུབས་པས་སྐྱིད་གྲོང་དུ་སླེབས་པའི་བར་དུ་ལམ་སྣ་ཟིན་པ་ཉིས་བརྒྱ་
ཙམ་བྱུང་སྐད།
སྐྱིད་གྲོང་དུ་སྔར་བས་ཀྱང་འུར་ཆེན་པོ་ལངས་ཏེ་པུ་རངས་དང་། གློ་བོ། དོལ་པོ་
ལསྩོགས་པའི་ལྟད་མོ་བ་མང་བོ་འདུས། ཕྱག་རྟེན་བླངས་པ་དང་གནས་མལ་གྱི་ཏིག་
ཏིག་ལསྩོགས་པ་བྱ་བས་མི་ལང་པར་གྱུར་ཏེ། གཉེར་དུ་བསྐོས་པའི་བརྒྱ་བརྒྱ་ཙམ་
གྱིས་ཕྱག་རྟེན་བསྡུས་པ་རྣམས་རྗེ་བཙུན་གྱི་སྤྱན་གྱིས་ལན་རེ་གཟིགས་སུ་བཅུག་ནས་
61



ལོ་པཎ་གྱི་རྣམ་ཐར་ཕྱོགས་བསྒྲིགས།
དེ་མ་ཐག་ཇོ་བོ་ཝ་ཏི་ཐུགས་རྗེ་ཆེན་པོ་ལ་ཕུལ་ལོ། །དེར་ནམ་བཞུགས་ཀྱི་བར་དུ་འདུ་
ལོང་གིས་གཡེངས་ནས་བལ་ཡུལ་དུ་བླངས་པའི་བུ་ལོན་ཉིས་འགྱུར་དང་སུམ་འགྱུར་
འཇལ་དགོས་རྣམས་གཞལ་བ་མ་བྱུང་། འགྲོ་ཁར་བུ་ལོན་ལེན་པས་ཐུག་པ་ལ་ཞག་
གསུམ་ནུར་ནས་སློབ་དཔོན་ཉི་མ་བྱ་བ་དེ་སྐྱིད་གྲོང་གི་འོས་ཕུག་བྱ་བ་ཅིག(ཞིག)ཏུ་
ཡིད་འཕྲོག་ནོར་རྒྱུན་མ་སྒྲུབ་ཏུ་བཏང་པས། ཞག་གསུམ་ལོན་པ་དང་འཕགས་པའི་
གནས་བརྟན་དཀོན་མཆོག་སྐྱབས་བྱ་བས་གསེར་སྲང་བརྒྱུད་ཀྱི་ཞིང་ཕུལ། ཀན་འཇིམ་
གོ་བཞིའི་ཡུལ་པས་བསྡུས་ནས་སྲང་སུམ་ཅུ་རྩ་བཞི་ཕུལ་བས་བུ་ལོན་ཐམས་ཅད་
དག་པར་བྱས། རྗེ་བཙུན་ལ་འབུལ་བ་ཐུག་མེད་འོང་ཡང་ཞར་ལ་ཕྱོགས་མེད་དུ་སྟེར་
བས་ཞུ་མ་ནུས། ཚོགས་པ་ཆེན་པོའི་གཉེར་ཐམས་ཅད་ལོ་ཙཱ་བས་བྱས་པས་དགོས་ཆ་
མངས་པར་སོང་ནས་སྐྱིད་གྲོང་ནས་མགུར་མོར་འཇལ་བའི་བུ་ལོན་ཡང་སྲང་ཉི་ཤུ་
ཙམ་བླངས་ཏེ། ཡང་ཞལ་བུའི་ཐུགས་རྗེ་ཆེན་པོའི་ཕོ་བྲང་དུ་སློབ་དཔོན་ཉི་མ་ཡིད་
འཕྲོག་ཞག་གསུམ་སྒྲུབ་ཏུ་བཅུག་པས་ཁྱེར་བ་བྱས་སོ། །
གུང་ཐང་དུ་གླང་རི་བས་གཙོ་བྱས་པ་དང༌
། ཁབ་ཀྱི་རྒྱལ་པོས་མགོ་བསྡུས་ཏེ་ཕྱག་
རྟེན་གྱི་དོད་ཐམས་ཅད་གཉེར་དུ་བསྐོས་པས་བསྡུས་ནས་གསེར་ཟངས་གཞོང་དང་
རྐྱལ་པ་བཀང་བ་དང་། དར་ཟབ་ཀྱི་སྒྲོ་བ་རྩིག་པར་བརྩིགས་པ་དང་། རྟ་དང་། མཛོ།
གཡག། བ་གླང་། ར་ལུག་ལསྩོགས་པ་ཁྱུ་དེད་དུ་བྱས་ཏེ་ཕུལ། ཐམས་ཅད་རང་སར་རང་
རང་གི་དགེ་བའི་ལས་ཀ་བྱེད་པ་དང་
། གནས་དགོན་དང་རི་ཁྲོད་པའི་ཆོས་པ་རྣམས་
ལ་བྱིན། མགྲོན་ཁང་དང་། ཟམ་འཕྲང་དང་། ཡུལ་ཁྲིམས་བཅོས་པ་ལསྩོགས་པ་ལ་
གཏད། སྡུག་ཕོངས་ལསྩོགས་པ་མ་ལུས་པ་ཅི་དགར་བསྐྱངས་སོ། །ལོངས་སྤྱོད་གཡོ་བ་
སྙིང་པོ་མེད་པ་ལས། །དམ་པ་གསུམ་ལྡན་སྙིང་པོ་བླངས་ནས་ནི། །རྒྱགས་དྲེགས་ཆགས་
62



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
པས་གྱི་ནར་མ་བྱེད་པར། །སྐུ་གསུམ་འབྲས་བུའི་མན་ངག་གོམས་པར་གྱིས། །ཞེས་ནན་
ཏན་དང་བཅས་པའི་ཆོས་ཡང་ཡང་གསུངས་སོ། །
དེ་ནས་ཕྱི་རོལ་གྱི་ལ་བརྒལ་ནས་གཤེགས་པའི་ལམ་དུ་ཁ་ལ། བྱ་ལ། གསེབ་ལམ་
གསུམ་པོ་གང་ནས་བཞུད་པའི་ཁ་ཟིན་ལ་ཡུལ་པ་རྣམས་སོ་སོ་ནས་མ་མཐུན་པར་
འཐབ་མོ་ཆེན་པོ་འོང་པར་སོང་
། བསོད་ནམས་ཀྱི་མེ་འབར་ན་སྡུག་བསྔལ་གྱི་མཚོ་
རྡོལ་བྱ་བ་འདི་ག་འདྲ་ཡིན་སྙམ་པ་དང་
། ལོ་ཙཱ་བས་ལ་རྒྱབ་ཀྱི་གནས་ས་གང་ལེགས་
པ་ཅིག་ཞིག)གོང་དུ་གྲབས་སུ་ཆུག་ཅིག་གསུང(གསུངས)ནས། རྟ་པ་འགའ་ཞིག་སྤྲིངས་
ཏེ་དཔལ་ཐང་གཡག(ཡག}དམིག་ན་དགེ་བཤེས་ཆེན་པོ་མོང་པོ་བ་བྱ་བའི་རྟེན་དགེ་
བསྙེན་ཁྱད་པར་ཅན་ཅིག(ཞིག)བཞུགས། དེར་ཁང་པ་གཡར་བས་ལ་མོ་གསུམ་གང་
ནས་བྱོན་ཀྱང་སླེབས་པར་མི་གཤའ་བའི་དུས་སྔ་མོར་རྗེ་བཙུན་རང་རྟ་ལ་བཅིབས་
ནས་རྟ་ཁྲིད་པ་མེད་པར་བྱུང་
། ལམ་ལ་མ་མཐུན་པར་ཐམས་ཅད་མིག་ཅེ་རེ་ལུས་
པ་ཡིན་སྐད། དེར་འབྲོག་པ་དང་ཡུལ་པ་ལྷོ་བྱང་དཔག་ཏུ་མེད་པའི་སྐྱེ་བོ་ཚོགས་
ནས་ཆོས་ཞུས། རྨི་ལམ་གྲོང་ཁྱེར་ཡངས་པ་ན། །སྒྱུ་མའི་སྐྱེས་བུ་ལོངས་སྤྱོད་པ། །ལོངས་
སྤྱོད་དུས་ན་ལོངས་སྤྱོད་མེད། །སྣང་སེམས་དེ་ལྟར་ཤེས་པར་བྱ། །ཞེས་བྱ་བ་ལསྩོགས་
པ་གསུང(གསུངས)། ལོ(ཆོས}རྒྱུས་ཅན་མང་པོའི་གེགས་བསལ་ཞིང་ཡོན་ཏན་མང་པོ་
སྐྱེས་པ་བྱུང་ངོ༌
། །
དགེ་བཤེས་མང་པོ་བྱ་བ་དེ་ལ་སངས་རྒྱས་བརྒྱུད་པ་བྱ་བའི་གདམས་པ་ཟུར་
ཚོ་སྟོད་པའི་མཛོད་གཅིག་པོ་བྱ་བ་ཡོད་པ་ལ། དེས་རྗེ་བཙུན་ལ་ཆོས་ཞུས་པས། རྗེའི་
ཞལ་ནས། ཐབས་སྙིང་རྗེ་ཆེན་པོའི་ལག་ལེན་གཅིག་བསྣན་དགོས་པར་གདའ་གསུང་
(གསུངས)ནས། སྙིང་རྗེ་ཆེན་པོ་བསྒོམས་པ་དང་གནས་ལུགས་ཀྱི་བསྒོམ་དོན་སྦྱོར་བ
63



ལོ་པཎ་གྱི་རྣམ་ཐར་ཕྱོགས་བསྒྲིགས།
ཅིག(གཅིག)གནང་། ཟླ་བ་ཅིག(གཅིག)བསྒོམས་པས་ནད་གཞི་ཐུ་མོ་སྔར་ཡེ་མ་ཐོན་པ་
ཅིག(ཞིག)ལྷུར་ཐོན་ནས་སོང་། ཁྱི་མི་ཁྱུར་བཅུག་གསུང་ལོ་གསུངས་སོ།)།།
བཤེས་གཉེན་དེ་ཉིད་ཀྱིས་པལ་མ་མཚོ་འཁོར་གྱི་མི་ཆོས་སྒོར་ཞུགས་མ་ཞུགས་
བསམ་གྱིས་མི་ཁྱབ་པ་ཅིག(ཞིག)ཆོས་དེ་ཀ་ཅིག(གཅིག)པུ་བསྟན་ནས་ཀུན་ལ་ཕན་
ཐོགས་པ་ཡིན་སྐད། དེ་ནས་གདུལ་བྱའི་དབང་གིས་ལམ་ནི་ལ་སྟོད་བྱང་ལ་བྱོན། རྩང་
སོ་ཐང་ཆུང་ནས་བཟུང་སྟེ་ལས་ཀྱི་སྲིན་པོ་གདོང་གི་བར་དུ་ཞལ་ལྟ་བ་དང་། ཆོས་ཞུ་
བ་དང་བསྙེན་བཀུར་བྱེད་པའི་མིས་གང་པས་ལུང་བ་ཆེ་ཆུང་མེད་པར་ཁྲིག་ལྗོངས་
སུ(རྫོངས་སུ)སོང་། གང་བྱོན་སར་ལྟད་མོ་དང་
། ཟང་ཟིང་དང་
། ཆོས་ཀྱི་ལོངས་སྤྱོད་
ལ་ཐུག་པ་མེད། སྐྱེ་བོ་འདུས་པ་ཆེས་པས་ཁྱིམ་ཐམས་ཅད་ཞིག། སྒོ་ཐམས་ཅད་ཐལ་
བྱུང་དུ་ཤོར། བཟའ་བཏུང་འདོད་པ་མེད། རྒན་གཞོན་མེད་པར་ཆོས་ཀྱི་སྣང་པར་
འགྱུར་ཏེ་སུ་ཡང་འཐབ་རྩོད་དང་། ཚིག་རྡེག་པ་དང་
། ཆེ་ཆུངས་བརྩི་བ་ཡེ་མེད་པར་
སྙིང་པོ་ཟློས་པ་དང༌། སྐྱབས་འགྲོ། གསོལ་འདེབས(སེམས་བསྐྱེད}ལསྩོགས་པར་དར་
དིར་དུ་སོང་ངོ༌། །
ལས་ཀྱི་སྲིན་པོ་གདོང་དུ་སླེབས་པ་ན་དགེ་བཤེས་མང་པོ་ཚོགས་པས་ཁྱིམ་
དཀོན་པར་གྱུར་ཏེ་དགེ་བཤེས་ཁ་ཅིག་ཕྱི་རོལ་དུ་ལུས་པས། རྗེ་བཙུན་གྱི་བཞུགས་ས་
བཤམས་པ་དགེ་འདུན་ལ་བཏང་ནས། རྗེ་བཙུན་ཉིད་ཆིབས་ལ(ལས)བབས་ཏེ་དགེ་
བཤེས་དད་པ་བྱ་བའི་སྒོ་ཕྱེ་ནས་ནང་དུ་གཤེགས་སྐད། དགེ་བཤེས་ལ་ཨ་ཙ་ར་ལ་ཁང་
པ་བྱིན་གསུངས་པས། ཤིན་ཏུ་དགའ་ཆེས་ཏེ། ང་ལ་ནི་ནང་རྨི་ལམ་དུ་ཁྱིམ་གཡར་དུ་
བྱོན་པ་ཡིན་ཟེར་ཏེ་ཞིང་ཁང་ལསྩོགས་ཡོད་དགུ་ཐམས་ཅད་སྤོང་ཐག་ཏུ་ཕུལ། དགེ་
འདུན་དང་སྐྱེ་བོ་འཚོགས་ཚད་ལ་སྟོན་མོ་ཆེན་པོ་བྱས། དུས་གཅིག་ལ་གསེར་གཡུ་
64



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
མཁར་སྡེར་གང་ཕུལ། སྙིང་བོ་གསུམ་གྱི་མན་ངག་དེ་གནང་བ་ཡིན་ནོ། །
དེ་ནས་རིམས་ཀྱིས་གཅུང་པའི་ཡུལ་དུ་འགྲོ་དོན་དཔག་ཏུ་མེད་པ་མཛད། རྨེ་
ཐེང་གི་འཕྲང་ལ་ཆིབས་ལ་བཞོལ་བར་ཞུས་པས་རྟའི་སྒྲིབ་པ་སྦྱང་དགོས་གསུང་སྟེ་
(གསུངས་ཏེ)། རྟ་ཁྲིད་པ་སྒོམ་པ་གྲ་ཆུང་པ་ལ་རྟ་ལྷུང་ན་ཁྱེད་ཤེས། མི་ལྷུང་ན་ང་ཤེས་
གསུང(གསུངས)། རྟ་དྲེད་ནས་ལྷུང་ལ་ཁད་པ་ལ་གྲྭ་ཆུང་པས་མ་ཐུབ་པ་གྲོགས་པོ་མང་
པོས་བཟུང་། རྗེ་བཙུན་གྱི་འཕྲང་མི་བདེ་བ་ཀུན་སྒྲོལ་ནས་མགུལ་པ་ཆད་ཆད་བཞད་
ཅིང་འདུག་གོ། །
རྒྱང་དོན་མོ་རིར་ཞག་མང་པོའི་གོང་ནས་ཁྲོམ་འཚོགས་པས་དེ་ནས་བཟུང་སྟེ་
ཁད་ཀྱིས་ཚོང་འདུས་ཆགས། ཕྱིས་དེ་ཀའི་རྗེས་ལ་རིམ་གྱིས་ཟོང་ཉོ་ཚོང་གི་སྲོལ་དེ་
ཆགས་པ་ཡིན་སྐད། དེའི་ཚེ་མཁན་པོ་ཆེན་པོ་ཞང་ཞི་མཛེས་བྱ་བ་བཞུགས་པ་ལ་གྲྭ་
པ་མི་ཆེན་མང་པོས་སྙན་དུ་བཅུག་སྟེ། རྣལ་འབྱོར་པ་དེ་ཁྲོ་ཕུ་བའི་ཇོ་སྲས་ཀྱིས་སྤྱན་
དྲངས་པར་གདའ་བས། འུ་སྐོལ་དང་འབྲེལ་བ་ཆེ་བས་བསྙེན་བཀུར་ཞབས་ཏོག་ནི་
བགྱི་འཚལ། བཀའ་གདམས་པས་རྣལ་འབྱོར་པ་ལ་ཆོས་ཞུས་པས་སྲོལ་ལ་གནོད་པས་
མི་མཛད་པར་ཞུ་བྱས་པས་གྲོས་བྱ་ཡིས་གསུང་སྐད། ད་ནི་ནངས་དགོངས་ལྟ་བུ་དོན་
མོ་རིར་བྱོན་པའི་གྲབས་ཀ་ལ། ཁྲོ་ཕུ་བའི་ཉེ་གནས་པ་ཁ་ཅིག་གིས་སླེབས་ནས་ཕྱག་
འཚལ་བ་དང་། ཞྭའི་བར་ནས་ཕྱག་རྟེན་གྱི་དར་བཏོན་པའི་ཞར་ལ་ཡི་གེ་ཅིག(ཞིག)
བྱུང་༑ །
མཁན་པོའི་ཞལ་ནས། ཡི་གེ་དེ་ཅི་འདྲ་བ་ཅིག(ཞིག)གདའ་གསུང(གསུངས)
ནས༑ ཁྲོ་ཕུ་བས་ད་རེས་བྱོན་པའི་བླ་མ་དེའི་ཆོས་དུམ་བུ་གཅིག་བསྒྱུར་བར་གདའ་བྱས་
པས༑ ཚུར་སྟོན་མཛོད་དང་གསུང་སྟེ་གསུངས་ཏེ)གཟིགས་པས་སྤྱན་ཆབ་བྱུང་
། སངས་
T
65
5



ལོ་པཎ་གྱི་རྣམ་ཐར་ཕྱོགས་བསྒྲིགས།
རྒྱས་འཇིག་རྟེན་དུ་བྱོན་པ་ལ་མི་མཉེས་པའི་ལས་དེའུ་བསགས་གསུང(གསུངས)ནས།
ཆོས་དེ་འདིར་བྱོན་ཙམ་ན་ཞུ་དགོས་པར་འདུག་གིས། དཔེ་དེ་ང་ལ་བསླང(བླང}
ཞིག་གསུང(གསུངས)ནས་བསྣམས། བསུ་བ་དང་ཞབས་ཏོག་སྔར་མ་བྱུང་བ་མཛད་
ནས་དགེ་འདུན་བདུན་བརྒྱས་ཕྱག་སྐོར་མཛད། ལོ་པཎ་དཔོན་གཡོག་བཞི་བཅུ་ཙམ་
གཟིམས་ཁ་
ཁང་དུ་སྤྱན་དྲངས་ནས་ཀ་རའི་ཏིང་ཁྲོལ་མི་འཚམ་པ་མཛད། རྗེ་བཙུན་ལ
གསེར་སྲང་བདུན་མཎྜལ་དུ་བཀོད། ལོ་ཙཱ་བ་ལ་སྲང་གཉིས་མཎྜལ་དུ་བཀོད། དབུ་
ཞྭའི་བར་ནས་ཁར་སང་གི་ཆོས་དེ་ཕྱུང་ནས་ཆོས་འདི་གསུང་པར་ཞུ་གསུངགསུངས)།
ཆོས་དེའི་རྩ་ཚིག་ནི། ཅིར་སྣང་རང་སོར་བཞག་ན་བྱ་བྲལ་ལྷུན་གྱིས་འགྲུབ། །གང་
ཤར་ངོ་ཡིས་བཟུང་ན་རིག་པ་རང་སར་གྲོལ། །འགྱུ་བའི་རྩད་རྗེས་བཅད་ན་དྲན་རྟོག་
དབྱིངས་སུ་ཡལ། །རྒྱུན་ཆགས་སྙིང་རྗེ་བསྒོམས་ན་གཞན་དོན་ལྷུན་གྱིས་གྲུབ། །ཞེས་
(ཅེས)བྱ་བ་བློ་རབ་འབྲིང་ཐ་གསུམ་གྱི་ངོ་སྤྲོད་ཐབས་དང་བཅས་པའོ། །
དེ་ནས་སྟག་ཚོའི་དཔོན་འཁར་རེ་བྱ་བས་ཞུ་བ་ཕུལ་ནས་རྒྱང་ལྷ་རིས(ལྷ་རི}
པས་གདན་དྲངས། ཆར་དབབ་པར་ཞུས་པའི་ནུབ་མོ་ཆར་ཆེན་པོ་བྱུང་
། ར་ཟ་རྒྱས་
པའི་ཡོན་མཆོད་རྣམས་ཀྱིས་གདན་དྲངས། རྒྱང་ནས་དོན་མོ་རིའི་བར་ལ་ཐུར་མདའ་
མཐུད་པས་སླེབ་ཟེར་བའི་རྟ་འབུལ་བ་བྱུང་
། རྒྱང་གི་ལུང་པར་ཤ་མར་མངས་པས་
ཁྲོམ་འགྱེད་བྱས། བསྙེན་གནས་ཞུ་བ་མང་པོ་ལ་ལོང་སྐབས་མེད་པས་རྗེའི་ཞལ་ནས།
དེ་རིང་ཁྱེད་ཀྱིས་གོ་མ་ཆོད། བསྙེན་གནས་པ་དེ་རྣམས་ཕལ་ཆེར་སངས་རྒྱ་བ་ཡིན་པ་
ལ་གསུང(གསུངས)། སངས་རྒྱས་འོང་པ་ཉུང་བ་མ་ལགས་སམ། ལྷ་མི་མང་པོའི་སྟབས་
བཅག་པར་ཐལ་ཞུས་པས། འུ་སྐོལ་གྱི་ལུགས་ཀྱིས(བསམ་པ་གསུམ་ལྡན་གྱི་བསྙེན་
གནས་ལེན་པ་ལ་སློབ་དགོས་པ་ཡིན། སྤྱིར་སེམས་ཅན་མགོན་མེད་སྐྱབས་མེད་འདི་
66



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐ་
ཐར།
རྣམས་སྙིང་རྗེ་བས་འཁོར་བ་ལས་ཐར་བའི་བློ་བསྐྱེད། འགའ་རེ་ཐར་ཀྱང་མ་རྒན་ཐུག་
པ་མེད་པ་འོ་བརྒྱལ་བས་དེ་རྣམས་ཀྱི་དོན་བྱེད་པའི་སངས་རྒྱས་ཐོབ་པའི་བློ་བསྐྱེད།
ནམ་ཕུགས་སངས་རྒྱུ་ཡང་འཁོར་བ་སྡུག་ཐག་རིང་པས་ཤི་མ་ཐག་དགའ་ལྡན་གནས་
སུ་ཆོས་ལ་སྤྱོད་པའི་ཐབས་སུ་བློ་བསྐྱེད་དགོས། འདི་གསུམ་སྐྱབས་འགྲོ་ནས་བཟུང་
སྟེ༔ སྦྱིན་པ་དང༌
། ཚུལ་ཁྲིམས་དང་
། སྒོམ་པ་ཐམས་ཅད་ལ་སྦྱར་དགོས་པ་ཡིན་གསུང་
(གསུངས)། ལག་ལེན་མ་བྱས་ན་ཤེས་པ་ཙམ་གྱིས་མི་ཕན་ཏེ། བུ་རམ་མངར་བར་ཤེས་
ཀྱང་རོ་མ་མྱོང་ན་དོན་མི་འདུག་གསུང་ངོ༌། །
ཆོས་དེ་ག་གཅིག་པུས་བཀའ་དྲིན་ལ་ཚད་མི་འདུག་སྙམ་ནས་ཆིབས་པ་གསུམ་
ཕུལ་ ཆོས་གསུམ་ལ་ཡོན་རེ་རེ་ཕུལ་བ་དེ་ལེགས་སོ་གསུང(གསུངས)། དེ་ཕྱིན་ཆད་
དབང་མེད་བརྗེད་པ་མ་གཏོགས་པ་བསམ་པ་གསུམ་པོ་དེ་རྒྱུན་དུ་བྱས་སོ། །དེ་ནས་ར་
ཟ་དང་རྒྱང་ནས་མཇལ་དང་ཁྲོ་ཕུའི་བར་དུ་མི་རྟའི་ཁྲོམ་ཆེས་པས་གཤག་པའི་ཐབས་
མ་བྱུང་། ལམ་འབྱེད་པའི་རིང་ལ་འཐབ་རྩོད་བྱེད་དགོས་པར་བྱུང་བ་ལ། ཉེ་གནས་པ་
སློབ་དཔོན་ཉི་མ་བྱ་བ་ན་རེ། རྗེ་བཙུན་ལ་ཐབས་ཅིག་ཤིག)ཞུས་པས་ཆོག་ཟེར། ཞུས་
པས་ནང་དུ་རྟོག་པའི་འདུ་འཛི་ལ་མ་ཤོགས་པའི་རྟགས་ཡིན་པས་རྟོག་པ་ཐམས་ཅད་
རང་ངོ་ཤེས་ན་ངོ་བོ་མེད་པས་གཤག་དགོས་པ་མི་འོང་
། གཤག་རྒྱུ་ནང་དུ་གྲོལ་ན་
ཕྱི་རོལ་གྱི་ཁྲོམ་དར་ཅིག་དར་གཉིས་ན་ཕྱལ་གྱིས་འགྲོ་ཡིས་གསུང་
། འོ་ན་ཕྱི་རོལ་དེ་
བཞིན་ནང་། བགྱི་བ་དེ་མད་པར་གདའ་ཨང་ཞུས་པས། མད་པ་མད་དེ། དེ་སྐད་ཁ་
ནས་འདོན་མཁན་ཚོ་ཅེ་རེ་ལོང་དུ་འགྲོ་བར་འདུག་གསུང་། དེ་ལྟར་དྲན་པས་རྒྱུན་ཏུ་
བཟུང་ཞིང་རྗེ་དེའི་གསུང་ལ་བརྟགས་ན་རྗེ་དམ་པ་རྒྱ་གར་བའི་གསུང་ཇི་བཞིན་དུ་
བྱུང་པས་ཞི་བྱེད་པ་རྣམས་ན་རེ། དམ་པའི་སྤྲུལ་པར་འདུག་ཅེས་ཀྱང་ཟེར་རོ། །
67



ལོ་པཎ་གྱི་རྣམ་ཐར་ཕྱོགས་བསྒྲིགས།
ཆ་
མཛལ་གྱི་ཟམ་པ་རིང་མོ་ལ་མི་རྟ་འཛེར(འབྱེར}བས་མ་ཐར་བ་ལ་རྨ་བྱ་དང་ནེ་
ཙོའི་རྫི་མོ་བགྲེས་མོ་ཞིག་ཡོད་པ་ན་རེ། ནམ་ལམ་དོག་ཙམ་ན་བླ་མ་ལ་འཇུག་བཞུད་
ར་མེད་པར་བཞུད་པ་ཞིག་འོང་གིན་འདུག་གིས་ལྟོས་ཅིག(ཤིག)ཟེར་ཏེ་སྟོན་པ་ཕག་
མོ་དང་། གནས་བརྟན་ཤུད་ཀེ་དང་
། ཇོ་གཤེན་བྱ་བ་དང་གསུམ་ཁོ་བོ་དང་བཞིས་
ཡིད་གཏད་པས་བཞི་ཀ་འཐུན(མཐུན)པར་ཟམ་པ་ལ་གཤེགས་པ་མ་མཐོང་པར་ཕ་
ཀར་རྟ་ཁྲིད་པ་མེད་པར་བྱོན་འདུག། དེར་བསྒོམ་པ་འབྲི་ཁུང་བ་བྱ་བས་ཆིབས་ཁྲིད་
ནས་བཞུད་དོ། །
མཛལ་དུ་ལྟད་མོ་ལ་ཞག་གསུམ་ཐོགས་པར་བྱུང་ནས་ཁྲོ་ཕུར་བསུ་བ་དང་སྣ་
ལེན་གྱི་གྲབས་ལ་གཙོ་ཆེ་བ་རྣམས་སོང་བའི་ཤུལ་དུ་ཕ་ཇོ་ལ་རྡོ་རྗེ་སེམས་དཔའི་
བསྒོམ་དོན་བཏབ། ཤི་བའི་རུས་པ་ལ་རྡོ་རྗེ་སེམས་དཔའ་བྱོན་འོང་གསུང་སྐད། དེ་ཁོ་
ན་བཞིན་བྱུང་ནས་ཕ་ཇོ་བོའི་གདུང་ལ་བྱོན་པའི་རྡོ་རྗེ་སེམས་དཔའ་ལ་དཔེ་བླངས་
ཏེ་བྱམས་ཆེན་གྱི་ཞལ་རས་ཙམ་ཞིག་རས་ལ་བཞེངས། ཕྱིས་རས་ཀྱིས་མི་ཚད་ལྡེར་སོ་
དང་༑ དེས་ཀྱང་མི་ཚད་ཟངས་སྐུ་དང་
། དེས་ཀྱང་མི་ཚད་གསེར་སྐུར་བཞེངས་པའི་
རྟེན་འབྲེལ་མཛད་པ་ཡིན་སྐད། ཁྲོ་ཕུའི་གནས་གསར་རྙིང་གི་བར་ལམ་ཡར་དགོན་
པར་འགྲོ་སའི་སྒང་ཅིག(ཞིག)ལ་བླ་མ་མངའ་རིས་སྐྱི་སྟོན་གྱི་ཆོས་ཁྲི་ཞིག་ཡོད་པའི་
སར་ཆིབས་ལས་བབས་ནས། ནུབ་ཕྱོགས་ཀྱི་ཞིང་གཉན་ཆུང་གི་དཀྱིལ་དུ་གཤེགས་ཏེ་
འདིར་གཏོར་མ་ཐོང་གསུང་། གཏོར་མ་བཏང་བས་མཎྜལ་ཤོམས་གསུང་། མཎྜལ་
བཤམས་པས་མེ་ཏོག་ཐོར་གསུང་སྐད། དེ་རྣམས་ནི་ཕྱིས་ལྷ་ཁང་བཞེངས་པ་དང་
། ལྷ་
བཞེངས་པ་དང་། རབ་གནས་མཛད་པའི་བརྡར་བྱུང་ངོ༌
། །
དེ་ནས་ཡང་རྩེར་གཤེགས་ཏེ་ཅིག(གཅིག)པུ་ཐུགས་དམ་མཛད། ཐག་རིང་པོ་
68



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
ནས་ཆོས་དང་བྱིན་རླབས་ཞུ་བ་གྲངས་མེད་པ་རྣམས་ལ་ཡི་གེ་བསྐུར་ཅིང་གདམས་
ངག་མི་འདྲ་བ་ཟབ་མོ་མང་དུ་གནང༌
། དབང་བསྐུར་ཐབས་གཉིས་དང་བྱིན་རླབས་
ཟབ་མོ་ཐབས་ཤིག(ཐེངས་ཤིག)མཛད། རིན་ཆེན་འབྲུ་དགུ་དང་མཐར་ཐུག་དགུ་
གསུངས་སོ། །ཡང་རིན་ཆེན་འབྲུ་གསུམ་དང་ཡིད་བཞིན་ནོར་བུ་རྒྱལ་མཚན་རྩེ་ལ་
གདགས་ཞེས་བྱ་བ་ལསྩོགས་པ་གསུངས་སོ། །པུ་རངས་པའི་རྣལ་འབྱོར་པ་གསུམ་གྲོལ།
དབུས་པ་ལྔ་དྲུག་ལམ་སྣ་ཟིན་པ་ཡིན་སྐད། དེ་ནས་ཤབ་ཀྱི་སྣ་རིངས་ན་གནས་བརྟན་
བླན(བླ)ཆེན་པོ་བྱ་བ་ཆོས་རྒྱུས་ཆེ་བའི་དཔོན་དྲག་པོ་ཅིག(ཞིག)ཡོད་པས་ཤབ་ཀྱི་སྙི་
ཚར་གདན་དྲངས་ཏེ་ཆུ་མིག་སྐོར་གྱི་དགེ་བཤེས་ཆེན་པོ་དུ་མས་དབང་གདམས་ངག་
མང་དུ་ཞུས། གཡས་རུ་དང་རུ་ལག་གི་སྔགས་བཙུན་རྣལ་འབྱོར་པ་ཆེན་པོ་ཐུག་མེད་
ཀྱིས་སྐུ་དྲིན་ཞུས། སྨིན་གྲོལ་ལམ་དུ་ཆུད་པའི་བཀའ་དྲིན་ཐོབ་པ་མཐའ་ཡས་སོ། །
དེ་ནས་ཆུ་མིག་རིང་མོར་སྤྱན་དྲངས་ཏེ་དགེ་བཤེས་བརྒྱ་ལྷག་ཅིག་ལ་བཙུན་
པ་སྟོང་ཚོ་གསུམ་ཙམ་གྱིས་བསྐོར་བའི་བསུ་བ་དང་སྟོན་མོ་ཆེན་པོ་མཛད། ཟླ་བ་ཕྱེད་
ཙམ་དུ་བཞུགས་ནས་ཆོས་དང་ཟང་ཟིང་གི་ལོངས་སྤྱོད་མུ་མཐའ་མེད་པ་བྱས། རྡོ་རྗེ་
ལམ་རིམ་དང་སྐྱེས་བུ་བཞིའི་ལམ་རིམ་དང་
། ཟུང་འཇུག་བཞི་ལསྩོགས་པ་གསུངས།
དེ་ནས་ཚོང་འདུས་མགུར་མོར་བྱོན་ནས་ཟླ་བ་གསུམ་བཞུགས་ཏེ་འགྲོ་བ་མཐོ་དམའ་
བར་གསུམ་གྱི་དོན་བསམ་གྱིས་མི་ལང་བ་མཛད། དགེ་བཤེས་ཆེན་པོ་ཚད་མེད་པས་
གཙོ་མཛད་དེ། དབང་བྱིན་རླབས་འཇུག་སྒོ་དཔག་ཏུ་མེད་པ་ཡང་མཛད། སྡོམ་འཛིན་
དང་སེམས་བསྐྱེད་དང་རྒྱས་གདབ་ཞུས་པ་ལ་གྲངས་མེད། དགེ་བའི་བཤེས་གཉེན་
ཆེན་པོ་རྒྱ་འབྲེ་ལམ་ལོ་ཏོ་གཤེན་དྲུག་ལསྩོགས་པས་ཟབ་དོན་གྱི་བསྟན་བཅོས་ཞུས་
པས་རྣལ་འབྱོར་བདུན་དང་སེམས་ཀྱི་མདུད་འགྲོལ་ལསྩོགས་པ་མཛད། དེར་མ་ཚར་
69



ལོ་པཎ་གྱི་རྣམ་ཐར་ཕྱོགས་བསྒྲིགས།
བ་འགའ་ཞིག་ཡར་གཤེགས་ཤུལ་དུ་ཡང་ཁྲིད་ནས་རྒྱ་ཆེར་བསྐྱངས་སོ། །
ཡ་གི་རྒྱ་གར་ཁ་ཆེ་བལ་ཡུལ་ནས་བཟུང་སྟེ། སྨད་ཁམས་གསུམ་མེ་གཉག
མི་
ཉག}དང་། རྒྱ་ཁྱི་དན་ཁྲི་རྟན)གྱི་བར་དུ་དངོས་དང་བརྒྱུད་ནས་ཆོས་དང་ཟང་ཟིང་
གིས་ཕན་ཐོགས་མ་བྱས་པ་ནི་ཕལ་ཆེར་མེད་
། ཡུན་རིང་པོར་ཉེ་གནས་བྱས་པའི་སློབ་
དཔོན་ཉི་མ་བྱ་བས་གྲངས་བརྩིས་པས་འགུར་མོ་ཡན་ཆད་ནས་ལ་སྟོད་ཐང་ཆུང་གི་
བར་དུ་གྲྭ་པ་བརྒྱ་ཡན་ཆད་སྐྱོང་བའི་དགེ་བཤེས་ཉིས་སྟོང་སུམ་བརྒྱ་ཙམ་རྗེས་སུ་
བཟུང་གདའ་སྐད། དེ་མན་ཆད་བགྲང་གིས་མི་ལང་ངོ༌།
འདིར་ཚིགས་སུ་བཅད་དེ་སྨྲས་པ། ལར་གདུལ་བྱ་རབ་འབྲིང་ཇི་སྙེད་དུ། །འདུལ་
བྱེད་མཛད་པའི་རིམ་པ་ཡང་། །དེ་སྙེད་བཞིན་ཏེ་བློར་མི་ཤོང་
། །སྔོན་ཆད་བོད་འདིར་
ཡོང་མ་བྱུང་
། །འདི་ལྟར་བོད་ཀྱི་རྒྱལ་ཁམས་ན། །གདུལ་བྱའི་ལས་འབྲེལ་མ་བཞག་པ། །ལོག་
སྲེད་ཅན་ལས་མེད་པར་ངེས། །རྗེ་མི་ཏུ་འཆི་མེད་ཀྱི་བདུད་རྩི་ལ། །ཆེ་འཐུངས་ཆེར་ནི་
རྒྱལ་འགྱུར་ལ། །ཆུང་འཐུངས་ཆུང་དུ་རྒྱལ་འགྱུར་ཏེ། །ཡེ་ཚོགས་མ་བསྩགས་ཤིག་སྐལ་
བ་ཆད། ་གང་ཞིག་ང་ལ་མ་དད་པས། །སྐུར་འདེབས་ལོག་པར་སྨྲ་བ་ཡང་
། །ཕྱི་ནས་
འགྱོད་ཅིང་སླར་དད་ནས། །སྨིན་པའི་གདུལ་བྱར་འགྱུར་རོ་གསུང(གསུངས)། །དེ་ལྟར་
ཇོས(དངོས)དང་ས་བོན་གྱིས། །བྱང་ཕྱོགས་སྐྱེ་བོའི་དོན་བསྒྲུབས་ནས། །ཟང་ཟིང་སྒྱུ་
མའི་འདུ་བ་ལ། །ཆགས་ཐོགས་མེད་པར་ཕྱིར་ལ་ལོག །བྱ་ངང་བའི་རྗེས་སུ་ངང་ཕྲུག་
བཞིན། །ཡང་ནི་རྗེས་འབྲངས་ཞབས་ཏོག་བྱས། །གསེར་ཕྱེ་སྲང་གྲངས་ཀྱི་མཎྜལ་
ཕུལ༑ །འདུ་འབྲལ་མེད་པར་གསོལ་བ་བཏབ། །
སྐྱེས་མཆོག་ཞལ་གྱི་དཀྱིལ་འཁོར་ལ། །མིག་འབྲལ་མ་ཕོད་རིང་ཞིག་བལྟས། །སྙིང་
ཁོང་ནས་གདུང་བའི་མིས(མེས}བཞུས་པས། །ཆུ་མིག་ནས་ལྷུང་བའི་མཆི་མ་ཤོར། །ཕ་
70



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
གྲུབ་ཆེན་སེང་གེའི་ལྟ་སྟངས་ཀྱིས། །བརྡ་སྐྱེ་མེད་བསྟན་པས་དྲན་པ་རྙེད། །རང་སེམས་
བླ་མར་བསྟན་པ་དྲན། །འདུ་འབྲལ་མེད་པ་ད་སྡོད(གདོད}སླེབས། །དེ་རྗེས་ཞལ་
ཆེམས་ཚིག་གསུམ་ཞུས། །བསྒོ་བ་ཐུན་མོང་མ་ཡིན་པ། །རྒྱལ་སྲས་མཛད་པའི་རྣམ་
ཐར་ལ། །སྙིང་པོ་མདོར་བསྡུས་ཀྱི་ཞལ་ཆེམས་གསུངས
། །དེ་ལ་དོན་གསུམ་མདོར་བསྡུས་
ལ༑ །དཔེ་གསུམ་རིམ་པ་བཞིན་དུ་གནས། །ཁྲི་བཙོན་མོ་གཤམ་བྲན་མོ་ལྟར། །གདུང་པས་
ལྷ་དང་བླ་མ་བསྟེན། །ཡོངས་སུ་གཟུང་བ་ཀུན་སྤང་ཞིང་
། །སྐྱོ་མེད་ང་རྒྱལ་མེད་པར་བྱ། །ཇི་
སྐད་བསྟན་པའི་ཞལ་ཆེམས་འདི། །བུ་ཁྱོད་ཚུལ་བཞིན་བསྒྲུབ་སྤྱོད་ན། །རིང་དུ་སོང་
ཡང་དྲུང་ན་འདུག །ནམ་ཡང་འབྲལ་བ་མེད་དོ་གསུང་། །གསུང་འདི་དག་དལ་བུས་
བསྙད་ནས་ནི། །ཞལ་འཛུམ་པ་མཛད་པའི་སྨིན་འཚམས་ནས། །འོད་ཟེར་ཀུན་དྷ་
ལྟ་བུ་ཅིགཞིག)། ཁོ་བོའི་སྤྱི་རྩུག(གཙུག་རེག་ཐིམ་སྙམ། །སྐད་ཅིག་དེ་ལ་སེ་གོལ་གཏོགས།།
སིད་དྷིསིད་དྷིཞེས་གསུངས་ནས། ཁྲ་ཧོར་པ་གཟན་ལ་གཞུངས་པ་བཞིན།།སླར་རྒྱ་
གར་ཡུལ་དུ་གཤེགས་ནས་ཐལ། །དེ་ནས་ཞབས་འབྲེངའབྲིང)པ་བོད་མི་ལྔ་བཅུ་ཙམ་
ཡོད་པ་ནི་མཐིལ་ནས་ལོག། རྒྱ་གར་བ་སུམ་བརྒྱ་ཙམ་གྱིས་གཡོག་བྱས་ཏེ་བལ་ཡུལ་དུ་
ཡུན་ཅང་མ་ཐོགས་པར་རྒྱ་གར་དུ་ཟང་ངེ་གཤེགས་སོ། །
ཏི་ར་ཧུ་ཏིའི་ཉེ་འཁོར་ནས་མཐའ་འཁོབ་པའི་ཇག་པས་ཡུལ་ལོག་བྱས་ཀྱང་
ཟེར༑ ཨ་ཙ་རའི་གཡོག་གིས་བསླུས་སམ་ཡང་ཟེར། ཁ་ཅིག་ནི་གཡོག་པོ་ཨ་ཙ་རའི་
གསེབ་ནས་ནང་བྱན་བྱས་ནས་ཕྱིའི་མཐའ་འཁོབ་པས་གྲོང་ལོག་བྱས་སོ་ཟེར་ཏེ། རྗེ་
བཙུན་བཀྲོངས་ནས་གསེར་ཐམས་ཅད་ཁྱེར་རོ། །དེ་ཡང་བལ་ཡུལ་གྱི་གནས་པོས་
རྗེ་བཙུན་ལ་ཞུས་ཏེ་རྒྱ་གར་གྱི་ལམ་འདི་མི་ངན་ཇག་པ་ཁ་སྙོག་ཐུག་མེད་ཡོད་པས་
གསེར་ཕག་ཏུ་ཁྱེར་བའི་ཐབས་ཤིག་འཚལ་ལོ་ཞེས་ཞུས་པས། གསེར་བཞུ་བ་ཚོ་གནོད་
71



ལོ་པཎ་གྱི་རྣམ་ཐར་ཕྱོགས་བསྒྲིགས།
སྦྱིན་ཀ་ལ་ལ་བསྐུར། མ་བཞུ་བའི་སྦྲུམ་རྣམས་དང་། གླ་རྩི་དང་། དར་ཟབ་དང་། གཡུ་
ཆུང་ལེགས་ལེགས་ཚོ་བྷི་ཀ་ལ་བསྐུར་བས་ཆོག་གསུང་ལོ(གསུངས་སོ། །)། །གནས་པོའི་
བསམ་པ་ལ་ཁོང་གྲུབ་ཐོབ་ཡིན་པས་བཏུབ་སྟེ་འོང་། དེ་མ་ཡིན་པ་ཆ་མེད་དོ་སྙམ་པ་
ལས་ཆེན་པོའི་གསུང་ཡིན་པས་ཟློག་མ་ནུས་སོ། །ཉེ་གནས་པ་ར་ཨུ་ཏུ་བྱ་བ་དང་སུ་
སི་ར་བྱ་བ་གཉིས་ཡོད་པ་ལ། ར་ཨུ་ཏྲ་མ་གྷ་ཏ{མ་ག་དྷ}པ་ཡིན་པས་མ་གྷ་ཏའི(མ་
ག་དྷའི་རྒྱལ་པོ་བསུ་བ་ལ་སྦྲན་ན་ལེགས་ཟེར་རོ། །སུ་སི་ར་ཡངས་པ་ཅན་ཡིན་པས་
ཡངས་པ་ཅན་གྱི་རྒྱལ་པོ་བསུ་བ་སྦྲན་པ་ལེགས་ཟེར་རོ། །
རྗེའི་ཞལ་ནས་བྷ་རི་ཨེ་ཀ་ཛ་ཊི་བྱ་བའི་རྒྱལ་པོ་ཅིག(གཅིག)ཡོད་པས་མ་གྷ་
ཏའི་མ་ག་དྷ)རྒྱལ་པོའི་དོད་ཌ་ཀི་ཐོད་པའི་ཕྲེང་བ་ཅན་བྱ་བ་ཅིག(ཞིག)སྦྲན། ཡངས་
པ་ཅན་གྱི་རྒྱལ་བོའི་དོད་ཊ་ཀི་ནི་རྡོ་རྗེའི་ཕྲེང་བ་ཅན་བྱ་བ་སྦྱན་གྱིས་གསུང་སྐད། བྷཾ།
གྷ་ལ་ཉེ་བའི་འགྲམ་དུ་ཕྱིན་པ་ན་གྷོ་པ་མ་ས་ལི་བྱ་བའི་གྲོང་དང་
། ཏི་ཏི་ར་ཀུ་ར་བྱ་
བའི་གྲོང་ཚན་གཉིས་ཀྱིས་ཡུལ་ལོག་བྱས་ཏེ་རྗེ་བཙུན་གྱི་སྐུ་སྟོད་སྐུ་སྨད་ཕྲལ། དབུ་
ཕོག་ནས་བྱེ་མའི་གསེབ་ཏུ་སྦས། ནོར་ཐམས་ཅད་ཁྱེར་ཏེ་ཇག་པ་རྣམས་སོ་སོར་གྱེས་
སོ༑ །ཡོངས་གྲགས་སུ་མི་ཏྲ་ཡོ་གི་གྲུབ་ཐོབ་ཡིན་པས་བསད་ཀྱང་མི་སོད། གལ་ཏེ་སོད་
ཀྱང་སོས་ནས་འོང་ལོ་བྱ་བའི་གྲགས་པ་ཡོད་པས། སྐུ་སྟོད་སྐུ་སྨད་གཉིས་སོ་སོར་ཤིང་
ཀེ་ལའི་སྡོང་པོའི་རྐང་རིང་པོ་དང་གསོ་ཐག་རིང་པོས་དཀྲིས་ཏེ་ཡ་གི་མ་གིར་བསྒྱུར་
རོ༑ །
དེ་ནས་ཞག་གསུམ་ན་སྟོད་སྨད་བར་གསུམ་འདུས་ནས་གཅེར་བུར་དངོས་སུ་
བྱུང་སྐད། ཇག་པ་རྣམས་ལ་ཟས་བླངས་ཏེ་ཇག་པས་ཁྱེར་བའི་ནོར་ཐམས་ཅད་གར་
སོང་ཆ་མེད་དུ་སོང་བ་ལས། སླར་ཁོང་རང་གི་ཕྱག་ཏུ་འདུས་ནས་གསོ་ཕད་ཀྱི་སྣོད་དུ་
72



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
བཏུམས་ཏེ་དབྱུག་པའི་ངོས་གཉིས་སུ་བཀལ་ནས་སྤྲུགས་གླུ་ལེན་ཅིང(ཞིང)སོང་སྐད།
གླུ་ནི་རྒྱ་གར་ན་ཚུར་གླུ་མཁན་རྣམས་ཀྱིས་ཟེར་སྒྲ་ཁྱེར་ནས་བྱུང་པ་ཡང་མང་དུ་སྣང་
སྟེ་མ་དག་པ་བག་རེ་ཡོད་དོ། །
ཕྱིས་ཨུ་རྒྱན་གྱི་པཎྜི་ཏ་ཨ་མོ་གྷ་བཛྲས་གཏན་ལ་ཕབ་ནས་བྱོན་པ་ནི་འདི་ཡིན་
ཏེ; ཨེ་མ་ཨེ་མ་ཨེ་མ་ཧོ། །མི་ཏྲ་ཡོ་གི་སྒྱུ་མའི་མི། །སྒྱུ་མའི་སྐྱེས་བུའི་འཁྲུལ་འཁོར་
བཤིག །འཁྲུལ་འཁོར་བཤིག་པའི་རོ་ལ་ལྟོས། །མགོ་བོ་ཀོ་ཊའི་རལ་གྲིས་བཅད། །མགོ་
བོ་གཏི་མུག་དག་པའི་རོ། །རོ་དེ་བྱེ་མའི་རློམས་སུ་སྦས། །གཏི་མུག་རྣམ་པར་མི་རྟོག་
ཞི; །ཁོག་སྟོད་ཏི་ཤི་ལི་ཡིས་བཅད། །ཁོག་སྟོད་ཞེ་སྡང་དག་པའི་རོ། །རོ་དེ་མ་སུ་ལི་
པས་ཁྱེར། །ཞེ་སྡང་འོད་གསལ་མེ་ཆེན་འབར
། །ཁོག་སྨད་རོ་ཧི་ཁྱུད་དྲས(འདྲས)བཅད། །
ཁོག་སྨད་འདོད་ཆགས་དག་པའི་རོ། །རོ་དེ་གྷོ་གྷའི་ཆུ་ལ་བསྐྱུར། །འདོད་ཆགས་བདེ་
བ་ཆེན་པོར་དག །མི་ཟད་མཚོན་གྱིས་དྲལ་བའི་ཚེ། །ཟུག་ངུ་སྟོང་བའི་ངང་དུ་འབར། །
ཟུག་ངུ་ཚོར་བ་ཚོར་བས་སྟོང་
། །གཉིས་མེད་ཀྱི་ཡེ་ཤེས་འུ་རུ་རུ། །ཞེས་གསུང་སྐད། དེ་
ནས་དཔལ་གྱི་རིའི་ཕྱོགས་བཞི་ན་སྒོ་བཞི་ཡོད་པའི་མཚམས་རྣམས་ན་འབྲོག་དགོན་
པ་ཡ་ང་བ་མང་པོ་རྣམས་སུ་ལྷ་ཁང་དང་འགྲོན་ཁང་མང་པོ་བཙུགས། ཁྱད་པར་དུ་
ཨོ་ཊེ{ཏི}ཡའི་ཡུལ་དུ་ཇོ་བོ་ཐུགས་རྗེ་ཆེན་པོའི་སྒྲུབ་ཐབས་བརྒྱ་རྩ་ལས་བྱུང་བའི་ལྷ་
ཁང་བརྒྱ་རྩ་བརྒྱད་བཞེངས་སོ། །
དེ་ལྟར་ལོ་ལྔ་ལོན་ནས་བལ་ཡུལ་གྱི་རྣལ་འབྱོར་པ་གཉིས་དང་། ཡ་ཐཱ་སུ་ཁི་
གཉིས་ཏེ་བཞིས་མ་ཧ་བོ་དྷིར་བསྐོར་བ་ལ་ཕྱིན་པ་དང་ལམ་དུ་རྗེ་བཙུན་དང་འབྱལ་
(མཇལ)ཏེ་ཡ་ཐཱ་སུ་ཁི་བལ་ཡུལ་དུ་བྱོན་པའི་ཚེ་གནས་པོ་དང་སློབ་མ་ཡིན་པས་གསུང་
གླེང་ཟབ་རྒྱས་སུ་བྱུང་
། ལན་གཅིག་བཀྲོངས་ནས་བྱོན་པའི་ལོ་རྒྱུས་རྣམས་བྱུང་པས།
73



ལོ་པཎ་གྱི་རྣམ་ཐར་ཕྱོགས་བསྒྲིགས།
འགྲོན་ངོ་་བཞི་པོས་ཞུས་པ། བླ་མ་ཐབས་ཅིག(ཐེངས་ཤིག)བལ་ཡུལ་དུ་ཅིས་ཀྱང་བྱོན་
པར་ཞུ་འཚལ། བཀྲོངས་ནས་མེད་དོ་བྱ་བའི་གྲགས་པ་ངན་པས་ཁྱབ་པ་དང་། ཟང་
ཟིང་ཕུལ་་བ་དང་གདམས་ངག་ཞུས་པ་ཚོ་ཐེ་ཚོམ་སྐྱེས་པ་མང་པས་ཞེས་རྒྱས་པར་ཞུ་
ཕུལ༑ ད་སྟེ་ཟླ་བ་གཅིག་གི་ཁོངས་སུ་བལ་ཡུལ་དང་ཉེ་བའི་ཀ་མ་ཙར་ཙི་བྱ་བར་འོང་
གིས་གསུང་སྐད། ཕྱིས་གཏམ་བརྒྱུད་པས་དེ་ཁོ་ན་བཞིན་བྱོན་ནས་རྒྱ་གར་དང་བྷ་རོ་
སློབ་མར་གྱུར་པ་མང་བོ་དང་མཇལ། ཁྲོ་ཕུར་ཡང་འཕྲིན་བསྐུར་བས་སླེབས་པར་བྱུང
ངོ་༑ །རྗེ་བཙུན་མི་ཏུ་གྲུབ་ཆེན་གྱིས་རྗེས་སུ་བཟུང་བའི་ལོ་རྒྱུས་སོ།། །།
བླ་མ་པཎ་ཆེན་བུདྡྷ་ཤྲཱིས་རྗེས་སུ་བཟུང་ལུགས་ལ་པཎ་ཆེན་དང་མཇལ་ལུགས་
དང་བསྟེན་ལུགས་ཕལ་ཆེར་ནི་བརྗོད་ཟིན་ལ། གདན་དྲངས་ཚུལ་ནི་བླ་མ་པཎ་ཆེན་
དེའི་ཡབ་ནི་ཁ་ཆེ་བ་ཡིན། ཡུམ་ནི་རྒྱ་གར་མོ་ཡིན། ཁོང་ཉིད་བལ་ཡུལ་མཐིལ་གྱི་ཁོ་
པོམ་བྷ་བྷུ་གྲ་མར་སྐུ་འཁྲུངས་པ་ཡིན་ནོ། །རྗེ་དེས་རིག་པའི་གནས་ལྔ་ལ་མཁས་པར་
སྦྱངས་ནས་རྒྱ་གར་གྱི་བི་ཀྲ་མ(བྷི་ཀ་མ་ལ) ཤི་ལའི་གཙུག་ལག་ཁང་ཆེན་པོ་ན་ཤིན་
ཏུ་རྩིས་ཆེ་བར་བཞུགས། དགེ་འདུན་ཕལ་ཆེན་པ་ལས་རབ་ཏུ་གཤེགས་པས་ཕལ་ཆེན་
སྡེ་བའི་བུ་སློབ་ཀྱང་རྒྱ་ཆེར་རྒྱས་པར་གྱུར། དེ་ཉིད་རྟག་ཏུ་བཞུགས་འདོད་པ་ཡིན་
པ་ལས་བླ་མ་བི་ཁྱཱ་ཏ་དེ་བ་ཞེས་བྱ་བ་པཎྜི་ཏ་གྲུབ་ཐོབ་ཅིག་རྩ་བའི་བླ་མར་བཞུགས་
པས༑ གསང་སྔགས་ཀྱི་ཐེག་པ་རྒྱས་པར་ཞུས་ཏེ་རྡོ་རྗེ་ཐེག་པའི་བདག་པོར་གྱུར་ཏོ།།
དེ་ནས་རྗེ་བི་ཁྱཱ་ཏ་དེ་ཉིད་ལ་བལ་ཡུལ་མཐིལ་གྱི་ཏ་པ་སཱི་དང་ཧ་ངུ་རྣམས་
དང ཁོ་པོམ་གྱི་རྒྱལ་པོས་པཎ་ཆེན་དེའི་སྙན་པ་ཐོས་ནས་ཕོ་ཉ་ཡང་ཡང་བརྫངས་ཏེ་
བལ་ཡུལ་གྱི་ཆོས་སྟོན་པའི་པཎྜི་ཏར་གསོལ་བ་བཏབ། རམ་ག་ན་བི་ཧ་ར་ལསྩོགས་
པའི་གཙུག་ལག་ཁང་སར་པ་ཆ་གསུམ་གྱི་རབ་གནས་ཀྱང་རྒྱས་པ་ཞིག་མཛད་པ་
74



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
ཞུས་པས། རྡོ་རྗེ་གདན་པ་ཆེན་པོ་དེའི་ཞལ་ནས་ང་ཤིན་ཏུ་རྒས་པས་བལ་ཡུལ་དུ་མི་
བགྲོད། ངའི་འོག་ཏུ་མཁས་ཤིང་བཟང་པ་བུའི་དམ་པ་པཎྜི་ཏ་འདི་ཡིན་པས་གཏང་
ངོ་གསུང་སྟེ་གསུངས་ཏེ། ཆོས་འཆད་པའི་པཎྜི་ཏ་ལ་རྗེ་པཎ་ཆེན་འདི་སྤྲིངས། རབ་
གནས་རྒྱང་ནས་མཛད་ཅིང་ཆོ་ག་རྒྱས་པར་ཡང་པཎ་ཆེན་གྱིས་མཛད། པཎྜི་ཏའི་
གྲུབ་ཐོབ་དེ་རྩ་བའི་བླ་མ་ཡིན་པས་བལ་ཡུལ་ནས་རྒྱ་གར་གྱི་བར་དུ་བར་མ་ཆད་པར་
འབྲེལ་བའི་འབུལ་བ་བཏང་པ་ཡིན་སྐད།
བོད་དུ་བྱོན་པའི་འབུལ་བའི་ཕུད་ཀྱང་རྩ་བའི་བླ་མ་དེའི་གདན་ས་མ་ཧཱ་བོ
དེར་གསེར་སྲང་བརྒྱའི་ཆ་རྐྱེན་ཕུལ། བི་ཀྲ་མ་ཤི་ལར་ཆོས་འཆད་པའི་ཁྲི་ཕྱོགས་བཞིར་
གླང་པོ་ཆེ་བཞིའི་མགོ་སྟེང་དུ་སེང་ཆེན་ཁྲོས་པའི་སྦྱར་བ་གཡོན་གྱིས་མནན་ནས་སྦར་
བ་གཡས་གྱེན་དུ་གདེངས་པ་བྱས། ལུགས་མ་ལ་ཚ་གསེར་གྱིས་བྱུགས་པ་བཟོ་རིག་ཁྱད་
པར་ཅན་དེ་ལྟ་བུ་ཞིག་ཕུལ། དེ་ལྟ་བུ་གཉིས་བྱས་པའི་ཡ་ཅིག(གཅིག)ཐང་བྷི་ཧ་ར་ན་
ད་ལྟ་ཡང་བཞུགས་སོ། །
དེའི་ཚེ་འཛམ་བུ་གླིང་གི་ཆོས་གྲྭ་ཡོངས་སུ་གྲགས་པ་ཁྱབ་པར་གླེང་བ་ནི་ཤྲཱི་
རྣམ་གཉིས་ཞེས་བྱ་བ། ཉི་མ་དང་ཟླ་བ་ལྟ་བུའི་པཎྜི་ཏ་རྣམ་པ་གཉིས་ཡིན་པ་ལས་
ཉི་མ་ལྟ་བུའི་ཆོས་རྗེ་ཤཱཀྱ་ཤྲཱི་རྒྱ་གར་ན་བཞུགས། ཟླ་བ་ལྟ་བུའི་པཎ་ཆེན་བུདྡྷ་ཤྲཱི་བལ་
ཡུལ་མཐིལ་དུ་བཞུགས་སོ། །ལོ་ཙཱ་བས་པཎ་ཆེན་བུདྡྷ་ཤྲཱི་དེ་ལོ་ཧྲིལ་པོ་ལྔ་བར་མ་ཆད་
པར་གུས་ཤིང་དང་བས་བསྟེན་ནས། སྔོན་དུ་རྒྱལ་བའི་ཡུམ་མངོན་རྟོགས་རྒྱན་གྱི་
འགྲེལ་གསར་ལསྩོགས་པ་དང་། སྔགས་ཀྱི་རྡོ་རྗེ་ཕྲེང་བ་ལསྩོགས་པའི་ཕྱག་བཞེས་ཁྱད་
པར་ཅན་དར་བར་བྱ་རྒྱུ་ཡོད་པས་པཎ་ཆེན་དེ་ཉིད་སྔོན་ལ་གདན་འདྲེན་པའི་རྩིས་
ཡིན་པ་ལས། རྗེ་བཙུན་མི་ཏུ་བྱོན་པས་པཎ་ཆེན་དེ་ཉིད་ན་རེ། ངའི་བླ་མ་ཁོང་ཡིན།
75



ལོ་པཎ་གྱི་རྣམ་ཐར་ཕྱོགས་བསྒྲིགས།
འགྲོ་བ་བྱིན་པོ་འདུལ་བ་ལ་རྗེ་བཙུན་འདི་བསྔགས། ཁྱོད་ལྷ་ཆེན་པོ་བཞེངས་པ་ལ་
སྔོན་དུ་ས་འདུལ་བ་དང་བསོད་ནམས་དང་ཁོག་ཆེན་པོ་བཅའ་དགོས་པས་རྗེ་བཙུན་
འདི་སྔོན་དུ་གདན་དྲོངས་ཅིག་ཤིག)། རྗེ་བཙུན་གྱིས་སྔོན་དུ་ས་བཏུལ་ནས་འུར་
ལངས་ང་འི་རྗེས་སུ་འོངས་ལ་སྔགས་དང་མཚན་ཉིད་གང་དོན་དུ་འགྱུར་བ་བསྟན་
ནས་ཕན་གདགས་སོ་གསུང་བས་དེ་ཁོ་ན་བཞིན་བྱས་སོ། །
རྗེ་བཙུན་གྲུབ་ཆེན་ཕར་ཆེར་གཤེགས་ནས་ལོ་བཞི་ན་ལྕགས་པོ(ཕོ)སྤྲེའུའི་ལོ་ལ་
རྗེ་པཎ་ཆེན་གདན་དྲངས་ཏེ། ཁོང་ཉིད་ཀྱི་ལོ་རྟ་ཡང་ལྕགས་ཕོ་སྤྲེའུ་ཡིན་དྲུག་ཅུ་རྩ་
ཅིག(གཅིག)བཞེས་པ་ལ་བྱོན་ནོ། །ལོ་ཙཱ་བས་སྐྱིད་གྲོང་འཕགས་པའི་དྲུང་དུ་འདུག་
ནས་སྐྱེ་བོའི་ཚོགས་ལ་ཆོས་སྤྱོད་ཡན་ལག་བཞི་པ་ནས་བརྩམས་ཏེ། རིན་ཆེན་འབྲུ་དགུ་
དང་བསྟན་པའི་གྲུ་ལསྩོགས་པ་བཤད། གནས་གཞི་དང་ཡོན་བདག་པའི་གྲོང་ཁྱེར་བ་
ཐམས་ཅད་ཀྱིས་ཞབས་ཏོག་དཔེ་མེད་པ་མང་པོ་བྱས། སྐུ་གསུང་ཐུགས་ཀྱི་རྟེན་ཕུལ་བ་
རྣམས་འཕགས་པའི་ཕོ་བྲང་དུ་ཕུལ། བསྙེན་བཀུར་གྱི་ཕུད་ཀྱིས་མར་མེ་ཆེན་པོའི་ཕྲེང་པ་
ཕྲེང་རྒྱུད་རྟག་ཏུ་ཕུལ། ཟང་ཟིང་ཕུལ་བ་རྣམས་ཀྱིས་ཆོས་པ་དང་
། མི་ཆོས་པ་དང་
། འགྲོན་
པོ་ལསྩོགས་པ་ཚིམས་པར་བྱས། གཡུ་ཆེན་པོ་ཁྱུང་གཤོག་བྱ་བ་དང་
། གསེར་སྦྲམ་སེང་
གེ་ཉལ་པ་བྱ་བ་ཇོ་བོའི་མགུལ་དུ་བཏགས། ལྷ་རྗེ་ར་ཕྱར་ལསྩོགས་པ་བང་ཆེན པ་
བཞི་མཐིལ་དུ་གདན་འདྲེན་ལ་སྤྲིངས་ཏེ་གསོལ་འདེབས་ཀྱི་མཎྜལ་ལ་གསེར་གཡུའི་
མཎྜལ་ཚོམ་བུ་ཉི་ཤུ་རྩ་ལྔ་པ་ཕུལ(བསྐུར}། གསེར་སྲང་ཉིས་བརྒྱ་དང་སུམ་ཅུ་ཐམ་པ་
འབུལ་བའི་ཆ་དམ་བྱས་སོ། །
འཕགས་པ་ལ་མཆོད་པ་ཞག་བདུན་བྱས་པའི་རྗེས་སུ་པཎ་ཆེན་དེ་ཉིད་བྱོན་
མི་བྱོན་དང་
། ཇིཅི)ཙམ་ན་བྱོན་པའི་རྨི་ལྟས་བརྟགས་ཏེ། བདག་ནི་དཔག་མེད་རང་
76



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
གཞན་དོན་སྒྲུབ་ཕྱིར། །པཎ་ཆེན་ཆོས་ཀྱི་རྒྱལ་པོ་གདན་འདྲེན་ན། །ཇི་ག་བྱོན་ནམ་
འོན་ཏེ་མི་བྱོན་ཞེས། །ཁོ་བོའི་ཡིད་ནི་ཐེ་ཚོམ་དྲ་བས་གཟིངས། །ཞེས་བྱ་བ་ལསྩོགས་
པའི་གསོལ་འདེབས་བཀོད་པས། སྤྱིར་བྱོན་པར་ངེས་པ་དང་། ཞག་གྲངས་འདི་ཙམ་
ན་བྱོན་བྱ་བའི་བྱེ་བྲག་རྨི་ལྟས་ཀྱིས་ཤེས་པར་བྱུང་ནས། སྣ་ལེན་དང་བསུ་བའི་བཀོད་
པ་རྒྱ་ཆེར་བྱས། པཎ་ཆེན་ཉིད་ཀྱིས་འཕགས་པ་བྱམས་པ་གྲོང་ཁྱེར་དུ་བྱོན་པ་ངོ་
མཚར་ཅན་གཅིག་སྐྱེས་སུ་གདན་དྲངས་ནས་བྱོན། ད་ལྟ་དགའ་ལྡན་གྱི་བླ་བྲང་ལྷོ་མ་
ན་བཞུགས་པ་དེ་ཡིན་ནོ། །མཐིལ་གྱི་གནས་པོས་ཀྱང་གསེར་གདུགས་དང་དྷོ་ལི་ཁྲ་མོ་
དང་རྒྱལ་མཚན་ལསྩོགས་པ་དང༌། ཕྱི་རོལ་གྱི་བཞུགས་ཁང་གཞལ་ཡས་ཁང་གི་རྣམ་
པ་ཕྱོགས་མཚོན་རོལ་ཆ་དུ་མ་དང་བཅས་པ་དང་
། ནང་དུ་བཞུགས་ཁང་འགྲིག་ཡོལ་
དང་མཆོད་ཆ་སྣ་ཚོགས་ཀྱི་བཀོད་པ་དང་བཅས་པ་བསྐུར་བྱུང་ངོ༌
། །
དེ་ནས་སྐྱིད་གྲོང་དུ་བཙུན་པ་ཕྱུག་པོ་ཅིག་ཞིག)དང་ཀན་འཇིམ་གྱི་ཡོན་བདག་
གྲ་མ་ཁ་ཅིག་འདུས་པས་ཆོས་འཁོར་ཞུས། རྒྱལ་བའི་ཡུམ་བརྒྱད་སྟོང་པ་ལ་སློབ་དཔོན་
སེང་བཟང་དང་ཨ་བྷ་ཨ་ཀ་རའི་གསུང་སྒྲོས་གཉིས་ཀ་གསུངས་སོ། །དབུས་པའི་སྟོན་པ་
ཀ་གསུམ་པ་བྱ་བ་དང་ཁམས(ཀ་གསུམ་པ་བྱ་བ་མཁས་པ}པ་གཉིས་ཀྱིས་ཞུས་ནས་རྒྱ་
གར་ཛྷཱ་ན་ཤྲཱིའི་ཚད་མ་རབ་ཏུ་བྱེད་པ་བཅུ་གཉིས་བཞུགས་པའི་གཉིས་གསུངས། དེའི་
དུས་སུ་པཎྜི་ཏ་ཐམས་ཅད་མཁྱེན་པ་བྱ་བ་དེ་རྟེན་དགེ་བསྙེན་གཞོན་ནུ་གཅིག་ཡོད་
པས་པཎ་ཆེན་གྱི་གློག(ཀློག)འཛིན་པ་བྱས། ཚོགས་པ་སྤྱི་ཆོས་སུ་དཔེའི་རྒྱ་མཚོ་དང་རྒྱུ་
འབྲས་ཀྱི་རྣམ་དབྱེ་གཉིས་གསུངས། རྒྱལ་བའི་ལམ་འཇུག་གི་འགྱུར་ཚར་བར་བྱས་སོ། །དུས་
བཟང་ལ་འཕགས་པ་བྱམས་པ་རྒྱ་ཆེར་ལུང་བསྟན་པའི་མདོ་གསུངས་པས་སྐྱེ་བོ་ཕལ་
པོ་ཆེ་དད་དེ། ད་སྡོད་གདོད)བཞེངས་པར་འགྱུར་བའི་སྐུ་ལ་ཟངས་སྤྱད་དང་སལ་སིལ་
77



ལོ་པཎ་གྱི་རྣམ་ཐར་ཕྱོགས་བསྒྲིགས།
མང་པོ་ཕུལ། དབུའི་ཚད་ཀྱི་སྐྱ་རིས་ཤིག་བཞེངས་པར་ཞུ་ཕུལ་ནས་འཕགས་པ་ཝ་ཏིའི་
ལྷ་ཁང་གི་རྒྱབ་ཏུ་བྲི་བར་ཞུས་སོ། །
པཎ་ཆེན་གྱི་ཞལ་ནས། འོ་ལྟས་བརྟག་པ་དང་ཆབས་ཅིག་ཏུ་བྱའོ་གསུང་སྟེ་གསུངས་
ཏེ)མེ་ཏོག་ལསྩོགས་པ་མཆོད་པ་མང་པོ་དང་། དགེ་འདུན་ལ་བསྙེན་བཀུར་དང་བླ་
མ་ཆེན་པོ་ལ་གཏོར་མའི་རྫས་མང་པོ་དང་བཅས་པས་བྱིན་རླབས་ཞུས་ཅིང(ཤིང)
གསོལ་བ་བཏབ། ལྷ་བཟོ་བསྙེན་གནས་དང་ལྡན་པར་བྱས་ཏེ་སྐུའི་ཞལ་ཚད་བྲི་བའི་
ཕྱིར་རྩིག་ངོས་ལ་བྱུག་པ་བྱས་པའི་ཚེ་ཉིད་གློ་བུར་དུ་ས་གཡོས་པ་བྱུང་
། པཎ་ཆེན་
ཐུགས་དམ་ལ་བཞུགས་པས་ཏིང་ངེ་འཛིན་ངང་གིས་འབད་མ་དགོས་པར་བྱུང་སྐད།
ང་ལ་འདི་ལྟ་བུའི་བྱ་བ་རྒྱ་ཆེན་པོ་རྩོམ་པ་ན་འགྲུབ་ན་བ་སྤུ་གཡོ་བ་བྱ་བའི་དགེ་ལྟས་
ཤིག་ཡོད་དེ། ད་རེས་གཡོ་བ་ཙམ་དུ་མ་ཟད་པར་བ་སྤུ་འགྲེང་པ་ཡང་བྱུང་
། སེམས་
ལ་རང་དབང་མེད་པར་དགའ་ཞིང་དང་པ་རྩེ་ཅིག(གཅིག)ཏུ་གནས་པ་གསུམ་འཛོམ་
(འཛོམས)པ་བྱུང༌
། དོན་འདི་འགྲུབ་པར་ཐག་ཆོད་པ་ཡིན་གྱིས་ཐེ་ཚོམ་མ་བྱེད་ཅིག་
ཅེས་ཡང་ཡང་གསུང་ངོ༌། །
།
ཡང་དེའི་ཚེ་ཡ་མཚན་ཅན་གྱི་ལྟས་བདུན་མངོན་དུ་གྱུར་པ་བྱུང་པ་ལ་ཚིགས་སུ་
བཅད་པ། པཎ་ཆེན་ཞལ་ནས་སྔོན་ཚེ་ཁོ་བོའི་དོན། །འགྲུབ་འགྱུར་དགེ་བའི་ལྟས་གང་
ཡིན་པ་དེ། །བུ་ཁྱོད་བསོད་ནམས་དབང་གིས་དིང་བྱུང་གིས། །རྟེན་འདི་མི་འགྲུབ་སྙམ་
དུ་ཐེ་ཚོམ་མ་བྱེད་གསུངས། །ལྷ་བཟོ་བློ་མིག་ཅན་དེའང་དེ་མ་ཐག །པིར་བཟུང་ཙམ་
གྱིས་ལུས་ཀུན་བ་སྤུ་འཁྲུགས། །རིང་པོ་མི་ཐོགས་དགའ་ལྡན་མཐོང་སྙམ་དུ། །སྔོན་ཆད་
མ་བྱུང་བདེ་དགའ་རངས་པ་སྐྱེས། །དེ་ཚེ་བདག་ཀྱང་རྩེ་ཅིག(གཅིག)ཡིད་གྱུར་ཏེ། །ལུས་
ནི་ཤིང་བལ་ལྟར་ཡང་བདེ་བ་དང༌
། །ལྷ་ལ་རབ་དད་འགྲོ་ལ་བརྩེ་བའི་བློ། །མཆི་མས་
78



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར །
རྫི་དཀྲིགས་རང་དབང་མེད་པར་གྱུར། །མཆོད་ཕྱིར་མྱུར་ལྷགས་སྒེག་མཛེས་འདུལ་
(དུལ)བ་ཡི། །མཚར་ཆགས་ན་ཆུང་ཟུར་མིག་ལྟ་བ་དག །ཕྱུར་ཆགས་ཁ་དོག་དྲི་བསུང་
སྣ་ཚོགས་ཀྱི། །མེ་ཏོག་སྣོད་ཐོགས་དགའ་བར་སྟོབ་པར་བྱེད། །དོན་གཉེར་འགྲོན་པོ་
བློ་གློ}བུར་ལྷགས་སྣམས{རྣམས}ལ། །ཁྱེད་ཅག་དོན་ཀུན་གྲུབ་བམ་མ་གྲུབ་ཅེས། །བློ་
(གློ་བུར་ངག་གི་ལྟས་ནི་བརྟགས་ནས་ཀྱང་
། །ཇི་བཞིན་འདོད་གྱུར་གྲུབ་ཅེས་གསལ་
པོར་སྨྲས། །རྒྱང་རིང་ནས་འོངས་རབ་གུས་མི་གཉིས་ཞིག(ཤིག)། །མཐོང་བས་དོན་
གྲུབ་བཞིན་དུ་རྐང་ལ་བཏུད། །ལག་གཉིས་ཁ་ཕྱེ་འབྲས་བུས་གང་བ་ནི། །ཡོན་འབུལ་
བཞིན་དུ་ཁོ་བོའི་དྲུང)ན་གནས། །དེ་ཞལ་ཚར་ནས་སྤྱན་གཉིས་འབྱེད་པ་ན། །ཆར་སྤྲིན་
མཐུག་འཁྲིགས་རྒྱུན་རིང་ཟབ་མོ་ཡི། །འབྲུག་སྒྲ་སྙན་སྒྲོགས་གློག་ཕྲེང་གར་བྱེད་ཅིང་། །དྲི་
ཞིམ་རྫི་བསྐྱོད་རབ་མཛེས་ཆར་རྒྱུན་ཕབ། །ལྟས་བདུན་ཡ་མཚན་མངོན་སུམ་གྱུར་པ་འདི། །
བདག་ཡིད་མི་ཞུམ་དཔའ་བར་བྱོས་ཤིག་བརྡ། །ལྟས་འདི(བདུན》ལསྩོགས་སྟོན་པར་
མཛད་པའི་རྗེ། །ལྷར་བཅས་སྲས་གཉིས་བླ་མ་མཆོག་ལ་འདུད། །
དེ་ནས་གུང་ཐང་དུ་སྤྱན་དྲངས་ཏེ་དགུན་མདའ་དང་
། རྒྱལ་པོའི་ཁབ་དང་། གླང་
རི་བ་དང༌། རོ་ཀམ་པ་དང་། ཡང་ཐོག་པ་དང་། གསེབ་ཀྱི་སྐྱ་མོ་ལསྩོགས་པས་ཆོས་
འཁོར་རིམ་པ་རིམ་པར་བཙུགས། དབང་བསྐུར་བྱིན་རླབས་རབ་གནས་མང་བོ་ཞུས།
ལ་ལས་སེམས་བསྐྱེད་དང་ལ་ལས་དམ་ཚིག་གསོ་བ་ལསྩོགས་པ་དུ་མ་ཞུས། ཁྱད་པར་
དུ་རོ་སྐམ་བདུད་རྩི་བདེ་ལྡན་དུ་རྒྱུད་བླ་མའི་ཊི་ཀ་རྒྱས་པར་བརྩམས། གཙུག་ལག་
ཁང་གི་བྱ་བ་ལ་གདམས་པ་བྱ་བ་དང༌
། ཆོས་སྤྱོད་བརྒྱ་རྩའི་མན་ངག་བསྒྱུར། དེ་ནས་
གུང་ཐང་གི་བར་ལ་བརྒལ་ཏེ་བལ་ཐང་ལྷོ་དང་བྱང་གཉིས་ཀར་གདན་དྲངས་ནས་སྐྱེ་
བོ་དཔག་ཏུ་མེད་པ་ཐར་ལམ་ལ་བཀོད་དོ། །
79



ལོ་པཎ་གྱི་རྣམ་ཐར་ཕྱོགས་བསྒྲིགས།
གཙང་སོ{གཙང་པ}་དང་ཅུང་པ་ལསྩོགས་པར་འགྲོ་དོན་རྒྱ་ཆེར་མཛད་ནས་
དོན་མོ་རིར་ཆོས་འཁོར་ཡུན་རིང་པར་མཛད། སྟག་ཚོའི་དཔོན་གྱིས་ཞབས་ཐོག་མང་
དུ་བྱས་ཏེ་རིམ་གྱིས་འཕྲང་བྲག་དམར་ནས་བྱ་རུ་ལ་གོར་ཡུན་རིང་དུ་བཞུགས། ཤབ་
དར་སྒང་དང་དར་ལུང་ལསྩོགས་པར་ཆོས་མང་དུ་གསུངས་ཤིང་བསྟན་བཅོས་མང་
པོ་ཡང་བརྩམས། ཁྲོ་ཕུར་བྱོན་ནས་སྒྲུབ་པ་པོ་དང་རྣལ་འབྱོར་པའི་ཆོས་རིགས་ལ་མི་
མོས་པ་མང་བོ་འདུས་པ་རྣམས་ལ་རང་རང་གི་སྐལ་བ་དང་བསྟུན་པའི་ཆོས་བསྟན།
ལུང་རིགས་མན་ངག་གསུམ་གའི་ཆོས་དུ་མ་ཞིག་གཏན་ལ་ཕབ་སྟེ་ཟླ་བ་བཅོ་བརྒྱད་
བཞུགས་སོ། །
དེའི་རྗེས་ལ་ཆུ་མིག་རིང་མོ་དང་ཚོང་འདུས་འགྱུར་མོར་སྤྱན་དྲངས་ཏེ་གཞུང་ཆེ་
ཆུང་རྣམ་པ་དུ་མ་གསུངས་སོ། །དེ་ནས་དབུས་སུ་གདན་འདྲེན་མང་པོ་ཡོད་པ་ལ་ལོ་ཙཱ་
བ་ལྷ་ཆེན་བཞེངས་པའི་སྟ་གོན་གྱིས་བྲེལ་བ་དང༌། པཎ་ཆེན་དེ་ཉིད་ཀྱིས་བསྡུས་པའི་
གྲོགས་མཆེད་དགེ་བཤེས་ཆག་ལོ་ཙཱ་བ་བྱ་བ་རྒྱ་གར་དུ་ཡང་བྱོན། པཎ་ཆེན་དེ་ཉིད་
ཡུན་རིང་དུ་བསྟེན་ཡང་བོད་དུ་བྱོན་པ་ལ་པཎྜི་ཏ་གདན་འདྲེན་པའི་རྟེན་འབྲེལ་མ་
འགྲིག་པ་གཅིག་བཞུགས་པ་ལ་འཕྲིན་པ་བཏང་ནས། འུ་སྐོལ་ལྷ་ཆེན་པོ་བཞེངས་པའི་
བྱ་བ་ཆེས་པས་པཎ་ཆེན་གྱི་རྫོང་འགྲུབ་པར་དཀའ། ཁྱེད་ཀྱིས་དབུས་སུ་གདན་དྲངས་
ནས་རྫོངས་སྲང་ཉིས་བརྒྱ་སུམ་བཅུ་པོ་མཛད་ན་ལེགས་སམ་གྲོས་བྱས་པས
། ཤིན་ཏུ་
དགེས(དགྱེསཏེ་དེ་ཁོ་ན་ལྟར་བྱའོ་ཞེས་གསུང་། འོན་ཀྱང་བླ་མ་དེ་འུ་སྐོལ་ལ་སྐུ་དྲིན་
ཤིན་ཏུ་ཆེ་བ་ཡིན་པས་གསེར་སྲང་ལྔའི་མཎྜལ་དང་
། གཡུ་རྡོག་ཆེན་པོ་འཛམ་གླིང་
རྒྱུན་བྱ་བ་གསེར་སྲང་ལྔ་བཅུ་རི་བ་ཅིག(ཞིག)ལྷག་པར་ཕུལ། དེ་ཕྱིས་བསམ་ཡས་ཀྱི་
བཙད་པོ་ལ་བཙོངས་པས་སྲང་ཕྱེད་དང་ཉིས་བརྒྱའི་བཅད་ལ་སོང་འདུག་སྐད།
80



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
འགུར་མོར་ཚོང་པའི་འབའ་རོ་རྣམས་ཀྱིས་ཆོས་འཁོར་བཙུགས་ནས་མདོ་སྡེ་
རྒྱན་དང་། དབུ་མ་རྩ་ཤེས་གསུངས། རྒྱ་བོད་བལ་གསུམ་ཡིད་རངས་པར་གྱུར་ཏོ། །དགེ་
བཤེས་ཆག་ལོས་པཎ་ཆེན་དབུ་རུ་དང་གཡོར་པོ་གཉིས་ཀར་གདན་དྲངས་ནས་ལོ་
ཕྱེད་དང་གཉིས་ཙམ་བཞུགས། ཁྱད་པར་དུ་ཆག་ལོ་ཙཱ་བའི་ཡུལ་གཉལ་པ་ཡིན་པས་
གཉལ་གྱི་འཕྲ་སྟ་ར(ལྟེའུ་ར)ལསྩོགས་པར་གདན་དྲངས་ནས་རྒྱལ་བའི་ལམ་འཇུག་
མང་དུ་གསུངས་སྐད། ཡར་བྱོན་པའི་ཚེ་ཉང་ཤབ་ནས་བསུ་ནས་སྐྱིད་གྲོང་གི་ལམ་
ནས་བལ་ཡུལ་གྱི་བར་དུ་ཞབས་ཐོག་ལེགས་པར་བྱས། མར་གཤེགས་ཁར་དཔལ་དུས་
འཁོར་གྱི་གདམས་པ་ཁྱད་པར་ཅན་དེ་གནང་ངོ༌། །ངའི་གཞུང་དང་མན་ངག་སྔར་
གཞན་ལ་མ་གྲགས་པ་འདི་རྣམས་ཅིས་ཀྱང་དར་བར་གྱིས་ཅིག(ཤིག)ཅེས་གསུང་། སྤྱན་
ཆབ་དང་བཅས་པས་བྱིན་བརླབས་རྒྱས་པར་མཛད་དེ་གཤེགས་སོ། །
པཎ་ཆེན་གདན་འདྲེན་པའི་གསོལ་འདེབས་དང་སེམས་བསྐྱེད་གསོལ་འདེབས་
བོ་དོང་བྱ་རྒོད་ཤོངས་ཀྱི་ཇོ་བོ་ཐུགས་རྗེ་ཆེན་པོ་དང་
། རྣམ་སྲས་མདུང་དམར་ཅན་
ལ་ཞུས་པ་ཡིན་པས་ལོ་ཙཱ་བས་ཕར་བླ་མ་བསྐྱལ་ནས་མར་ལོག་པའི་ཚེ་བོ་དོང་བྱ་རྒོད་
ཤོངས་ཀྱི་ཕོ་བྲང་དུ་གཏང་རག་གི་མཆོད་པ་ཕུལ། (ཕྱོགས་རྣམས་མ་ལུས་རྒྱལ་བའི་
ཐུགས་རྗེ་ལས། །སྐུ་བལྟམས་འགྲོ་ཀུན་ཡིད་བཞིན་ནོར་གཅིག་པུ། །གཞའ་ཚོན་འབྲུག་
སྒྲ་གངས་རིའི་ཚུལ་འཆང་བས། །ཐུགས་གསུང་སྐུ་ཡི་་་་ }ཞེས་བྱ་བ་ལ་སོགས་པ་
རྣམ་ཐར་དང་བསྟུན་པའི་བསྟོད་པ་རྒྱས་པ(ཞིག)ཅིག་གཏང་རག་ཏུ་བྱས་སོ། །པཎ་
ཆེན་བུདྡྷ་ཤྲཱིས་རྗེས་སུ་བཟུང་བའི་ལོ་རྒྱུས་སོ། །
བླ་མ་ཆོས་རྗེ{པཎ་ཆེན} ཤཱཀྱ་ཤྲཱིས་རྗེས་སུ་བཟུང་ལུགས་ནི། སྔོན་གྲྭ་པ་གཞོན་
ནུའི་དུས་ན་སྙན་པ་ཐོས་པས་དད་པ་དྲག་པོ་ཡོད་ཀྱང་ཐག་རིང་པས་མཇལ་བའི་
81



ལོ་པཎ་གྱི་རྣམ་ཐར་ཕྱོགས་བསྒྲིགས།
རྟེན་འབྲེལ་མ་འཛོམས། ཕྱིས་ཞིག་ཤིག)ན་བླ་མ་བདུད་རྩི་ཞིག་པོས་རྡོ་རྗེ་གདན་དུ་
མཆོད་འབུལ་ལ་བཏང་པའི་བླ་མ་ཤག་དར་དང་
། རྒྱ་གར་བ་བྱ་བ་ཡུལ་ཉང་སྟོད་
པའི་རྟོགས་ལྡན་གོ་ཆོད་གཉིས་ཡོད་པ་ལ་གསེར་ཤས་ཤིག་བསྐུར་ནས་ཆོས་རྗེ་བོད་དུ་
གདན་འདྲོངས་སམ་བལྟར་བཏང་པ་ལས། མ་གྷ་ཏའི(མ་ག་དྷའི}རྒྱལ་པོས་མཆོད་
གནས་སུ་བཟུང་པས་བཅིངས་པ་ལྟར་སོང་པ་དང་། བུ་གཅེས་བསད་པའི་མ་ཅིག་
(ཞིག)ལྕེབ་འཕྲོ་ལ་བཟུང་ནས་བུའི་དོད་དུ་ཁས་བླངས་པ་རྒས་ཤིང་ཁོག་པར་སོང་པ་
གཅིག་བསྲལ(བསྲེལ)དགོས་པའི་རྒྱུ་མཚན་གྱིས་བྱོན་པའི་ཐབས་མ་རྙེད་དོ། །
དེ་ནས་བང་ཆེན་པ་གཉིས་པོས་བལ་ཡུལ་མཐིལ་དུ་རྗེ་བཙུན་བྱམས་པའི་ཞབས་
མགོ་གཉིས་དང་ཆོས་འཆད་ཀྱི་ཕྱག་མགོ་ཅིག(གཅིག)བྱས་སོ། །དེ་ནས་བཟུང་ལོ་བཅུ་
ཅིག(གཅིག)ན་ཕྱིས་ཆོས་རྗེ་བོད་དུ་བྱོན་པར་གདའ་སྐད། བར་སྐབས་དེར་རང་ལོ་
སུམ་བཅུ་རྩ་ལྔ་བ་ལ་དབུས་ཀྱི་འབྲི་ཁུང(གུང)དུ་རྗེ་འབྲི་གུང་པ་དང་མཇལ། དེའི་
ལམ་དུ་རིན་པོ་ཆེ་སྟག་ལུང་ཐང་པ་དང་མཇལ། རྗེ་སྟག་ལུང་པས་ཀྱང་སྐུ་དྲིན་བསམ་
གྱིས་མི་ཁྱབ་པ་ཟང་ཟིང་དང་ཆོས་ཟབ་མོ་གཉིས་ཀས་ཐུགས་ལ་བཏགས། འབྲི་གུང་
དུ་ཕར་འ་་དད་པ་བསྒོམ་ཞིང་གསོལ་བ་བཏབ་པས་རྨི་ལམ་དུ་ཞལ་མཐོང་
། རྒྱང་རིང་
པོ་ནས་སྤྱིལ་པོ་རྣམས་མཐོང་པས་ཡ་མཚན་སྐྱེས། རྒྱ་གར་མའི་རྡོ་སྐུ་མཛད་པ་བརྒྱད་
པ་ངོ་མཚར་ཆེ་བ་གཅིག་སྐུའི་རྟེན་དུ་ཕུལ། རིན་པོ་ཆེའི་བརྒྱད་སྟོང་པ་ཡི་གེ་ལ་འབུར་
མང་པོ་ཡོད་པ་གླེགས་ཤིང་ལ་བརྐོས་རྒྱུན་དུ་མ་དང་བཅས་པ་ཞིག་གསུང་གི་རྟེན་
དུ་ཕུལ། ལི་བཟོའི་རྡོ་རྗེ་བཟང་བོ་བརྐོས་མ་བསེའི་གའུ་ཅན་རྩིས་ཅན་གཅིག་ཐུགས་
ཀྱི་རྟེན་དུ་ཕུལ། ཆིབས་པ་བཟང་པོ་གཉིས་དར་ཡུག་འགའ་དང་བཅས་ཏེ་ཕྱག་ཏུ་
བཏང་བས་སྐུ་གསུང་ཐུགས་ཡོན་ཏན་འཕྲིན་ལས་དང་བཅས་པའི་རྟེན་འབྲེལ་འགྲིག་
82



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
}
པ་ཡིན་གསུང(གསུངས)ནས་མཉེས།
གླིང་ཡུག་དཀར་པོ་བཟང་པོ་གཅིག་ཚུར་ཕྱག་རྟེན་དུ་གནང་སྟེ་དཀར་
པོའི་
ཆོས་ཀྱི་འཕྲིན་ལས་ཐམས་ཅད་དར་ཞིང་རྒྱས་པར་གྱུར་ཅིག་གསུང(གསུངས)། བསུ་བ་
ཆེན་པོ་དང་སྣ་ལེན་སྟོན་མོ་འབོགས་དང་བཅས་ང་་གནང་ནས་ཞག་གྷ(འགའ)ཞིག་
ལོན་པ་དང༌
། མཁས་པའི་བདེ་བཅད་འཚལ་བས(མཁས་པའི་བེད་བཅད་དགོས་པས
ཚོགས་སུ་ཆོས་གཏམ་འགའ་ཞིག་མཛད་པར་ཞུ་གསུང་
། དེ་ཁོ་ན་བཞིན་ཞུ་བྱས་ཏེ་དགེ་
འདུན་ཁྲི་ཚོ་མང་དུ་འདུས་པའི་གུང་ལ་ཁྲི་ཆེན་པོ་བཤམས་ནས། དབུས་རྩང་ཁམས་
གསུམ་གྱི་སྟོན་པ་བཟང་དགུ་ལྔ་བཅུ་ཙམ་གྱིས་དྲིས་པའི་ལན་བཏབ་པས་ཐམས་ཅད་
ཡིད་རངས་པར་གྱུར། ཚར་ནས་གཟིམས་ཁང་དུ་བོས། བགྲོ་གླེང་རྒྱལ་བའི་གཏང་རག་
ཡིན་ནོ་གསུང་སྟེ་གསུངས་ཏེ།། ཏིང་ཀྲོལ་ཆེན་པོ་དང་བཅས་པའི་དར་བརྒྱ་འབོག་
ཅིག་གནང་། དེར་ཟླ་བ་ལྔ་དང་ཞག་བཅུར་སེམས་བསྐྱེད་ལན་གྲངས་མང་པོ་དང་།
ཟབ་ཆོས་སྣ་ཚོགས་དང་། ཉིད་ཀྱི་ཁྱད་ཆོས་ཀྱི་ཁྲིད་དུ་མ་དང་བཅས་པ་གནང་། བྱམས་
ཆེན་གྱི་དཀྱིལ་དཀྲུང་འདིར་བཞེངས་ལ་ཕྱིས་དུམ་བུ་རྣམས་མཛོ་ལ་བཀལ་ལ་ཡར་
གདན་དྲང་ངོ་གསུང་གསུངས)ནས་འབྲི་གུང་གི་ཐང་ལ་དཀྱིལ་དཀྲུང་གི་ཚད་ཏུ་ཤིང་
བཙུགས། ཡང་དེའི་ཚེ་ལྟས་བརྟགས་པ་ལས་བྱུང་པའི་དངོས་པོ་ཚིགས་སུ་བཅད་པ་ནི།
གང་ཚེ་རིག་འབྱུང་ཆོས་འབྱོར་བོད་ཡུལ་དབུས། །དབུ་རུ་བྱང་ཕྱོགས་དམ་པའི་ཕོ་
བྲང་ནི། །དཔལ་ལྡན་འབྲི་གུང་ཞེས་བྱར་གང་སོང་ཚེ། །ཆོས་རྗེ་དེས་དགོངས་བཀྲ་ཤིས་འདི་
དག་མཐོང་
། །གཞི་དེར་གསེར་ཡུམ་ཞལ་སྤྲོད་ཡིག་འབྲི་བ། །རང་དགར་མཚམས་བཞག་
མཐོང་ལས་འདི་སྐད་དུ། །དེ་དག་གིས་ནི་དགེ་བའི་རྩ་བ་དག །འབར་བ་བསྐྱེད་པར་རིག་
པར་བྱ་ཞེས་འབྱུང་། །དེ་རྗེས་འཇིག་རྟེན་མགོན་པོའི་དྲུང་དེ་ཉིད། །རིང་ནས་གུས་ལྷགས་
83



ལོ་པཎ་གྱི་རྣམ་ཐར་ཕྱོགས་བསྒྲིགས།
བཤེས་གཉེན་ཆེན་པོ་ཞིག །སྦྲང་རྩིས་པད་མོས་རབ་བརྒྱན་ཕུལ་ནས་ཀྱང་
། །ད་དུང་ཇི་ཙམ་
དགོས་དགོས་འབྱུང་ཞེས་ཟེར། །དེ་མ་ཐག་དེར་དགེ་འདུན་ཀུན་བསྡུས་ནས། །མཆོད་
རྫས་ཀུན་བཀོད་མཆོད་དབྱངས་རྒྱ་ཆེར་བསྒྲགས། །སྐུ་གཟུགས་མཆོད་རྟེན་ཕན་ཡོན་
སྟོན་པའི་མདོ། །རྣམ་མང་ཆེད་དུ་བརྗོད་པས་ཆེད་དུ་བརྗོད། །
དེ་ནས་ཆོས་རྒྱལ་ཆོས་ཟབ་བདུད་རྩིའི་རོས། །ཐུགས་བལྟམས་ངོ་མཚར་ཤེས་རབ་
སྙིང་རྗེ་ལས། །བརྩམས་ཏེ་སྐུ་དང་གསུང་དང་མཆོད་རྟེན་ཚོགས། །མང་ཞིག་རབ་གནས་
ཆོ་ག་རྒྱས་པར་འཆད། །དེ་འོག་བསྟན་པའི་སྒྲོན་ཆེན་རིན་ཆེན་བཀས། །རབ་བསྐུལ་
བྱམས་ཆེན་རུས་ཁོག་རྡོ་རྗེའི་རྨང་
། །བཞག་གྱུར་སྐད་ཅིག་དེ་ལ་སྤྲིན་རུམ་དཀྲིགས
། །
འབྲུག་སྒྲ་སྙན་སྒྲོགས་གློག་འགྱུ་ཆར་རྒྱུན་འབབ། །དེ་རྗེས་རྒྱལ་ཡུམ་རིན་ཆེན་རྒྱས་
བསྡུས་དག །འདུལ་ཕྱིར་དཀྱིལ་དཀྲུང་སྟེང་དུ་སྟོབ་པ་བཞིན། །ཤིས་པའི་དུང་འབུད་
དཔལ་གྱི་དར་ཕྱར་ཞིང་
། །དགེ་ལེགས་རྔ་བརྡུང་བདུག་པའི་སྤྲིན་ཚོགས་གཏིབས། །
བཀྲེན་ཆེན་བདག་ལ་སྦྱོར་བའི་མཐུ་མེད་ཀྱང་
། །བྱམས་ཆེན་སྲས་ནི་ཐུགས་རྗེ་ཆེ་ཡིན་
པས༑ །དེས་སྤྲུལ་ཆོས་རྗེ་རིན་ཆེན་ཐུགས་དགོངས་ཏེ། །གསེར་དངུལ་དར་ཟབ་ཁུར་
ཆེན་རྗེས་གནང་རྨད། །འདི་དག་ནི་འབྲི་གུང་དུ་མངོན་དུ་གྱུར་པའི་ལྟས་རྣམ་པ་
བདུན་ཡིན་ནོ། །
དེ་ནས་བྱ་ཡུལ་དང་རིན་ཆེན་སྒང་ལསྩོགས་པར་ཆོས་དང་ཟང་ཟིང་གི་ལོངས་
སྤྱོད་མང་པོ་བྱུང་། ཇོ་བོ་ཕྱག་སྟོང་སྤྱན་སྟོང་ལ་བཞུགས་ཚུལ་དང་བསྟུན་པའི་བསྟོད་
པ་ཕུལ། ཡར་འཕྲང་གི་ཡི་གེ་དྲུག་པ་ལ་བལྟས་ཏེ་མཆོད་བསྟོད་བྱས་ནས་གསོལ་བ་
བཏབ། ཚལ་གུང་ཐང་དུ་བསུ་བ་དང་མཆོད་འགྲོན་བཟང་པོ་མཛད་ཅིང་ཐུགས་ལ་
བཏགས། ཞང་རིན་པོ་ཆེ་ལ་སྔོན་ནས་མོས་གུས་དྲག་པོ་ཡོད་པས་གསོལ་བ་ཆེར་བཏབ་
84



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
སྟེ་གཟིམས་ཁང་དུ་ཉལ་བས་རྨི་ལམ་དུ་ཁོང་ཉིད་ཀྱིས་ཆོས་ཆུང་ཐམས་ཅད་ཀྱི་བཤད་
ལུང་སྒྲུབ་ལུང་གཉིས་ཀ་གནང་ངོ༌
། །
དགེ་འདུན་ཞལ་རགས་པ་ལ་ཇ་བསྐོལ་ཏེ་མཆོད་ཁང་དུ་མར་མེ་ཆེན་པོ་ཕུལ་
ནས་བསམ་མྱི(མི}ཁྱབ་ཆེན་པོ་བྱ་བའི་བསྟོད་པ་ཕུལ། དེ་དང་ཉེ་བ་ན་ལྷ་ཤཱཀྱ་རྣམ་
གཉིས་བཞུགས་པ་ལ་མཆོད་ཅིང་བསྐོར་བ་དང་གསོལ་བ་འདེབས་པ་ཟླ་བ་གཉིས་
བསྡད་ནས་ལྷ་ཆེན་བཞེངས་པའི་དོན་དུ་གསོལ་བ་མང་དུ་བཏབ། ཤིན་ཏུ་རྨད་བྱུང་
རྒྱུ་ལམ་འབྲས་བཅས་ཀྱིས། །འགྲོ་ལ་རྟག་ཏུ་ཕན་སྦྱོར་བདེ་སྦྱིན་པ། །མཉམ་མེད་ཤཱཀྱའི་
རྒྱལ་པོ་ལྷ་ཁྱོད་ལ། །དང་པས་ཕྱག་འཚལ་འདིར་མཛད་ཆ་ཙམ་བསྟོད། །ཅེས་བྱ་བ་
ལསྩོགས་པ་སྔོན་བྱུང་ཚུལ་ནས་བརྒྱུད་པའི་བསྟོད་པ་ཕུལ། ལྷ་ཆེན་གྲུབ་པར་གསོལ་བ་
བཏབ། བྲག་ལྷར་ཡང་གསོལ་བ་བཏབ་པས་འོད་བྱུང་ནས་སྒྲོལ་མའི་ཐང་ག་ཅིག་ལ་
ཐིམ་པ་མཐོང་པ་མཐོང་སྣང་མང་དུ་བྱུང་། དེ་ནས་འཕྲུལ་སྣང་དུ་བསྟན་པ་རིན་པོ་
ཆེའི་གྲུ་བོའི་ཡིག་སྣ་དེ་བརྩམས་སོ། །འཕྲུལ་སྣང་དུ་ཇོ་བོ་ཤཱཀྱ་ཉིད་དང་ཐུགས་རྗེ་ཆེན་
པོ་བཅུ་གཅིག་ཞལ་རང་བྱུང་གཉིས་ལ་མཆོད་ཅིང་བསྐོར་བ་མང་དུ་བྱས་ཏེ་གསོལ་བ་
བཏབ་པ་ནི།
འགྲོ་མགོན་ཤཱཀྱའི་གཙོ་དང་སྤྱན་རས་གཟིགས། །བཅུ་གཅིག་ཞལ་མངའ་བདག་
ལ་འདིར་དགོངས་གསོལ། །ཁྱོད་སྲས་མ་བྱོན་སངས་རྒྱས་བྱམས་མགོན་ལ། །དད་ཐོབ་དེ་
ཡི་སྐུ་ཆེན་བཞེངས་པར་འཚལ། །རབ་དབུལ་བདག་ལ་གང་གིས་རེ་སྦྱིན་པའི། །དཔལ་
མགོན་ཁྱོད་སྲས་ཡབ་བཅས་མིན་མ་མཆིས། །དེ་བས་ཕོངས་པ་ཀུན་གྱི་གཏེར་ཅིག(གཅིག)
པོ༑ །ཁྱོད་ལ་གདུང་པས་གསོལ་འདེབས་ཐུགས་རྗེས་ཟུང་
། །ཉིད་ཐུགས་བུ་ལ་ཕ་ལྟར་
རྟག་དགོངས་མོད། །སྙིགས་དུས་སྐྱེ་བོ་རབ་ཏུ་སྐལ་ངན་ལ། །བདག་ཀྱང་རང་ཉིད་ཉེས་
85



ལོ་པཎ་གྱི་རྣམ་ཐར་ཕྱོགས་བསྒྲིགས།
པས་མཐུ་མེད་ན། །དེ་སླད་དེ་བས་ཆེས་ཁྱོད་ཐུགས་དགོངས་མཛོད། །དུས་འདིའང་ད་
དུང་ཁྱོད་ཀྱི་བསྟན་ལགས་ལ། །རླབས་ཆེན་དོན་ཡང་ཉིད་མཐུ་མེད་མི་འགྲུབ། །བདག་
སྩོགས་འདི་དོན་དཀའ་སྤྱད་སྟོང་དག་གིས། །བརྣག་བགྱིད་ངལ་བ་འདི་དག་གཟིགས་
མཛད་གསོལ། །སྔོན་ཚེ་ཁྱོད་ཉིད་སྤྱད་པ་སྤྱོད་མཛད་ཚེ། །བཟོད་དཀའི་ཚོར་བ་སྟོང་
ཕྲག་བརྣག་མཛད་དེ། །འགྲོ་སྐྱབས་གྱུར་ནས་ཉམས་ཐག་དབུགས་དབྱུང་ཞེས། །ཞལ་
བཞེས་ཚད་མའི་སྐྱེས་བུར་མཛོད་ཅིག་ལྷ། །བློ(གློ》བརྡོལ་བུམ་པར་ནམ་མཁར་ཆར་
ཐིགས་བཞིན། །ཁྱོད་ལ་མ་ཐོགས་བདག་སྐྱོན་ལགས་གསུང་དྲང་
། །དེ་བསལ་ཐབས་ཉིད་
ཀུན་རྨོངས་བདག་ལ་འདིར། །གཞན་མེད་ཁྱོད་ཀྱི་ཞལ་སྔར་བལྟ་བར་བས། །མདོར་
ན་རང་ཉིད་ནོངས་པ་གང་གིས་བདག །དབུལ་གྱུར་དགྲ་ཆེན་དེ་ཉིད་གཞོམ་གསོལ་
ཞིང་༑ །མཁའ་ཁྱབ་སྨོན་ལམ་མཐར་ཕྱིན་གྱུར་པ་ཁྱོད་གྱུར་པར་ཤོག། །ཁྱད་པར་
སྐབས་འདིར་བདེ་མྱུར་འབྲས་བཅས་མཛོད། །སྲིད་ན་རེ་གནས་ལྷ་གཞན་མ་མཆིས་
ལ༑ །བདག་ནི་རྒུད་པའི་དགྲས་ཟིན་བྱ་བ་འདིའང་
། །དོན་ཆེན་ལགས་མོད་འདིར་དོན་
མཛད་མི་མཛད། །མཁྱེན་བརྩེ་ཐབས་ལྡན་ཁྱོད་ཉིད་དགོངས་པར་ཟད། །ཅེས་བྱ་བའོ། །
དེ་ནས་ལྷ་ས་ནས་སྟོད་ལུང་དུ་སྤྱན་དྲངས་ཏེ། ར་མོ་ཆེ་ནས་རྒྱབ་མ་དང་འབྲོག་
མོ་ལསྩོགས་པར་ཕྱིན། བོ་གསལ{བོངས་དང)དང་ལྕིབས་ཕུ་ལསྩོགས་པར་གྲུབ་ཐོབ་
ཀུན་བཟང་གི་ཡུམ་སྲས་ལསྩོགས་པས་ཞབས་ཐོག་ཆེར་བྱས། ཁྲུས་ཆོག་ཐབས་རེ་ལ་
ཡང་རྟ་ངང་ནས་འབུལ་བ་མང་དུ་བྱུང་། པར་ཕུ་དང་
། མོན་གྲ་དང་
། རྩ་ར་དང་། སྐྱེར་
སྒང་ལསྩོགས་པར་ལྷ་ཆོས་དང་མི་ཆོས་པ་གཉིས་ཀའི་དོན་རྒྱ་ཆེར་བྱས་ཏེ། མཚུར་ཕུའི་
མདོ་བོ་ལསྩོགས་པས་མཆོད་ཅིང་བསྙེན་བཀུར་ནས་གཞུ་སྙི་ནས་རོང་དང་ཉང་སྟོད་
ལསྩོགས་པ་ཐམས་ཅད་དུ་གཞན་དོན་དང་རང་དོན་ལྷའི་ཆ་རྐྱེན་དང་བཅས་པ་མང་
86



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
པོས་ཕན་བཏགས་སོ། །
རང་ལོ་སུམ་ཅུ་རྩ་དྲུག་ལོན་པའི་ཚེ་ཆོས་རྗེ་ཤཱཀྱ་ཤྲཱི་རྒྱ་གར་ཤར་ཕྱོགས་ནས་
གདན་དྲངས་ཏེ། དེ་ཡང་ཤབ་སྟོད་དར་ལུངས་བྱ་བ་ན་གནས་བརྟན་སྟོན་རྒྱུན་བྱ་བའི་
གསོན་ཤིད་ལ་དགེ་བཤེས་མང་དུ་གདན་དྲངས་པའི་མཆོད་འགྲོན་གྱི་གཙོ་བོ་བྱས་སོ། །
དེའི་དུས་སུ་ལྷོ་སྒོའི་སྤ་དྲོ་གཅལ་ཀ་བྱ་བ་ན་བླ་མ་གཉོས་རིན་པོ་ཆེ་བཞུགས་
པའི་སར། རྒྱ་གར་ཤར་ཕྱོགས་ཛ་ག་དྷ་ལ་བི་ཧཱ་ར་བྱ་བ་ན་ཆོས་རྗེ་ཤཱཀྱ་ཤྲཱི་བཞུགས་
པའི་དྲུང་ནས་པཎ་ཆུང་ཛ་ཡ་ཤྲཱི་དང་
། པྲཛྙཱ་ཤྲཱི་བྱ་བ་གཉིས་ཁ་ཆེར་འགྲོ་བའི་ལམ་
བོད་ནས་འགྲོ་བར་འདོད་དེ་བོད་དུ་འོངས་པའི་ལམ་དུ། མཐའ་འཁོབ་ཆུ་འུག་པ་
དང་ཀོས་འཚོ་བའི་མི་སྡེས་བྲན་དུ་ཁྱེར་ཏེ་ཟླ་བ་གྷ(འགའ་)ཞིག་ཏུ་ཉམས་ཐག་པར་
བྱས༑ དེ་ནས་བྲོས་པས་སྤ་དྲོའི་མཐར་ཐོན་ནས་སྤ་དྲོ་བའི་ཚོང་བ་དང་ཕྲད་དེ་ཁ་
ཆེ་བ་གཉིས་པོ་ཉོས་ནས་གཉོས་རིན་པོ་ཆེ་ལ་ཕུལ་ལོ། །གཉོས་རིན་པོ་ཆེའི་དྲུང་ནས་
ཁམས་པ་གཉིས་འབྲི་གུང་དུ་འགྲོ་བའི་ལམ་དུ་ཆོས་འཁོར་གྱི་ས་དེར་བྱུང་པས་ལོ་ཙཱ་
བ་ལ་བསྙད(གཏད}པ་དང་། མ་ག་དྷར་གར་ལོག་བྱུང་པས་ཆོས་རྗེ་ཡང་ཤར་ཕྱོགས་
སུ་འཕགས་ཏེ་ཛ་ག་དྷ་ལ་ན་བཞུགས། དེ་ནས་བྷེ་དྷུར་ཚོང་འདུས་ཤིན་ཏུ་ཉེ་བའི་
གཏམ་ཐོས་ནས་ཡིད་དགའ་བ་དང་འདོད་པ་དྲག་ཏུ་སྐྱེས་སོ། །
དེ་ཉིད་ཀྱི་ཚེ་དར་ལུངས་ཀྱི་ཆོས་འཁོར་ཐོན་ནས་ཤབ་དར་སྒང་བྱ་བར་མེ་ཏོག་
བསྡུས་པའི་སར་འཕོས་པ་དང་
། ཚེས་བཅུའི་དུས་གཅིག་ལ་སླེབས་པ་དང་འཛོམས་
ནས་ནང་གི་གཏོར་མ་ཞིག་བཤམས་ནས་ཆོས་རྗེ་དེ་གདན་དྲངས་ན་དྲོངས་སམ་མི་
དྲོངས་ཀྱི་རྨི་ལྟས་བརྟགས་སོ། །རྨི་ལམ་དུ་ཤེལ་གྱི་མཆོད་རྟེན་བཀྲ་ཤིས་སྒོ་མང་མི་
གཟུགས་ཀྱི་སྤངས་གསུམ་མམ་ལྔ་ཙམ་ཡོད་པ་ཞིག་ལ་ཟུར་ཅུང་ཟད་ཉམས་པ་གཅིག་
87



ལོ་པཎ་གྱི་རྣམ་ཐར་ཕྱོགས་བསྒྲིགས།
རྙེད་ནས་དར་གྱི་ཐེག་གུའམ་རེས་བསོ་ཐག་ཡིན་སྙམ་པའང་བྱེད་པའི་ཐེ་གུས་འཐེན་
པ་ལས། གང་དུ་འཐེན་པར་བྱུང་སྟེ། རེས་འགའ་གྲོག་པོ་ལ་ཡང་མི་རྡུག(རྡུགས)པར་
རྒྱངས་རྒྱངས་བྱུང་། རེས་ཐང་བདེ་བ་ལ་ཡང་གོ་ལེ་ཐོགས་པར་བྱུང་
། རེས་གཡང་ས་
ཆེན་པོ་འ་་ཡང་མི་ཐོགས་པར་མཆོངས་ཤིང་བྱུང་། ཅུང་ཟད་ཟུར་ཉམས་པ་དེ་ལ་ཕོད་
དང་༑ (ཞེས་བྱ་བ་ལུགས་ཆད་པ་ལ་ལུགས་ཚབ་འཇུག་པ་བཞིན་དུ། ཟླ་བ་ཕྱེད་ཕྱེད་ན་སོ་སོ་ཐར་བའི་མདོ་
འདོན་པའི་དོད་ཡེ་དྷམཱའི་སྔགས་གློས་པའོ། །)ཕག་མིག་བྱ་བའི་ལོ་རྒྱུས་ཀྱང་བྱུང་ངོ༌
། །(ཞེས་བྱ་བ་
ཕག་མིག་ལྟར་སྐབས་སྐབས་སུ་བཀའ་བཀྱོན་དྲག་པོ་འོངས་པས་ཕག་མིག་ལྟར་སྤྱན་གྲུ་གསུམ་སྟོན་པའོ། ། ）
ནངས་པར་དོན་གྲུབ་པར་ཤེས་ནས་དེའི་ཆོས་མཚམས་བཟུང་སྟེ་གྲོ་མོའི་ལམ་
ནས་རྒྱ་གར་ཤར་ཕྱོགས་ནས་གདན་འདྲེན་པའི་སྟ་གོན་ལ་ཞུགས་སོ། །ཆོས་འཁོར་གྱི་
རྒྱགས་མེ་ཏོག་གི་ནས་ཀྱིས་གསེར་བཙལ་བས་ཡེ་མ་རྙེད། དགེ་འདུན་འདུས་པ་མང་
དུ་ཡོད་པ་ལ་ཇ་མང་བསྐོལ་བྱས་ཏེ་ཆོས་རྗེ་ཤཱཀྱ་ཤྲཱི་གདན་འདྲེན་དུ་འགྲོ་བས་གསེར་
འབུལ་བ་ཡོད་ན་ཤིན་ཏུ་ལེགས། འབུལ་བ་མེད་ན་སྐྱེན་པོར་བྱུང་ཡང་གོ་བཅད་དོ་ཞེས་
དྲིལ་བསྒྲགས་པ་ལས། ཕལ་ཆེར་གྱིས་ཧ་ཧར་བྱས་ཏེ་གདན་འདྲེན་དུ་འགྲོ་བའི་གྲགས་
པ་ནི་རྒྱུ་ཆེར་ཁྱབ། གསེར་ནི་ཞོ་གཉིས་ལས་མ་བྱུང་ངོ༌
། །དེ་ཉིད་ཀྱི་ཚེ་དཔོན་ཚེས་ཚ་
བྱ་བ་ཤབ་ཀྱི་སྒོ་ལྔ་རི (རིགས}གསུམ་ན་འཁྲུག་པ་ཕམ་པས་ཟུག་ཁང་དུ་འཆུགས་ཏེ་
སྔོ་ཉལ་བས་མཐའ་བསྐོར་ནས་ནང་བཙོན་དུ་བསྡམས་པ་འདོན་པ་ལ་སྔོན་དུ་བྱུང་སྟེ།
མཚན་མོ་རྒྱུགས་ནས་ཆོས་གོས་དང་ཕྱམ་ཙེ་ལསྩོགས་པས་གཡོགས་ཤིང་ཕྱིར་བཏོན་
པས་མི་གཅེས་རང་གི་ལོ་གྲངས་ཙམ་གྱི་སྲོག་བཏོན། དེ་མ་ཐག་རྒྱ་གར་གྱི་ལམ་དུ་
ཞུགས་ཏེ་ཤིང་པོཕོ་བྱི་བའི་ལོ་སྟ་རྟ)ཟླའི་ཚེས་བདུན་གྱི་ཉིན་པར་བཏེགས་པ་དང་
། དགེ་
བཤེས་གཏོར་ཕྱར་བྱ་བ་འབྲི་མཚམས་པ་བགྲེས་པོ་གཅིག་གིས་གཏམ་དེ་ཐོས་ནས་
88



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
སྤྱན་འདྲེན་པའི་གྲོགས་ལ་དགོས་སམ་འདྲིར་འོངས་པ་དང་ཐོ་རངས་ཕྲད་པས་བཀྲ་
ཤིས་མཚན་མངས་འདོན་པའི་འཕྲོ་ལ་བབ་འདུག། ཚུར་འོངས་པའི་མགྲོན་པོ་ནངས་
ཀྱི་སྔ་བ་གཅིག་གྱིས(གིས)རྟ་དཀར་པོ་ཤིན་ཏུ་བཟང་པ་གཅིག་རྔ་ཆས་ལསྩོགས་པས་
བརྒྱན་པ་ལ་འབྲུའི་སྣོད་ཟུང་གཅིག་བཀལ་བ་དང་འཕྲད། རྟ་ཁྲིད་པ་པོའི་ངག་ལ་
བརྟག་སྙམ་པ་དང་། ཆོས་ཀྱི་རྒྱལ་མཚན་ལེགས་པར་འཛུགས། །ཞེས་ཟེར།
ཅོ་རོའི་ས་འཚམས་གཉའ་ཆག་བྱ་བ་དང་གད་བྱ་བ་གཉིས་སུ་ཡང་རྨི་ལྟས་
འདོད་ཤོས་རེ་བྱུང་། ཕག་རི་ལ་བཙས་སུ་སླེབས་པ་དང་རྒྱུགས་ཀྱང་ཟད། གྲོ་མོར་ཕྱིན་
པའི་ཚོང་པ་རྣམས་ཀྱི་གཏམ་རྒྱུད་པ་ལ་བྷེ་དྷུར་བྱ་བ་ནི་གྲོ་མོའི་ཡུལ་ལས་འདས་པ་
ཡིན་ཀྱང༌། གྲོ་མོའི་སྒོ་ནས་ཞུགས་པའི་མཐའ་ན་ཚོང་འདུས་ཡོད་པ་ཙམ་ལ་བྷེ་དྷུར་
ཟེར་བྱ་བ་དང༌
། བྷེ་དྷུར་ནས་ཉི་མ་བཅོ་བརྒྱད་རྒྱ་གར་རང་དུ་འཕགས་ཏེ་ཕྱིན་ཡང་
ཛ་ག་དྷ་ལའི་ཡུལ་མེད་དེ(སྣ་དེ}ཕྱ་ཆད་པ་ཡིན་ཟེར། དེ་ནས་བྷེ་དྷུར་སརྦ་ཀ་རི་བྱ་
བའི་གྲོང་ཁྱེར་སྔོན་ཆོས་ཀྱི་རྒྱལ་བོ་མྱ་ངན་མེད་ཀྱི་ཕོ་བྲང་ཡིན་སྐད་དེ། རྩ་བརྒྱུད་ཀྱི་
ལྕགས་རི་སུམ་རིམ་ཡོད་པ། ལྕགས་རི་གཅིག་གི་ནང་ན་ཚོང་འདུས་ཆེན་པོ་བདུན་
ཡོད། གླང་པོ་ཆེ་ཉི་ཤུ་རྩ་གཅིག་ཡོད་དེ། དེར་འགྲོ་བ་ལ་ཡང་ཉི་མ་མང་པོ་དགོས་ཟེར་
རོ; །
དེར་ཡི་ཆད་ཅིང་སྒྱིད་ལུག་པར་གྱུར་ནས་ཕག་རི་ལ་བཙས་སུ་ཡིད་མི་བདེ་
བཞིན་དུ་གཉིད་ལོག་པའི་ཚེ་ཡང་ལྟས་ཤིན་ཏུ་བཟང་བ་གཅིག་མཐོང་པ་དང༌
། དེའི་
གནངས་དུས་ལ་དགེ་སློང་ཚུལ་ཁྲིམས་འོད་ཟེར་བྱ་བས་སྨོན་འཇུག་གི་སེམས་བསྐྱེད་
ཞུས་ནས། ནས་ས་ཁྱོར་ཆེན་པོ་གང་དང་
། ཚོས་ལྟང་བཞི་དང་
། བུར་ལྟང་གཉིས་ཕུལ།
དེའི་ནངས་པར་དོན་དམ་སེམས་བསྐྱེད་ཞུས་ནས་རྟ་གཞོན་ནུ་བཟང་པོ་གཅིག་དང་།
89



ལོ་པཎ་གྱི་རྣམ་ཐར་ཕྱོགས་བསྒྲིགས།
གཡུ་རྡོག་ཅིག་ཕུལ། དེའི་ནང་པར་བདེ་མཆོག་དྲིལ་བུ་པའི་དབང་བསྐུར་ཞག་གཅིག་
པ་ཞུས་ནས་གསེར་ངོ་སྲང་ལྔའི་མཎྜལ་དང་ཁྲབ་བཟང་པོ་གཉིས་ཕུལ། དེར་རྒྱགས་
འབལ་འབོལ་ལ་སོང་གི་སྟེང་དུ་ཆོས་རྗེ་གདན་འདྲེན་པའི་ཆ་རྐྱེན་འཛོམས་པར་བྱུང་
ནས་ཅུང་ཟད་སྤོབས་པ་སྐྱེས་སོ། །ཛ་ག་དྷ་ལ་ན་བཞུགས་པ་ལ་རེ་བ་མེད་ཀྱང་རྩད་
ལེགས་སུ་བཅད་ང་འི་དོན་དུ་བྷེ་དྷུར་དུ་འགྲོ་བར་བསམ་ཏེ་ཆས་སུ་བྱས་སོ། །
ཕག་རིར་མ་འོངས་པའི་གོང་དུ་གྲོ་མོར་འགྲོ་བ་ལ་དགེ་བཤེས་རྒྱ་པ་འཇེབས་
པར་ཡོད་པ་ཐོས་ནས་རྒྱ་མངོན་ཤེས་བྱ་བ་རྒྱང་རོ་དྲུམ་ཆུང་ན་བཞུགས་པར་ཐོས་ཏེ།
དེ་རྗེ་གྲུབ་ཐོབ་ཀྱི་དུས་སུ་དབང་བསྐུར་བའི་སློབ་མ་ཡིན་པས་སྣ་ཁྲིད་ཀྱི་མཚོན་བྱེད་
ཞུར་ཕྱིན། སྐུ་མཚམས་ཤིན་ཏུ་དམ་པར་བཅད་ཀྱང་ལོ་ཙཱ་བ་དངོས་སུ་འདུག་པར་
གསན་ནས་མཚམས་ཧག་རྡོལ་དུ་མཛད་དེ་བང་རྒྱུགས་ནས་ཕྱག་འཐེན་མཛད། དོན་
གང་ལ་བྱོན་ཀྱང་འགྲུབ་པའི་རྟེན་འབྲེལ་གཅིག་བྱུང་པས་ཞག་གསུམ་འདིར་བཞུགས་
འཚལ་གསུང(གསུངས)། རིངས་ཀྱང་གསུང་སྒྲོས་དེ་བྱུང་པ་དང་
། སྔོན་བླ་མ་ཞང་རིན་
པོ་ཆེ་ལ་གདམས་པ་ཞུར་ཡོད་པ་ལ་མ་ཞུས་པས་འགྱོད། གདན་ས་བ་རིན་པོ་ཆེ་ཤག་
ཡེས་ལ་ཞུར་ཡོད་པ་ལ་མ་ཞུས་པས་ཀྱང་འགྱོད། ད་ཞང་རིན་པོ་ཆེའི་ཞལ་སློབ་རྩིས་
ཅན་རིན་པོ་ཆེ་རྒྱ་པ་འདི་ཡིན་པས་ད་རེས་མི་ཞུ་བའི་ཐབས་མེད་སྙམ་ནས་རྒྱུ་མཚན་
དེ་དག་ཞུས་ལ། གལ་ཏེ་གནང་བར་འདུག་ན་བསྡད་སྙམ་ནས་ཞུས་པས་ཤིན་ཏུ་ཡང་
བགྱིད། དེ་ལྟར་ཞག་ལྔ་དྲུག་བསྡད་དགོས་གསུང་སྟེ་གསུངས་ཏེ)ཞག་དགུ་བསྡད་ནས་
ཞང་རིན་པོ་ཆེའི་མན་ངག་གལ་ཆེ་ཆེ་རྣམས་ཞུས། བརྩམས་ཆོས་གསེར་ལས་བྲིས་པའི་
པོད་ཆུང་ཉི་ཤུ་རྩ་བཞི་སྣང་པ་མ་ལུས་པར་གླག(བཀླགས)ལུང་གནང་། དེ་ནས་སྣ་ཁྲིད་
པ་དགེ་བཤེས་འཛིན་སྟོན་བྱ་བ་དང་དགེ་སློང་སངས་རྒྱས་བྱ་བ་གྲོ་མོ་ན་འདྲིས་ཆེ་བ་
90



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
གཉིས་བཏང་། ཁོང་གཉིས་ལ་རྗེ་མི་ཏྲའི་ཆོས་ཆུང་གནང་པར་ཞུའོ་ཟེར་ནས་ཞུ་རྟེན་
སྟག(རྟ)བཟང་པོ་གཉིས་ཕུལ། ཁོང་གཉིས་ཀྱི་རྒྱགས་སྐལ་གྱི་དོད་གསེར་སྲང་བརྒྱད་པ་
གཉིས་ཕུལ། རིན་པོ་ཆེ་ཉིད་ཀྱིས་ཕྱི་ཕྱག་གི་རྟེན་གསེར་སྲང་གཅིག་བསྐུར་རོ། །
སྣ་ཁྲིད་པ་གཉིས་ཕག་རིར་དུས་བྱས་པ་ལ་བསྒུགས་པས་མ་ཐོགས་པས་ཀྱང་སྔ་
ནུར་ལ་བྱུང་། ཞལ་ཆེམས་གསུམ་བསྐུར་ཏེ་དོན་ཆེན་པོ་སྒྲུབ་པ་ལ་ངང་རིང་པོ་བསྲིངས་
ཅིག(ཤིག)། མདུང་སྒོ་བར་མི་ཆུད་པས་བང་ཆེན་པའི་ལུགས་ཅུམ་ཅུམ་ཟིལ་ཟིལ་མ་བྱེད་
པར་འདི་ཙུག་བྱེད་པ་ཡིན་ནོ་བྱ་བའི་འུར་ཤ་བསྐྱེད་ཅིག། ཉི་མ་ནུབ་ཕྱོགས་ནས་ཤར་
བྱུང་ཡང་དོན་འདི་འགྲུབ་པ་ཡིན་གྱིས་རྒྱ་རྒན་ཁོ་ཁས་ལེན་ཅིང་འདུག་གྱིས་གཅིག་
གསུང(གསུངས)། ཡང་ལ་བཙས་ཀྱི་རག་དུང་བཟང་པོ་གཅིག་ཡོད་པ་དེ་རྫོངས་སུ་ཁྱེར་
ཅིག་གསུང(གསུངས)པས། སྔར་ཡིབ་པེ་གསང་བའི་ལུགས་བྱ་སྙམ་པ་ལ་དེས་གྲོས་བསྒྱུར་
ནས་འུད་གོག་འཐག་གིན་འཐག་གིན་ཕྱིན་ནོ། །
སྤ་དྲོའི་མཐིལ་ན་དིངས་པོའི་དགོན་པ་བྱ་བ་ན་རིན་པོ་ཆེ་ཤངས་པ་གཞོན་ཤེ་བྱ་
བས༑ སངས་རྒྱས་སྤྲུལ་པ་སངས་རྒྱས་མཛད་པ་བྱེད་བྱ་བ་ཡིན་པས
། ད་རེས་དོན་གང་
བསྒྲུབས་པ་འགྲུབ་པ་ཡིན་གསུང་གསུངས)ནས་དེའི་རྟགས་སུ་དོན་ཡོད་གྲུབ་པའི་གསེར་
སྐུ་མཐོ་ཚད་གཅིག་བསྐུར་ནས་དོན་འགྲུབ་པའི་བརྡ་ཡིན་གསུང་སྐད། སྐུ་དེ་ཡང་ཕྱིས་
བྱམས་ཆེན་གྱི་ནང་རྫོངས་ལ་བཞུགས་སོ། །པཎ་ཆུང་ཁ་ཆེ་བ་ཛ་ཡ་ཤྲཱི་ལ་རྟ་བཟང་པོ་
གཅིག་སྦྱིན་པར་ཁས་བླངས་ནས་ཕར་བཟློག་སྟེ་ཁྲིད། བ་ར་ན་སེ་བ(ཝཱ་རཱ་ཎ་སཱི་བ་བྱ་
བའི་རྒྱ་གར་བ་གཅིག་ལ་གསེར་སྲང་གཉིས་ཁས་བླངས་ནས་ཕར་ཁྲིད། དེ་གཉིས་ནི་བོད་
ནས་རྒྱ་གར་དུ་གཏོང་བའི་བང་ཆེན་པའི་གྲབས་སུ་བྱས་སོ། །ཕག་རི་གམ་ཞབས་ཕན་
ཆད་ཁ་བ་ཆེན་པོས་ནོན་པ་ལ་ཚུལ་ཁྲིམས་འོད་ཟེར་གྱི་རྟ་རྒྱུས་མར་སོང་པས་ལམ་ཟང་
91



ལོ་པཎ་གྱི་རྣམ་ཐར་ཕྱོགས་བསྒྲིགས།
ངེ་དྲངས། དཔོན་གཡོག་རྣམས་མིག་ཕྱིད་ནས་ཚ་བ་ལ། ཛ་ཏིའི་ཆུས་བྱུགས་པས་སོས།
དགེ་བཤེས་གཏོར་ཕྱིར་བྱ་བ་དེ་བགྲེས་པས་འོ་བརྒྱལ་བར་འདུག་ནས་གྲོ་མོའི་རི་ལ་རྡོ་
རྗེ་གནམ་རྫོང་བྲག་ཕུག་ཏུ་དགེ་སྦྱོར་དང་གསོལ་བ་འདེབས་པ་ལ་བཞག། ཡོན་བདག་
མང་པོས་ཞབས་ཐོག་བྱས། ཚུར་བྱོན་ཙམ་ན་དེའི་ཡོན་བདག་ཚོས་སྣ་ལེན་བྱས་པའི་ཚེ་
འབུམ་ཆ་དགུ་དང་བུར་རྐྱལ་དང་ཚོས་ཁུར་སུམ་ཅུ་ཐམ་པ་བྱུང་ངོ༌
། །
སྣ་ཁྲིད་པ་གཉིས་པོས་ཀྱང་གཅོམ་བཙུན་ནམ་མཁའ་རྡོ་རྗེ་བྱ་བ་ནན་ཏར་རྒྱུས་
ཆེ་བ་གཅིག་ཁྲིད། དེས་དགེ་བསྐུལ་བྱས་ཅིང(ཤིང)ཕྱིན་ནས་གྲོ་མོ་རྡོ་ཁྲོད་བྱ་བར་གཞི་
བཅས། གྲོ་མོའི་མི་ཆེན་ཀུན་གྱིས་ཁུར་བས་དགྲ་འཇིགས་ཡེ་མེད་ཀྱི་སྟེང་དུ་ཆ་རྐྱེན་
ཐམས་ཅད་ལྷག་ལྷུག་ཏུ་བྱུང་། ཡར་ལམ་ལ་ངེད་ཀྱི་སར་སྤྱན་འདྲེན་ཟེར་བ་མང་པས་
རྒྱན་རྟོང(གཏོང)པར་བྱས། མོན་ང་མེན་བྱ་བའི་ལམ་ནས་ཕྱིན་པ་ལ་ས་འཁོར་ནས་
རྒྱ་གར་གྱི་མཐའ་འཁོབ་ཀཱ་ས་ར་བྱ་བའི་ཡུལ་དུ་འཁྱམས། དེ་ཚོའི་རྣམ་ཐར་མཐོང་
པས་འཇིགས་ཀྱང་འཇིགས་ལ་ལྟད་མོ་ཡང་ཆེ་བར་བྱུང་
། འདི་འདྲའི་མཐའ་ནས་
ཕར་ཡུལ་དུ་ལྡོག་དུས་ཕལ་ཆེར་མི་འོང་སྙམ་པ་ཡང་བྱུང་
། རྫུས་སྟག་དང་པེ་ཏི་འོ་
དང་རྩི་དུག་ལསྩོགས་པ་ཡོད་པའི་ཡུལ་མང་པོ་བརྒལ་ལོ། །གཅོམ་བཙུན་གྱི་ངོ་ཤེས་
གཅིག་ན་རེ། འཇི་ལམ་ཕལ་ཆེར་འཁྱམས་པ་ཡིན་པས་རྒྱ་གར་གྱི་རིགས་ངན་གྱི་ཇག་
པ་འོང་པ་ཡིན། ནགས་ཀྱི་མདའ་གཞུ་བ་བྱ་བ་བྱུང་ན་ཐམས་ཅད་གསོད་པ་ལས་རྟོང་
(གཏོང)པའི་ལུགས་མེད། མདོ་འདོན་པ་དང་གཏོར་མ་གཏོང་པ་ལ་ངེད་ལ་མཐུ་བྱེད་
པ་ཡིན་ཟེར་ཏེ་རྡེག་ཏུ་འོང་ངོ་ཟེར། དེ་ལ་རྔན་པ་ཆེར་བྱིན་ལམ་བཙལ་བས་སེང་ལྡེང་
ལསྩོགས་པའི་ནགས་མཐུག་པོ་མང་པོ་བརྒལ་ཏེ་སོང་ངོ༌
། །
ལམ་དེ་ནས་ཨེན་གཅིག་ན་སྦྲུལ་སྦྲམ་ཆེན་དཀྱུས་དཀྱུས་པས་སེང་ལྡེང་གཅོད་
92



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
.
པའི་མི་གསུམ་ཙམ་ཤི། དེ་བཞིན་དུ་དོམ་འགྲོགས་པས་ཤི་བ་དང་རྨ་བྱུང་པ་དང་
། རྫུས་
སྟག་གིས་བསད་པ་དང་
། པེ་ཏོ་མ་ཤ་ཟའི་རིགས་ཀྱི་མཁའ་འགྲོ་མས་བསད་པ་དང་།
གནས་པོས་བླ་ཚེ་བརྐུས་པ་ལསྩོགས་པའི་བར་ཆོད་མང་པོ་འདུག་གོ །གྲོགས་པོ་པཎ་
ཆུང་ཛ་ཡ་ཤྲཱི་བྱ་བ་ལ་ཆོས་རྗེ་ཤཱཀྱ་ཤྲཱིའི་གདིང་པ་ཡིན་ཟེར་བ་གཅིག་སྣང་པ་ལ། ནུབ་
མོ་རྟག་ཏུ་མཆོད་པ་དང་གསོལ་འདེབས་བྱེད་ཅིང་ཡོད་པ་ལས་མཐའི་ལམ་སྟོན་
མཁན་དེ་ན་རེ། དོ་ནུབ་ཀྱི་ཞག་ས་འདི་མི་དང་མི་མ་ཡིན་གྱི་བར་ཆོད་འོང་ས་ཡིན།
ཉི་མ་དང་ཟླ་བ་དང་སྐར་མ་ཆེན་པོ་ཀུན་ལ་སྐྱབས་འགྲོ་གྱིས་ཟེར། ཆོས་རྗེའི་གདིང་
པ་དེ་ཉལ་སའི་སྟེང་དུ་སྨྱུག་མ་ལག་ངར་ཙམ་པ་ལ་བརྒྱངས་གཞག་པ་དང་
། ནུབ་མོ་
མེ་མཆེད་པས་སྙུག་མའི་ཚིགས་ཚིག་པས་ཐོག་སྒྲ་རྣ་བ་འགས་པ་འདྲ་བྱུང་། དེས་དེའི་
འཁོར་གྱི་སེམས་ཅན་གདུག་པ་ཅན་ཐམས་ཅད་བྲོས་པ་ཡིན་སྐད། ནང་པར་ཐོ་ཕྱི་
རྣམས་རྗེས་སྲད་སྲོད་མང་པོས་གང་
། བྲུན་ཤོར་པའི་རྗེས་དུ་མ་འདུག་གོ །
དེ་ནས་རེས་འགའ་ནི་རི་མཐོན་པོའི་རྩེ་ལ་འཛེགས་ནས་བུ་ཡུག་དང་ཁ་བ་
འཚུབ་པ་ལ་འགྲོ་དགོས་པར་འདུག། རེས་འགའ་ནི་ཐུར་ལ་བབས་ནས་ནགས་ཁུང་
རྟིང(གཏིང)རིངས་ཚད་པས་འཐིབས་པར་སོང་སྟེ་དངུལ་ཆུ་མང་པོ་བྲུབས་འོང་བར་
འདུག། རི་གཞན་པས་མཐོ་བ་གཅིག་གི་རྩེ་མོར་སླེབས་ནས་གཞན་དུ་འགྲོ་ས་མེད་
པར་མུན་པས་ཆོད་དེ་གོས་མ་ཕུད་པར་མེ་སྦར་ཞིང་ཐུན་རེས་སུ་བྱས་པ་དང་
། རྒྱ་
གར་ཤར་ཕྱོགས་བྷི་མེ་ཤྭ་ར་བྱ་བའི་ཡུལ་མཐོང་། མེ་མང་པོ་འབར་བ་དང་། ཐང་ཀ་ལ་
ནགས་ཐིབ་པེ་འདུག། དེའི་གསེབ་ན་ཆོས་རྗེ་བཞུགས་སྙམ་པས་དཔོན་གཡོག་ཐམས་
ཅད་ཀྱིས་ཕྱག་མང་པོ་བཙལ། སྐྱབས་འགྲོ་དང་གསོལ་འདེབས་ཀུ་ཅོ་ཆེན་པོ་བྱས། དེའི་
ནུབ་མོ་ཁོ་བོས་བདེན་པའི་སྟོབས་བརྗོད་པའི་ཚིགས་བཅད་འདི་དག་བརྩམས་སོ། །
93



ལོ་པཎ་གྱི་རྣམ་ཐར་ཕྱོགས་བསྒྲིགས།
བདེན་པའི་སྟོབས་བརྗོད་པ་ནི། བདེ་ལེགས་འབྱུང་གནས་བསྟན་པ་རིན་ཆེན་
སྒྲོན; བསྐལ་བཟང་སངས་རྒྱས་སྟོང་གི་བདུན་པར་གྲགས། །ས་ཆེན་སྟེང་ན་འགྲན་
གྱི་ཟླ་མེད་པ། །ཤཱཀྱའི་མཚན་ཅན་བླ་མའི་ཞབས་ལ་འདུད། །བདག་གིས་འགྲོ་བ་མང་
ལ་སྨན་སླད་དུ། །བདེ་གཤེགས་བསྟན་པའི་གཞུང་ལུགས་ལེགས་གནས་ཕྱིར། །གངས་
ཅན་ཁྲོད་འདིར་འབད་པ་སྟོང་དག་གིས། །ཆོས་རྒྱལ་སྤྱན་འདྲེན་བསམ་སྦྱོར་གྲུབ་པར་
མཛོད། །རང་ཡུལ་གནས་ན་བདག་དང་གཞན་གྱི་དོན། །གལ་ཆེ་སྟོང་ཕྲག་དག་ཀྱང་
ཡལ་དོར་ནས། །སྲོག་ལུས་ལོངས་སྤྱོད་ཡ་ངའི་སར་ཞུགས་ཀྱིས། །སྐྱབས་གསུམ་འཇིག་རྟེན་
དོན་གྲུབ་མཁྱེན་པར་གསོལ། །ཚུལ་འདིར་བདག་ལ་རྩོམ་པའི་བསམ་ཡོད་ཀྱང་
། །ཡུལ་དུས་
རྐྱེན་གྱིས་སྦྱོར་བའི་མཐུ་མ་མཆིས། །ཀྱེ་མ་དོན་མེད་གལ་ཏེ་བདག་རྩོམ་ན། །ས་སྟེང་སྐྱེ་
བོའི་བཞད་གད་མི་འགྱུར་རམ། །ཐོག་མར་དོན་འདི་མ་བརྩམས་མ་བསམ་པའི། །གཞན་
དུ་ཕལ་ཆེར་འདུས་པའི་སྐྱེ་བོ་ལ། །རབ་གྲགས་གྱུར་མིན་ལྟ་ན་དེར་ཟད་མོད། །ད་འདིར་
མང་མངར་གཞུ་བཅག་ཇི་ལྟར་རུང་། །ལོ་ནི་གཅིག་བཅས་བཅུ་ཡི་སྔོན་རོལ་ནས། །རྒྱུན་
ཆགས་གདུང་པས་རྩེ་གཅིག་གསོལ་བྱས་ཏེ། །བྲོད་ཅིང་རེ་བས་འདི་གཅིག་བསྒུགས་
བསྒུགས་ནས། །བསྟན་ལ་དགའ་བའི་ལྷ་ཀླུ་ཇི་ལྟར་སེམ། །དེ་བས་བྱང་ཕྱོགས་མི་རྣམས་
སྐལ་བ་དང་། །བདག་གི་འབད་ཤུགས་ཉིད་ཀྱི་ཐུགས་རྗེ་ཡིས
། །ཆོས་དོན་ཡིད་ལ་རེ་
པ་རྫོགས་བགྱིས་ནས། །དཔག་མེད་ཕན་བདེ་ཕྱོགས་བཅུར་རྒྱས་གྱུར་ཅིག །གང་སྔོན་མི་
བཟད་དགྲ་བོས་མངོན་གཟིར་བ། །གསད་བཙོན་འགྲོ་མང་ཉམས་ཐག་བདེ་ལ་བཀོད། །
དགེ་འདི་གཞན་དུ་མ་ཡིན་ངེས་པར་ནི། །སྲིད་བཙོན་དགྲོལ་ཕྱིར་དོན་འདིའི་རྒྱུར་གྱུར་
ཅིག །
ལམ་ཞུགས་དུས་ཚེའང་མི་ཕྱེད་སྤྲོ་བ་དང་
། །ཤིས་བརྗོད་དགེ་བའི་ངག་གིས་
94



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
སྔོན་དྲངས་ཤིང་། །བརྩོན་འགྲུས་བརྩེ་བ་ཁ་ན་མ་ཐོ་མེད། །བདེན་པ་འདིས་ཀྱང་དོན་
འདི་འགྲུབ་གྱུར་ཅིག །ལམ་གང་དཀར་མཛེས་རྟ་མཆོག་འགྱིང་བག་བརྟན། །ཟུང་
འཇུག་འབྲུ་ཡི་ཁུར་ཁྱེར་ཐོག་མར་ཕྲད། །བཅོ་བརྒྱད་གྲངས་ཚང་སྐྱེས་བུ་གཞོན་པར་
བཅས། །ལྟས་འདི་བདེན་པའི་དོན་ཅན་ཁོ་ནར་ཤོག །དར་ཁང་གཉའ་ཚ་གད་གསུམ་
རྨི་ལྟས་དང་། །ཕག་རི་ཕག་གསུམ་རྒྱ་ལྟས་ཤངས་སྐུ་སྟེ། །དོ་གལ་དུས་སུ་ལྟས་མཚན་གང་
མཐོང་པ། །བདེན་ན་བདེན་པའི་འབྲས་བུ་འདིར་འགྲུབ་ཤོག །ལམ་གང་ཞུགས་ནས་རྒྱ་
གར་ཡུལ་མཐའི་བར། །ལ་ལར་མི་བཟད་སྐྱི་བསེར་ཤུགས་དྲག་གཟེར། །ལ་ལར་བུ་ཡུག་ཁ་
བའི་རྫབ་ཏུ་བྱིང་
། །ལ་ལར་མཐོང་བས་སྐྱི་གཡའི་གཡང་ས་བགྲོད། །དེ་བཞིན་གཞན་ཏུ་
ཉི་འོད་རབ་རྣོས་གདུངས། །གཞན་དུ་ཆབ་རླངས་ལྗན་ལྗིན་ཁྲོད་ལྷུང་ཕྱོགས། །སྣ་ཚོགས་
འཇིགས་གནས་དཀའ་སྤྱད་གང་བྱས་འདི། །བདེན་ན་བདེན་འབྲས་དོན་འདིའི་འབྲས་
བུར་ཤོག །གཞན་ཡང་སྨད་པའི་ཟས་གོས་གྲོགས་སྤྱོད་དང་
། །རྩི་དུག་རྩི་མདའ་གཅན་
འཕྲང་བླ་རྐུན་སྩོགས། །སྣ་ཚོགས་ནད་བགེགས་སྲོག་ཆགས་ཆོམ་རྐུན་གྱི། །གནོད་བཟོད་
བདེན་ན་བདེན་འབྲས་གཉིས་འགྲུབ་ཤོག །བདག་གིས་བོད་ཡུལ་མཐིལ་ནས་རྒྱ་གར་
ཡུལ༑ །ཞག་གསུམ་དོན་གཉེར་ལྟ་བུར་གོ་གྱོན་ཏེ། །སེམས་དཔའ་གཞན་བཏང་ཆོས་རྗེ་
ཉིད་བསམ་ནས། །གསོལ་བཏབ་བདེན་ན་བདེན་འབྲས་མྱུར་འགྲུབ་ཤོག །
སྔོན་ཡང་རྣལ་འབྱོར་དབང་ཕྱུག་བླ་མ་དང་
། །པཎ་ཆེན་བསྟན་པའི་མངའ་བདག་
སྤྱན་དྲངས་ནས། །གྲངས་མེད་སྐྱེ་བོ་ཡང་དག་རྗེས་བཟུང་འདི། །བདེན་ན་བདེན་འབྲས་
དིང་འདིར་སྨིན་གྱུར་ཅིག །རྒྱ་བོད་བལ་གསུམ་ངོ་མཚར་བླ་མ་ནི། །གུས་བསྟེན་གསུང་རྒྱུན་
བདུད་རྩི་གུས་འཐུངས་མོད། །འོན་ཀྱང་གཅིག་པུ་མཚུངས་མེད་ཁྱོད་ལ་བདག། རིང་ནས་
གུས་བསྒོམས་བདེན་འབྲས(གུས་དགོངས་བསྒོམས་འབྲས}ད་སྡོད་གདོད)གསོལ། །སྔོན་བྱུང་
95
5



ལོ་པཎ་གྱི་རྣམ་ཐར་ཕྱོགས་བསྒྲིགས།
སྲས་བཅས་ཐུབ་པས་མ་བསྒྲལ་བའི། །འགྲོ་བ་སྒྲོལ་མཛད་མྱུར་བྱོན་བྱམས་པའི་མཚན། །དེ་
སྐུ་རི་བོ་མཉམ་པ་འདིར་རྩོམ་ན། །དེ་སྲས་ཁྱོད་ལགས་ཡབ་དོན་སྲས་མཛད་རིགས
། །གངས་
ཅན་ཁྲོད་འདིར་བདེ་གཤེགས་བསྟན་པའི་འོད། །ཟླ་སྐར་སྒྲོན་གློག་ཙམ་ཞིག་གསལ་གྱུར་
མོད་
༑ །སྡེ་སྣོད་ཀུན་སྲོག་འགྲོ་བའི་ཉི་མ་ཁྱོད། །ཤར་ན་ཆོས་འབྱོར་ལོངས་སྤྱོད་ཆེས་ལྷག་
འགྱུར། །རྒྱལ་སྲས་རྒྱལ་ཚབ་ཁྱོད་ཀྱི་མཛད་པ་ཡང་། །དོན་འགྱུར་གདུལ་བྱ་སྨིན་གྲོལ་སྒྲུབ་
བྱ་ལས། །གཞན་ཅི་མ་མཆིས་རེ་བས་མདུན་སྡོད་པའི། །མ་ལུས་ལུས་ཅན་རྗེས་གཟུང་
མཛད་པར་གསོལ། །འདི་ན་ཆོས་མེད་ཕལ་བའི་སྐྱེ་བོས་ཀྱང་། །ཕྱོགས་འགའ་ཡིད་
གཏད་དེ་ཡང་མི་བསླུ་ན། །ཐབས་སྟོབས་ཐུགས་རྗེའི་བདག་ཉིད་ཁྱོད་ལ་བདག །རེ་བ་
ཡི་ཆད་མཛད་ན་ཇི་ལྟར་མཛེས། །དེ་ཕྱིར་ངལ་བརྒྱས་རྒྱང་རིང་ནས་ལྷགས་བུ། །རྗེས་
འཇུག་རེ་བ་དོན་ཡོད་བགྱིས་ནས་ཁྱོད། །འཇིག་རྟེན་གསུམ་གྱི་མགོན་པོའི་འཕྲིན་ལས་
ནི༑ །མ་ལུས་ཅིག་ཅར་ལྷུན་གྲུབ་མཛད་པར་ཞུ། །སྣུབས་སྟོན་ལོ་ཙཱ་གང་ཕྱིར་གཤིན་རྗེ་
དང་༑ །གནོད་སྦྱིན་ཚལ་འདྲའི་མོན་ཡུལ་རི་རྩེར་ནི། །སྐྱོ་འཇིགས་ཡིད་མི་བདེ་བས་སྨེ་
བཞིན་དུ། །བདེན་སྟོབས་འདི་བརྗོད་ལྟས་དོན་མཐུན་པར་ཤོག །ཅེས་བརྗོད་དོ། །དེ་
ནས་བང་ཆེན་པ་རྣམས་རྒྱ་གར་ཤར་ཕྱོགས་སུ་བཏང་ལ། འུ་སྐོལ་དཔོན་སློབ་ཁ་ཅིག་
མཐའ་འཁོབ་ཀྱི་ས་འི་ཆར་གསོལ་བ་འདེབས་ཅིང(ཤིང)བསྡད་ཅེས་གྲོས་བྱས་སོ། །
དེ་ཡང་རྒྱ་གར་གྱི་ཐང་ལ་གནས་པའི་ཡུལ་རྣམས་སུ་གར་ལོག་བྱུང་ན་མི་ལེགས་
པས་ མོན་གྱི་རིའི་ཁོངས་སུ་གཏོགས་ལ་རྒྱ་གར་ལ་ཁ་བལྟས་པའི་བརྩོན་ས{བཙན་
ས}བྲང་ས་བྱ་བར་བསྡད་ལ། རེ་ཤིག(ཞིག)བྷེ་དྷུར་ཚོང་འདུས་ཀྱི་རྣམ་གཞག་བལྟ་ཡིན་
རྒྱགས་བཙལ་ལོ་ཞེས་བགྲོས་ནས། བྷེ་དྷུར་དུ་ཞག་འགའ་བསྡད་ནས་གདན་འདྲེན་
་གཏོང་པའི་ཕོ་ཉ་རྣམས་རྟོང(གཏོང)དགོས་པ་དེ་དུས་ཚོད་འཕྱིས་པ་དང་ལམ་
96



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
འཇིགས་པ་ཆེ་བས་དཀའ་བར་བྱུང༌
། པཎ་ཆུང་ཛ་ཡ་ཤྲཱི་དང་བཱ་ར་ན་སེ་བ་གཉིས་
རྒྱ་གར་གྱི་ལོ་ཙཱ་བྱེད་པ་དང་རྔན་པ་བྱིན་པར་སོང་པས་ནམ་ཡང་ཆས། བོད་མི་གཉིས་
དགོས་པས་སྤྲོ་བ་དྲིས་པ་དང་
། ཇོ་སྲས་ཉི་མ་ན་རེ། ང་འགྲོ་བས་ཚུར་མི་ལྡོག་པའི་རྩིས་
བྱ་དགོས་ཟེར་ཏེ་ཁ་ཆེམས་གཞག། ཁམས་པ་བྱང་ཆུབ་གྲགས་ན་རེ། ཤི་ཡང་དོན་ཆེ་
བས་ང་ཡང་ཁ་ཆེམས་གཞག་ལ་འགྲོའོ་ཟེར་རོ། །
ལྷ་ཁང་གཅིག་ཏུ་གསོལ་བ་བཏབ་ལ་གཏང་སྙམ་པས་བྷེ་དྷུར་གྱི་ཡུལ་ཁམས་ན་
རྒྱ་བོད་ཆུ་མིག་ལསྩོགས་པ་མི་གྲོང་ཐུག་མེད་ཡོད་ཀྱང་ནང་པའི་མཆོད་ཁང་ཡེ་མ་རྙེད།
རྒྱལ་ཕྲན་གྱི་དོད་གནས་པོ་ས་རལ་ན་བྱ་བ་དང་མ་ཧཱ་རལ་ན་བྱ་བའི་འདུ་ཁང་ན་བྱིས་
པ་རྣམས་ཀྱི་རྩེད་མོའི་རྟེན་ལ་མ་ཧ་བྷོ་དྷི་འཇིམ་པ་ལ་བྱས་པ་གཅིག་དང་
། མཆོད་རྟེན་
གཅིག་འདུག་པ་བྲང་ཁང་དུ་སྤྱན་དྲངས་ཏེ་ཕྱག་མཆོད་བྱས་ནས་བར་ཆད་མེད་པར་
གསོལ་བ་བཏབ། ཆོས་རྗེ་ལ་གསེར་ལ་བྲིས་པའི་ཤེར་སྙིང་བོད་ཡིག་གཅིག་སྔོན་འགྲོར་
བཏང་ནས་གསེར་སྲང་ལྔའི་མཎྜལ་དང་། མི་གཉག་གྷ་ནས་འོངས་པའི་ན་བཟའ་
དར་ཆེན་བཟང་པོ་ཕྲུགས་ཅིག(གཅིག)དང་། འཇུ་ཟབ་ཤིན་ཏུ་བཟང་བའི་བླ་རེ་ཅིག་
(གཅིག)ཡིག་རྟེན་ལ་བསྐུར་ནས། བོད་དུ་བྱོན་པར་ཞུ་བའི་གསོལ་འདེབས་ཚིགས་སུ་
བཅད་པ་འདི་དག་རྒྱ་ཡིག་གིས་སཾ་ཀྲི་ཏའི(སཾསྐྲྀཏའིསྐད་དུ་བྲིས་ཏེ་བསྐུར་རོ། །
བོད་སྐད་དུ་བསྒྱུར་ན་འདི་སྐད་ཅེས་བྱ་སྟེ། སངས་རྒྱས་དོན་ཡོད་གྲུབ་པ་ལ་ཕྱག་
འཚལ་ལོ། །ཤཱཀྱའི་བསྟན་ལ་ཤཱཀྱའི་སྲས་བལྟམས་ཤཱཀྱའི་མཚན། །ལྔ་རིག་གཙུག་ནོར་
དྲི་མེད་བརྟུལ་ཞུགས་བརྟན་པོ་འཛིན། །ཐུགས་རྗེའི་བདག་ཉིད་ངོ་མཚར་ཆོས་བཞིས་
ཁྱད་འཕགས་གང་། །པཎ་ཆེན་དམ་པས་བདག་སྩོགས་རྗེས་འཛིན་སྐྱོང་གྱུར་ཅིག །རིང་
ཞིག་དུས་ནས་ཁྱོད་ཀྱི་མཚན་ཙམ་ཐོས་པས་ཀྱང་། །རབ་དང་དགའ་སྐྱེས་སྤུ་ལྡང་མཆི་
97



ལོ་པཎ་གྱི་རྣམ་ཐར་ཕྱོགས་བསྒྲིགས།
མ་འཁྲུག་འགྱུར་བ། །རིག་ལྡན་བུ་ཞིག་གངས་ཅན་ཁྲོད་ནས་ཉིན་མཚན་དུ། །ཐལ་སྦྱར་
སྤྱིས་བཏུད་གདུང་པས་གསོལ་འདེབས་མཁྱེན་པར་མཛོད། །མ་གྷ་ཏ{མ་ག་དྷ)ལྕོགས་
རིག་འབྱུང་གནས་ནི་སྡིག་ཏོ་ཡི། །དམག་ཚོགས་ཀྱིས་བཅོམ་ཨུ་རྒྱན་ཁ་ཆེ་བལ་ཡུལ་
ཡང་༑ །ལོག་སྤྱོད་ཀྱིས་ཁེངས་དེང་སང་བསྟན་སྲོག་ལེགས་གནས་ནི། །བོད་ཡུལ་འདིར་
ཟད་སྐྱེས་ཆེན་བྱང་ཕྱོགས་ཞབས་བསྐྱོད་ཞུ། །སེམས་དཔའ་གཞན་བཏང་ཁྱོད་ལ་ཡིད་
བྱེད་ཅིག་གཅིག)པོ་ཡིས། །ཅིར་ཡང་མ་ཆགས་དཀའ་བ་དུ་མས་ཁྱད་བསད་ཅིང་
། །
འདོད་པའི་ཡུལ་སྤངས་ཤུལ་རིངས་བགྲོད་དཀའི་ལམ་ཞུགས་ཏེ། །ངལ་བརྒྱས་མཆིས་
སོ་རེ་བ་མ་ལུས་མཆིས་པར་མཛོད། །རྒྱལ་སྲས་ཁྱོད་ལ་དོན་འགྱུར་གདུལ་བྱ་རྗེས་འཛིན་
ལས༑ །གཞན་ལྟ་མཆིས་དྲང(གྲང)ནུས་ཡོད་བཞིན་ཡང་བྱམས་པའི་ཕས། །གསད་སར་
བུ་ཁྲིད་ཅི་དགར་ཡལ་དོར་འདྲར་གྱུར་ན། །ཀྱེ་མ་ཁྱེད་ཐབས་ཐུགས་རྗེ་གང་ལགས་
བདག་ལ་གསུང་། །ཞེས་བྱ་བའོ། །
ཕོ་ཉ་བ་བཞི་པོས་ཡིག་འཕྲིན་རྟེན་དང་བཅས་པ་ཁྱེར་ནས་ཞག་བཞི་བཅུ་རྩ་བཞི་
{ཞག་དྲུག་བཅུ་རྩ་བཞི}ན་ལ་དྲུ་བ་ཞེས་བྱ་བའི་ཚོང་དུས(འདུས)སུ་སླེབས་པ་དང༌
། །
ཆོས་རྗེ་ཉིད་འཁོར་པཎྜི་ཏ་ཚོགས་དང་བཅས་པས་ཚོང་འདུས་དེར་ཞག་ག(འགའ)་ཞིག་
བཞུགས་པ་ལས་ཅི་ཡང་མེད་པར་གྱུར་ནས། སླར་ཛ་གྷ་དྷ་ལ་བི་ཧཱ་རར་ལྡོག་པར་དགོངས་
ཏེ་ཁུར་ཆས་བྱེད་པ་དང་འཛོམས་པར་གྱུར་ཏེ། ཕོ་ཉ་བས་ཡིག་འཕྲིན་རྟེན་དང་བཅས་པ་
ཕུལ་བས་པཎ་ཆུང་དགུ་ཡོད་པ་ལ་བཀའ་བསྩལ་པ། སྔར་ང་ཛ་གྷ་དྷ་ལ་ནས་འདིར་འོང་
པའི་ཚེ་ཡང་བྱང་ཕྱོགས་ནས་སྤྱན་འདྲེན་དོ་གལ་ཅན་ཡོད་པས་འགྲོ་དགོས་ཞེས་སྨྲས།
འདིར་འོང་པས་ཅི་ཡང་མི་འདུག་སྟེ། ཕར་ལྡོག་པར་ཆས་པ་ན་ཡང་ད་རུང་སྡོད་ཅིག་ཕོ་ཉ་
བས་སླེབས་ལ་ཁད་དོ་ཞེས་མ་སྨྲས་སམ
། ད་འདི་ལྟར་གྱུར་པ་ལ་གྲོས་ཇི་ལྟ་བུ་རིགས། ཞེས་
98



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར །
གསུངས་སོ། །
པཎ་ཆུང་ལསྩོགས་པ་ཐམས་ཅད་ཡ་མཚན་དུ་གྱུར་ཏེ་འདི་ལྟ་བུ་བསོད་ནམས་
ཀྱི་སྐལ་བ་ཅན་རེ་རེ་ཙམ་གྱི་སྤྱོད་ཡུལ་མ་ལགས་པར། གཞན་དག་གིས་སྒྲུབ་ཏུ་རུང་
བའི་རིགས་སུ་མི་གདའ་བས་གནས་སྐབས་འདི་འདྲ་བདག་ཅག་གིས་ག་ལ་ཤེས། ཆོས་
རྗེ་ཉིད་མཁྱེན་པར་ཟད་དོ་ཞེས་ཟེར་སྐད། དེ་ནས་ཆོས་རྗེས་རྗེ་བཙུན་སྒྲོལ་མའི་རྟེན་
མཎྜལ་དང་བཅས་པ་བཤམས་ནས། ཁོ་བོའི་གྲོས་ཐམས་ཅད་བྷ་ཌི་ལ་ཞུ་བ་ཡིན་པས་རྨི་
ལྟས་བརྟག་གོ་ཞེས་གསུང(གསུངས)ནས། ཞག་ལྔར་སྐུ་མཚམས་དམ་པར་མཛད་དོ། །
ཡུལ་དེར་བོད་ལ་རིགས་ངན་དུ་བྱེད་པས་ཁང་པ་མི་སྙེན་རྙེད)ཀ་ཅ་ལ་རེག་ཏུ་
མི་འཇུད(འཇུག། ཟས་ཀྱི་གཡོས་ཆས་གང་ཡང་མི་སྟེར་བས་ཉམས་ཐག་པར་ཡོད་པ་ལ།
སྔོན་པཎ་ཆེན་བུདྡྷ་ཤྲཱིའི་སློབ་མ་མན་ཛུ་རཱ་ཛ་བྱ་བའི་མ་རྒན་བཙུན་མ་བྱས་པ་ གཅིག་
གྲོང་དེའི་ཉེ་ས་ན་འདུག་པས་དགོས་ཆ་རྣམས་བསྒྲུབ། ཟས་ཀྱི་གཡོས་བྱས་ཅིང་ཤིང)
བསྐྱལ་སྐད། གནས་མལ་ཡང་འགྲོན(མགྲོན)ཁང་བསྟན་ཏེ་ཅི་བདེར་བཞག་གོ །ཕྱིས་དེའི་
དྲིན་དྲན་པས་ཟབ་ཆེན་ཡུག་གཅིག་དང་དངུལ་བྲེ་ཚང་མ་གཅིག་ལྷག་པར་བྱིན་ནོ། །
ཞག་ལྔ་ན་ཆོས་རྗེའི་མཚམས་བཀྲོལ་ནས་ལྟས་བཟང་པོ་བྱུང་པས་འགྲོ་དགོས་
ཏེ༑ ལམ་འཇིགས་པ་ཆེ་བས་རྒྱལ་པོ་སརྦ་ཀཱ་རིའི་རྒྱལ་ཕྲན་གཅིག་ལམ་ག་ན་ཡོད་
པ་བསུ་བ་ལ་ཤོག་ཅེས་སྐྲུན་དགོས། བོད་ཀྱི་མི་རྣམས་ལ་ཡང་བརྙས་པ་མ་བྱེད་པར་
བསྙེན་བཀུར་གྱིས་ཤིག་ཅེས་གསུངས་སོ། །དེ་མ་ཐག་ཛ་གྷ་དྷ་ལའི་གནས་བརྟན་ཆེན་
པོ་མང་པོས་དགེ་འདུན་སྟོང་ཕྲག་གསུམ་བོད་དུ་མི་གཤེགས་པར་བཤོལ་འདེབས་
ལ་ཁྲིད་བྱུང་། རྒྱ་གར་ན་དོན་གལ་ཆེ་བ་ལ་རྟེན་གདན་འདྲེན་པའི་ལུགས་ཡིན་པས།
སློབ་དཔོན་ཀླུ་སྒྲུབ་ཀྱིས་རབ་གནས་མཛད་པའི་ཐུགས་རྗེ་ཆེན་པོ་གཅིག་ངོ་ཆེན་དུ་ཁྲི་
99



ལོ་པཎ་གྱི་རྣམ་ཐར་ཕྱོགས་བསྒྲིགས།
ལ་སྤྱན་དྲངས་ཏེ་བསྙེན་བཀུར་ཆེན་པོ་མཛད་ནས་ཞུ་ཕུལ། གནས་བརྟན་ར་ཧུ་ལ་བྷ་
ཏུ་(སྒྲ་གཅན་འཛིན་བཟང་པོ།)བྱ་བ་ཆོས་རྗེའི་སློབ་མ་གཅིག་ན་རེ། པཎྜི་ཏ་བ་ཀསྨི་
ར་འདི་ཇོ་མོ་སྒྲོལ་མ་ལ་ཡི་དམ་དུ་མཛད་པ་ཡིན། ཁར་སང་ཛ་ག་དྷ་ལ་ནས་ལ་དྲུ་
བར་གཤེགས་པ་ཡང་པྲ་ཌིས་མཚན་ལྟས་བསྟན་པ་ཡིན་གསུང(གསུངས)ནས་བཞུད།
ཐུགས་རྗེ་ཆེན་པོའི་དྲུང་དུ་སྒྲོལ་མའི་རྟེན་གཅིག་ཀྱང་དགོས་ཟེར་ནས་ཙནྡྲ་གོ་མིའི་ཏཱ་
ར་བྱ་བ་གཅིག་བཞུགས་སོ། །
ཁ་ཆེའི་པཎ་ཆུང་གིས་ལྷ་རྣམས་ཀྱི་གཉེར་བྱེད་པ་གཅིག་ལ་གསུག་བྱིན་ཏེ་
ཐུགས་རྗེ་ཆེན་པོ་འདྲེན་པའི་ཤིང་རྟ་དེ་གཟེར་ཆག་པར་བྱས། སྒྲོལ་མའི་ཞལ་ཕྱིར་
བསྒྱུར་ཏེ་བཞག་གོ། དེ་ལ་ཆོས་རྗེས་ཀྱང་ལྡང་བ་དང་ཕྱག་འཚལ་བ་ལ་བཞུད་དགོས་
པ་ལུགས་ཡིན་པས། ལ་དྲུ་བར་འབུལ་བ་བྱུང་པའི་འགྲོན་བུ་དཀར་ཤ་པ་ན(ཀར་ཤ་
པ་ན}དཔག་ཏུ་མེད་པ་དགེ་འདུན་ལ་ཕུལ་ནས་བཟློག་ཀྱང་
། ལྷ་དང་དགེ་འདུན་གྱིས་
ངོ་ཆེན་མཛད་པ་ལ་ཕྱིར་མི་ལྡོག་པའི་ཐབས་མེད་པས་རེ་ཤིག(ཞིག)ལྡོག་དགོས་པར་
གྱུར་ཏོ། །
དེ་ལྟར་ཤིང་པོཕོ)བྱི་བའི་ལོ་སྟ(5)ཟླའི་ཚེས་བདུན་ལ་ཛ་ག་དྷ་ལ་ནས་ཚོང་
འདུས་ལ་དྲུ་བར་བྱོན་ཏེ། སྲོད་ཐུན་གྱི་དགེ་སྦྱོར་ཐོན་ལ་ཁད་པ་ན་ཛ་ག་དྷ་ལའི་གྷན་
དྷོ་ལའི་སྟེང་ནས་ལྷ་གསུམ་བབས་ཏེ། གཅིག་མི་ཡུལ་གྱི་ཆོས་པ་རྣམས་ལ་ཕན་འདོགས་
པ་ལྷའི་བུ་གཙུག་ཏོར་ཅན་བྱ་བ་ཡིན་ཟེར་ཏེ། གཙུག་ནས་ནོར་བུ་རིན་པོ་ཆེ་བཀྲོལ་
ནས་འབུལ་ཟེར་བ་ལ། ཆོས་རྗེས་ང་བསོད་སྙོམས་པ་ཡིན་པས་ནོར་བུ་རིན་པོ་ཆེ་མི་
འདོད་གསུངས། ཅིག(གཅིག)རྒྱལ་ཆེན་རིགས་བཞི་ལ་ཕན་འདོགས་པ་ལྷའི་བུ་གསེར་
མདོག་ཅན་བྱ་བ་ཡིན་ཟེར་ནས། གསེར་ལས་བྱས་པའི་མེ་ཏོག་གསུམ་འབུལ་དུ་བྱུང་
100



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
པས་དཀོན་མཆོག་གསུམ་ལ་རེ་རེ་ཕུལ།
ཅིག(གཅིག)རྣམ་ཐོས་ཀྱི་བུ་བྱ་བ་ལྷ་མིའི་ཡུལ་ཐམས་ཅད་དུ་ཆོས་སུ་བྱེད་བྱེད་
ཀུན་ལ་ཕན་འདོགས་པ་ཡིན་ཟེར་ནས་ལྷུང་བཟེད་འབྲས་ཆན་གྱིས་གང་པ་གཅིག་
ཕུལ། བྱང་ཕྱོགས་ཁ་བ་ཅན་ཡི་དྭགས་ཆོས་འཛིན་བྱ་བའི་ཡུལ་གཅིག་ཡོད་དེ། དེར་
རྒྱལ་བ་བྱམས་པའི་སྐུ་ཚད་བཞེངས་པའི་གྲོགས་དན་ལ་བྱོན་པར་ཞུ་ཟེར་སྐད། བྱམས་
པའི་སྐུ་ཅི་འདྲ་བ་གཅིག་ཡོད་དྲིས་པས། འཇིམ་པའི་ལྡེར་སོ་གཅིག་བསྟན་ནས་འདི་
འདྲ་གཅིག་ཡིན་ཏེ། ཞབས་མགོ་གཉིས་དང་ཕྱག་མགོ་གཉིས་ལས་མ་ཚར་ཟེར་སྐད།
སྐུ་དེ་ལས་འོད་ཟེར་མང་པོ་བྱུང་ནས་ཡུལ་ཁམས་མི་འདྲ་བ་མང་པོར་སོང་ཞིང་འདི་
ལ་བརྟེན་ནས་ལས་འབྲེལ་བཞག་ཚད་མྱུར་དུ་སངས་རྒྱ་བར་འགྱུར། རྗེ་བཙུན་བྱམས་
པའི་བསྟན་པ་ལ་འཁོར་བ་ལས་ཐར་བ་ཡིན་སྐད། འོ་ན་ང་ཡང་རྗེ་བཙུན་བྱམས་པ་
ལ་གསོལ་བ་འདེབས་པ་ཡིན་པས་འགྲོ་དགོས་སྙམ་པ་དང་ཉམས་སྣང་དེ་སད་པར་
གྱུར་ཏོ། །ཕྱིས་དུས་ཚོད་རྩིས་པས་ལོ་ཙཱ་བས་དེ་ཀའི་སྔ་ཉིན་ཡུལ་ནས་བཏེགས་སྟེ་སྤྱན་
འདྲེན་དུ་ཆས་པར་འདུག་གོ། །
དེ་ནས་ཞག་ཁ་ཅིག་ལ་དྲུ་བར་བསྒུགས་ཀྱང་སྤྱན་འདྲེན་པ་པོ་སུ་ཡང་མེད་པས་
སྐྱོ་བར་གྱུར་ཏེ་ཛ་ག་དྷ་ལ་ཉིད་དུ་ཕྱིར་ལྡོག་པར་བྱས་པ་ལ། ཆོས་རྗེའི་མཚན་ལྟས་
སུ་ད་རུང་བཞུགས་ཤིག ད་སྟེ་ཞག་གསུམ་ན་བོད་ཀྱི་སྤྱན་འདྲེན་འོང་ངོ་ཞེས་བྱ་བ་
བྱུང་། དེ་ཁོ་ན་ལྟར་ཞག་གསུམ་གྱི་ནང་བར་ཕོ་ཉ་བ་བཞི་པོས་སླེབས་སོ། །དེ་ནས་རྗེ་
བཙུན་སྒྲོལ་མ་ལ་གསོལ་འདེབས་ཞག་ལྔ་མཛད་དེ་ལྟས་བཟང་ངན་བརྟག་པས་ཤིན་
ཏུ་བཟང་པར་བསྟན། དེའི་རྗེས་ལ་ཛ་ག་དྷ་ལ་རྣམས་ཀྱིས་ཤོལ་བཏབ་པས་ནུར་བྱུང་
བའི་དུས་ཉིད་དུ། ལོ་ཙཱ་བ་མོན་ཡུལ་བྲང་སར་གཞི་བཟུང་ནས་ཉི་མ་རེ་རེ་ཆོས་སྤྱོད་
101



ལོ་པཎ་གྱི་རྣམ་ཐར་ཕྱོགས་བསྒྲིགས།
བརྒྱ་རྩ་ཚར་རེ་བྱས་ནས་གསོལ་བ་འདེབས་ཤིང་ཡོད་པ་ལས། ནུབ་ཅིག་རྨི་ལམ་ན་
འཕགས་པ་བྷུ་ཀཾ་ཡང་རྩེའི་ཤིང་རྟ་ཁོ་ན་འདྲ་བ་གཅིག་བཅས་ཟིན་ནས་རྗེ་བཙུན་
བྱམས་པའི་སྐུ་གཟུགས་ཤིང་ལས་བྱས་པ་གཅིག་བཞག་ནས་ཤིང་རྟའི་སྔ་ཐག་བཏགས་
ཟིན་ནས་འདྲེན་འདོད་པ་ན། ཟློས་གར་མཁན་གྱི་སེང་གེའི་མགོ་ཅན་གཅིག་དང་ཕག་
རྒོད་ཀྱི་མགོ་ཅན་གཉིས་ཀྱིས་ཤིང་རྟ་དེ་ཁ་ཕྱིར་ལ་བསྒྱུར་ནས་དྲངས་སོ། །
འུ་ཅག་དེ་ཁོ་ན་ནན་ཏར་མི་འདོད་པས་ཇི་ཙམ་ཟློག་ཀྱང་མ་ཕན་ནོ་སྙམ་ནས་
སྡུག་བསྔལ་དྲག་པོ་སྐྱེས་ཏེ་ངུས་པས་གཉིད་སད་དེ་བསམ་པ་ན། ཆོས་རྗེ་ལམ་དུ་ཆུད་
ཆུད་ནས་ཕྱིར་ལོག་པར་འདུག་སྙམ་སྟེ། ཡང་ཐབས་གཞན་མེད་པས་ཆོས་སྤྱོད་བརྒྱ་རྩ་
ཆ་གསུམ་བྱས་ནས་ལྷ་གནད་ལ་བོར་བའི་གསོལ་འདེབས་བྱས་སོ། །
དེའི་ཚིགས་བཅད་བཀོད་པ་ནི། ཀྱི་ཧུད་ཀྱི་ཧུད། ཉམས་ཐག་ཀུན་སྐྱབས་ཐབས་
སྟོབས་ཀུན་སྒྲུབ་ལྷ། །རྣམ་སྲས་ཁྱོད་གསོན་པཎ་ཆེན་གདན་དྲང་ཕྱིར། །རང་ནུས་སྦྱར་
བགྱིས་དཀའ་སྤྱད་སྟོང་འབད་ཀྱང་། །ང་ལ་དོན་མེད་བདག་ལ་དེ་རིང་གཟིགས། །
གདུལ་བྱའི་རེ་སྐོང་ཡིད་བཞིན་ནོར་འདྲ་ཁྱོད། །བདག་མགོན་མཛད་བཞིན་ཤིང་རྟ་
ལམ་ཞུགས་ནས། ་ཕྱིར་བཟློག་ལམ་ཆེན་ལས་ཉམས་ཡ་ངར་ཁྲིད། །ཀྱི་ཧུད་ཁྱེད་ཐབས་
ཐུགས་རྗེ་ལགས་ས་མ་ཅི
། །བདག་དང་བྱང་ཕྱོགས་འགྲོ་ལ་འདི་འགྲུབ་པའི། །རྒྱུ་རྐྱེན་
གཞི་ཉིད་མེད་ན་སྔོན་ཉིད་དུ། །རྨི་ལྟས་ཙམ་གྱིས་ཅི་སྟེ་ཟློག་མི་མཛད། །དོ་གལ་དུས་
སུ་ཡལ་དོར་བདག་རབ་རླག །ད་ནི་རིན་ཆེན་གླིང་སོང་ལག་སྟོང་དང་
། །ནུས་ལྡན་
ཕས་མཐོང་གསད་བཙོན་ཁྲིད་འདྲར་གྱུར། །སྐབས་འདི་མངོན་སུམ་སྤྱན་གྱིས་གཟིགས་
བཞིན་ཡང་། །ཅི་དགར་མདོར་ན་ཀྱི་ཧུད་ཐབས་ཅི་མཆིས། །ཐབས་ཅི་མཆིས། ཐབས་ཅི་
མཆིས། ཞེས་བར་དུ་རྨི་ལྟས་ལོག་ནས་ལྷ་གནད་ལ་བོར་རོ། །
102



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
དེའི་ཚེ་ཆོས་རྗེ་འཁོར་བཅས་ཀྱིས་ཛ་ག་དྷ་ལར་ཕར་ལོག་པའི་ལམ་ལ་ཞག ཁ་
ཅིག་གིས་བྱོན་ནས། ཞག་བདུན་བསྐོར་ཕྱག་དང་མཆོད་པ་མང་དུ་མཛད་ཀྱང་ཐུགས་
ཕེབས་པར་ཡང་མ་གྱུར། མཚན་ལམ་གྱི་ཟ་ཟི་ལ་ཡང་དང་ཡང་དུ་སྔར་གྱི་ལྷ་གསུམ་
པོ་དེས་བསྐུལ་བའི་ལྟས་ཉི་ཚེ་བྱུང་ངོ༌
། །ཡང་རྗེ་བཙུན་སྒྲོལ་མ་ལ་ཞུས་པས་ད་རུང་
འདིར་མ་འདུག་པར་སོང་ཞིག །ཤིང་རྟའི་ངོ་ཆེན་ལ་དྲངས་པའི་རྟེན་གཉིས་ཀ་ཕྱིན་
ཅི་ལོག་ཏུ་བསྒྱུར་ཡོད་དེ། ཇོ་བོ་ཐུགས་རྗེ་ཆེན་པོའི་འཁོར་ལོ་ནི་གཟེར་ཆག་པས་
ཞབས་གོང་པོར་སོང་། །ངའི་གཟུགས་ནི་ཁྲོས་ནས་ཁ་ཕྱིར་ལོག། དགེ་འདུན་ནི་ནོར་
འདོད་པ་ལས་ཆོས་འདོད་པ་ནི་ཉུང་པས་འགྲོན་བུ་རྣམས་ཀྱིས་ཚིམ་པར་གྱུར། འདིར་
ཅི་བྱེད། ཅི་བྱེད། བྱང་ཕྱོགས་སུ་ཞིག་སོང་ཞིག་ཅེས་གསུང་སྐད། དེ་ནས་གནས་བརྟན་
དང་དགེ་འདུན་རྣམས་ལ་ཞུས་ཏེ། ཡང་ཕྱིར་བོད་དུ་བྱོན་པའི་ཆས་བྱས་སོ། །དེའི་རྗེས་
ལ་པཎ་ཆུང་དང་བ་ར་ན་སེ་བ་གཉིས་ཚད་པས་མི་འཇིགས་པས་སྔོན་ལ་དགའ་སྟོན་
གྱི་དྲིལ་སྒྲོགས་པ་བྱ་བ། གཏམ་སྙན་སྐྱེལ་བ་ཚོགས་ཆེ་བར་བཤད་པས་ཆོས་རྗེས་ཐུགས་
ལ་བཏགས་པའི་ཡིག་འཕྲིན་འདི་ཁྱེར་ནས་མྱུར་བ་མྱུར་བར་འོངས་སོ། །
ལྷ་གནད་ལ་བོར་བའི་འོག་ཏུ་ཞག་གསུམ་ལོན་པ་ན་ལོ་ཙཱ་བས་ཞག་བཅུ་གསུམ་
ན་བྱོན་པར་འདུག་པའི་ཚད་ཤེས་པར་བྱུང་སྟེ། ཡང་རྨི་ལམ་དུ་རང་གི་སློབ་མ་ཇོ་མོ་
རྣལ་འབྱོར་སྐྱིད་བྱ་བ་ཅིག(ཞིག)གི་མིང་པོ་ལ་གྲོ་ག་ལ་བྲིས་པའི་ཡི་གེ་གཅིག་བསྐུར་
ནས་དགེ་སློང་བཻ་ཤྲ་བ་ན་ཡེ་བྱ་བས་སྤྲིངས་པ། ད་སྟེ་ཞག་བཅུ་གསུམ་ན་བྱམས་པ་ཤཱཀྱ་
བྲི་བྱོན་པར་ཡོད་དེ། དེར་མ་འདུག་པར་སྔོན་དུ་ལྡང་པ་བྱེད་པ་ལ་གྲོང་ཁྱེར་ཀ་རུ་ན་
བྱ་བར་ཤོག་བྱ་བ་འདུག། ཡི་གེ་མ་བཀླགས་ཙམ་ན་ནི་རྒྱ་ཡིག་ཏུ་འདུག་པ་ལ་བཀླགས་
པས་བོད་ཡིག་ཏུ་སོང་ངོ༌
། །
103



ལོ་པཎ་གྱི་རྣམ་ཐར་ཕྱོགས་བསྒྲིགས།
ཁོ་བོ་དགའ་ཆེས་པས་གཉིད་སད་དེ་ཁང་ཐོག་གཅིག་ཏུ་ཕར་བརྒྱུགས་ཚུར་
བརྒྱུགས་བྱས་པས། ཆུ་ནད་ཀྱིས་རྐང་པ་གཉིས་ཀ་ཆུ་འབྲུམ་གཎ་དྲུ་བྱ་བ་ཟུག་ངུ་ཅན་
གཅིག་བྱུང་ཡོད་ང་་ལ་དེའི་ནངས་པར་ཆུ་སེར་འཇིབ་པའི་སྲོག་ཆགས་སད་པ་གཞག་
གོ་སྙམ་པ་ལས། བརྒྱུགས་པས་གཎ་དྲུ་ཞར་ནས་ཆུ་སེར་བརྡོལ་ལོ། །གྲོགས་པོ་རྣམས་
ལ་ཀྱལ་ཀ་སྨྲས་པ། ཐུམ་ཐུམ་གཉིད་ཀྱི་རྨི་ལམ་བཟང་། །དགའ་བའི་སེམས་ལ་བཟོད་
ཐབས་མེད། །རྐང་པ་གར་བཞག་ཆ་ཡང་མེད། །ན་ན་ཚ་ཚའི་ཆུ་འབྲུམ་ཞར། །གཉིད་
ལོངས་གཉིད་ལོངས་ལའུ་ཤོག །གཏམ་སྙན་གྱིས་ནི་ལུང་པ་བཀང་
། །སྐལ་ལྡན་གྱིས་ནི་
རྒྱལ་ཁམས་བཀང་། །དམ་ཆོས་ཀྱིས་ནི་འཛམ་གླིང་བཀང་། །ཅེས(ཞེས)སྨྲས་སོ། །
དགེ་བཤེས་འཛི་སྟོན་ན་རེ། འོ་འདི་ཀ་འདྲ་གཅིག་ང་ལ་ཡང་ན་ནིང་དུ་བྱུང༌
། དོན་
མ་གྲུབ་པ་གཅིག་ལ་སྡུག་བསྔལ་ཆེ་ནས་ཡོད་ཐོག་ལ་དོན་དེ་འགྲུབ་ནས་ཁུ་ཏེག་གེ་
ཕྱིན་པ་གཅིག་ཡོད། དེ་ག་འདིར་འདུག་གོ་བསོ་ཐོ་ལེ། བསོ་ཐོལ་ལེ་གྱིས་ཤིག་ཟེར།
ཐམས་ཅད་ཀྱིས་ཀུ་ཅོ་བསྐྱེད་ནས་བསོ་ཐོ་ལེ་མང་པོ་མང་པོ་བྱས་སོ། །རྨི་ལམ་གྱི་དུས་
ཐོག་ཇི་བཞིན་དུ་རྣལ་འབྱོར་སྐྱིད་ཀྱི་མིང་པོ་གཅིག་གིས་རྒྱ་གར་གྱི་བང་ཆེན་པ་
གཉིས་རྐང་པ་ན་བས་ཨི་ཁུ་བ་ནེ་ཤྭ་ར་བྱ་བའི་གྲོང་ཁྱེར་ཆེན་པོར་བཞག་ནས་སྔོན་
ལ་འོངས་ཏེ་མོན་ཡུལ་བྲང་སར་སླེབ་བོ། །རྣལ་འབྱོར་བ་དེ་ལ་ཆོས་རྗེ་ཉིད་ཀྱི་ཕྱག་
རིས་ཀྱི་འཕྲིན་ལན་དང་
། བྱང་ཆུབ་ཤིང་ལོ་འདབ་མ་གསུམ། ཤ་ཁ་ར་ཕུལ་གང་བསྐུར་
འདུག། ཕྱག་རིས་དེ་བསྒྱུར་བས། རྗེ་བཙུན་མི་ཕམ་མགོན་པོ་ལ་ཕྱག་འཚལ་ལོ། །
བྱང་ཕྱོགས་རྒྱུད་གནས་བདེ་གཤེགས་བསྟན་པའི་སྒྲོན་འཛིན་པ། །མ་ལུས་འགྲོ་དཔལ་
བྱ་དཀའི་རྒྱལ་སྲས་སྤྱད་པ་སྤྱོད། །དགེ་སློང་མཁས་པ་ཁྲོ་ཕུ་ལོ་ཙཱར་རབ་གྲགས་གང་། །
བྱམས་ཆེན་འཕྲིན་ལས་ཡིད་བཞིན་ནོར་ལྟར་གྲུབ་གྱུར་ཅིག །དགེ་སློང་བསོད་སྙོམས་
104



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
པ་ཤཱཀྱའི་དཔལ་བཟང་པོས་ཁྲོ་ཕུ་ལོ་ཙཱ་པ་ལ་ཐུགས་དགྱེས་པའི་སྒོ་ནས་ཤིས་པ་བརྗོད་
པའོ༑ །ཞེས་བྱ་བ་འདུག་གོ།
དེ་ནས་གཏང་རག་གི་ཕྱག་བཙལ་ཏེ་བྲོད་ཅིང་འདོད་ཐག་ཉེ་བས་དེར་མ་
བསྡད་པར། དེ་ཉིད་ཀྱི་ཉིན་བར་བྲང་ས་ནས་བཏེགས་ཏེ་བྷེ་དྷུར་བའི་ཚོང་པ་བོད་མི་
ཐམས་ཅད་ལ་སྐད་བཏང་ནས་བསུ་བ་དང་སྣ་ལེན་གྱི་སྟ་གོན་བྱེད་དུ་བཅུག། དཔོན་
གཡོག་རྣམས་ཀྱིས་བ་ནེ་ཤ་རར་ཕྱིན་ཏེ་ཞག་བདུན་གྱིས་སླེབས་སོ། །ཆོས་རྗེ་དཔོན་
སློབ་རྣམས་ཀྱིས་ལ་དྲུ་བ་ནས་བཏེགས་ནས་རྒྱལ་ཕྲན་དང་བློན་པོ་རྣམས་ཀྱིས་གཞན་
དུ་མི་གཏོང་པ་ལ་བསྙད་བཏགས་པའི་ཞུ་འབུལ་ཁ་གསུམ་ཙམ་བྱུང་པ་སྣ་གཉིས་ལ་
ནོར་སྣ་གྷ(འགའ)རེ་བྱིན། རྒྱལ་ཕྲན་གྱིས་བཀག་པ་ལ་བོད་ནས་རྟ་བཟང་པོ་གཅིག་
བསྐུར་བར་བྱས་སྐད། གེགས་དེ་རྣམས་ཁྲོལ་ནས་བ་ནེ་ཤྭ་རར་ལོ་ཙཱ་བས་སྔ་ཉིན་
སླེབས་པའི་ནང་པར་ཆོས་རྗེ་བྱོན། བསྐོར་ཕྱག་བྱས་ནས་ཕྱག་རྟེན་བཏང་པས་ཆོས་རྗེ་
ན་རེ། བྱམས་པའི་རྟེན་ཆེན་པོ་བཞེངས་མཁན་དེ་ཁྱེད་ཀྱི་ཁུ་བོའམ་མེས་པོ་ཞིག་ཡིན་
ནམ་ཁྱེད་རང་ཡིན་གསུང(གསུངས)། ཁུ་མེས་མ་ལགས་ཁོ་བོ་རང་ལགས་སོ་ཞེས་སྨྲས་
པས༑ འོ་ན་ཁྱོད་གཞོན་ནུ་གཅིག་སྣང་པས་ཆོས་མང་དུ་བསྒྱུར་བའི་ནུས་པ་ཅང་འོང་
ངམ་ ལྷ་ཆེན་པོ་བཞེངས་པའི་བསམ་པ་སྐྱེ་བ་འོར་ཆེ་གསུང་
། དེའི་ཉིན་པར་གསུང་
གླེང་དེ་ཙམ་ལས་ལོང་མ་བྱུང་
། པཎ་ཆུང་རྣམས་ལ་ཆོས་རྗེའི་ཞལ་ནས་ཁྲོ་ཕུ་ལོ་ཙཱ་
བ་དེ་སློབ་གཉེར་མང་དུ་བྱས་པའི་ཡར་རྒན་གཅིག་ཡོད་པར་གཤའ་བ་ལ། འདི་ནི་
བཙུན་ཆུང་ལྟ་བུ་གཅིག་འདུག་པས། འུ་སྐོལ་གྱི་ཆོས་བསྒྱུར་པས་ཕན་ཐོགས་འབྱུང་
བ་དཀའ། རྟེན་བཞེངས་པའི་བློ་སྟོབས་རྒྱས་པ་ཡང་མི་འོང་སྟེ་མཆི། ཐག་རིང་པོ་ནས་
དཀའ་སྤྱད་བྱས་པ་ལ་གྱི་ནར་ཟློག་པ་ཚུལ་མ་ཡིན་པས་བྱང་ཆུབ་ཏུ་སེམས་བསྐྱེད་ཟབ་
105



ལོ་པཎ་གྱི་རྣམ་ཐར་ཕྱོགས་བསྒྲིགས།
མོ་ཞིག་བསྟན་ཅིང་སྦྱིན། རྗེ་བཙུན་སྒྲོལ་མ་དང་རྟ་མགྲིན་གཉིས་ཀྱི་སྒྲུབ་ཐབས་བྱིན་
ལ་ངལ་བ་བྱས་པ་དོན་མེད་དུ་མི་འགྱུར་བར་བྱ། འུ་སྐོལ་རྣམས་ཤར་ཕྱོགས་སུ་ལྡོག་
པར་བྱའོ་ཞེས་གྲོས་སུ་མཛད་དོ། །
དེའི་ཚེ་ཛ་ཡ་ཤྲཱི་ན་རེ། ཁྱོད་ཀྱི་ཕྱི་བོངས་ལ་པཎ་ཆེན་དང་པཎ་ཆུང་རྣམས་མ་
མགུ་བར་འདུག་པས་ཆོས་སྣ་ཚོགས་ནས་ཆོས་གཏམ་གྱིས་ཅིག(ཤིག)ཟེར་རོ། །དེར་
ཞག་གསུམ་ལོན་ནས་བསྙེལ་སོས་པ་ལ་ཏཾ་པོ་ལ་བཟང་པ་རེ་དྲངས་ཏེ་ཆོས་གཏམ་ཞུ་
བ་ཕུལ་བས་བྷ་ལ་བྷ་ལ་གསུང་། དེ་ནས་པཎྜི་ཏ་དགུ་ལ་ཆོས་མི་འདྲ་བ་གཉིས་གཉིས་
དྲིས། པཎྜི་ཏ་སུ་ག་ད་ཤཱིབདེ་གཤེགས་དཔལ།)བྱ་བ་དབུ་མ་དང་ཕར་ཕྱིན་ལ་མཁས་ཟེར་
བ་ལ་དབུ་མ་དང་ཕར་ཕྱིན་རེ་རེ་དྲིས། པཎྜི་ཏ་ཛ་ཡ་དད་ཏ(རྒྱལ་སྦྱིན)བྱ་བ་སྔགས་དང་
འདུལ་བ་ལ་མཁས་ཟེར་བ་ལ་འདུལ་བ་དང་སྔགས་ལ་དྲིས། པཎྜི་ཏ་བི་བྷུ་ཏ་ཙནྡརྣལ་
འབྱོར་ཟླ་ང)བྱ་བ་སྒྲ་དང་མངོན་པ་ལ་མཁས་མཁས་ཟེར་བ་ལ་སྒྲ་དང་མངོན་པ་ལ་དྲིས།
པཎྜི་ཏ་ད་ན་ཤི་ལ(སྦྱིན་པ་ཚུལ་ཁྲིམས)བྱ་བ་ཚད་མ་རྒྱན་དང་ཆོས་མཆོག་ལ་མཁས་ཟེར་
བ་ལ་རྒྱན་དང་ཆོས་མཆོག་གི་ལུགས་འགོག་པ་དྲིས། པཎྜི་ཏ་སཾ་གྷ་ཤྲཱི(དགེ་འདུན་དཔལ།)
བྱ་བ་སྒྲ་ཙནྡྲ་བ་དང་མངོན་པ་མཛོད་ལ་མཁས་ཟེར་བ་ལ་སྒྲ་དང་མངོན་པ་མཛོད་ལ་
དྲིས༑ པཎྜི་ཏ་སུ་མ་ཏི་སཱ་ག་ར(བློ་བཟང་རྒྱ་མཚོ་བྱ་བ་མངོན་པ་གོང་འོག་ལ་མཁས་ཟེར་
བ་ལ་གོང་འོག་གཉིས་ཀ་ལ་དྲིས། པཎྜི་ཏ་ཀཱ་ལ་ཙ་ཀྲི༣ཙཀྵ}(ཙནྡྲ(དུས་ཀྱི་ཟླ་བ)བྱ་བ་དུས་
འཁོར་ལ་མཁས་ཟེར་ནས་དུས་འཁོར་མི་ཤེས་ཀྱང་འདུལ་བ་དང་བསྟུན་ནས་ཤོལ་
འདོར་ལུགས་ལ་དྲིས། པཎྜི་ཏ་ཛི་ན་གུ་པ་ཏ(གུབྟ} (རྒྱལ་བ་སྦས་པ། བྱ་བ་བྱམས་ཆོས་ལ་
མཁས་ཟེར་ནས་རྒྱུད་བླ་མ་དང་མདོ་རྒྱན་ལ་དྲིས། པཎྜི་ཏ་མ་ཧཱ་བོ་དྷི་བྱང་ཆུབ་ཆེན་པོ)བྱ་
བ་ཕར་ཕྱིན་དང་སྤྱོད་ཕྱོགས་ལ་མཁས་ཟེར་བ་ལ་ཕར་ཕྱིན་དང་སྤྱོད་ཕྱོགས་ལ་དྲིས་སོ། །
106



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
ཕྱི་དྲོ་ནས་བཟུང་སྟེ་ནམ་ཕྱེད་བར་དུ་འདས་པས་ཆོས་རྗེའི་ཐུགས་དམ་གྷ་
(འགའ)ཞིག་ཆག་ཀྱང་ཞེའི་སྟེང་ནས་ཐུགས་མཉེས་ཏེ། བོད་ལ་འདི་ལྟ་བུའི་ཆོས་སྨྲ་
བ་འོང་བ་ངོ་མཚར་ཆེའོ་གསུང་
། དཔོན་སློབ་རྣམས་ཆོས་དེ་རྣམས་ཀྱི་ཁྱེར་སོ་ལ་མགུ་
བས་ཕྱི་ནང་མེད་པར་ཐུགས་ལྷན་ཕེབས། འདིའི་དྲུང་ན་ལོ་ཙཱ་བ་ཆེ་གེ་དང་མ་གེ་
མོ་རྣམས{ཆེ་ཆེ་དང་མེ་གེ་རྣམས}ནི་ཏིག་པར་འདུག་གསུང(གསུངས)། མཉེས་པའི་
དབང་གིས་ཧ་ཅང་ཐུགས་ཐུགས་ལྡེག་པར(འདེགས་ཆེས་པར}གྱུར་ཏེ་ད་ནི་ནང་
པར་རང་འདོང་ངོ་གསུང་ངོ་གསུངས་སོ། །རྒྱགས་ཀྱི་གྲབས་དང་དྷོ་འདོལི་ལསྩོགས་
པ་མང་པོ་དགོས་པས་གྲབས་སུ་མ་ཆུད། ཇོ་སྲས་ཉི་མ་དང་ཁམས་པ་བྱང་གྲགས་གཉིས་
ཀ་ཡང་ཚད་པའི་ནད་ཀྱིས་ཟིན་ཏེ་རྐང་པས་འགྲོ་མ་ནུས། པཎ་ཆུང་ཐམས་ཅད་ཀྱང་
བྷོ་འདོ}ལི་དགོས་ཟེར། རྒྱ་གར་དགེ་སློང་མ་དང་དགེ་ཚུལ་མ་གཉིས་སྔོན་གྱི་མ་རྒན་
ཚབ་མར་བསྲལ(བསྲེལ)བས་འཆི་ཁར་ཞལ་ཆེམས་བཞག་པའི་རྩིས་ཅན་དུ་སོང་བས་
དྷོ་འདོ》ལི་འདོད། ཁུར་པོ་བ་ཡང་ཤིན་ཏུ་དཀའ་བར་སོང་ནས་མི་རྙེད་པར་གྱུར། འགྲོ་
གསུང་པའི་ཐོག་ལ་མ་ཆུད་ན་ནི་རྒྱ་གར་པ་ཟ་འདོད་པ་མང་པོས་ཐུགས་ནུར་བ་ལ་
ཚེགས་མི་འདུག་པས་བློ་མ་བདེ་བ་ལས། ཡང་ཛ་ཡ་ཤྲཱི་ན་རེ། གསེར་གྱི་ཊམ་ཀ་གཅིག་ ང་
ལ་སྐུར་ཅིག་ཐབས་བྱའོ་ཟེར་ཏེ། རྒྱལ་ཕྲན་གཅིག་ལ་རྔན་པར་བྱིན་ནས་ལམ་གྱི་ཇག་པ་
མ་སོལ་བའི་ལོ་རྒྱུས་བྱས་པས་ཞག་འགའ་ཐོགས་པར་བྱུང་
། རྒྱགས་དང་ཁུར་མི་རྣམས་
གྲབས་སུ་ཆུད་པ་དང་བྷེ་དྷུར་དུ་ཕྱིན་ནོ། །
བོད་ཀྱི་ཚོང་པ་མང་པོས་བསུ་བ་བྱས། ཀུན་གྱིས་སྐྱབས་འགྲོ་དང་མདོ་ཟློས་བྱེད་
པ་གསན། ཤིག་མི་སྐྱུར་བ་དང་བསྙེན་གནས་བསྲུང་པ་གཟིགས་པས་བོད་ཀྱི་མི་སྐྱ་ནི་
རྒྱ་གར་གྱི་ཛ་ཐཱ་སུ་ཁི་བས་བཟང་གསུང(གསུངས)ནས་དགེས་དགྱེས། སྟོན་མོ་དྲངས་
107



ལོ་པཎ་གྱི་རྣམ་ཐར་ཕྱོགས་བསྒྲིགས།
པའི་རྗེས་ལ་ཐམས་ཅད་བསྔོ་བ་དང་བྱིན་རླབས་ཞུ་བ་ལ་མ་ཧཱ་ཡ་ན་ཞི་ཙེ་གསུང་
(གསུངས)ནས་ཐུགས་ཕེབས་ཏེ། ད་གདོད་གོ་ལེ་གྲབས་སུ་བཅུག་པས་ཆོག་པར་སོང་
ངོ༌༑ །བྷེ་དྷུར་ནས་ཡོན་ཏན་ཡོད་པའི་རྒྱ་གར་བཙན་བཙུན་ཐམས་ཅད་ལ་དྷོ་འདོ
ལི་དགོས་པར་སོང་པས་ཆོས་རྗེའི་འཛེག་བྱ་བ་མིས་ཁུར་བའི་སྙུག་སྒྲོམ་གཅིག་མ་
གཏོགས་པ་དྷོ་འདོ》ལི་བཅུ་དགུ་བརྩམས། བྷེ་དྷུར་ནས་བོད་དུ་འགྲོ་བའི་ལ་ཆེན་པོ་
གཡག་ཚུགས་སུམ་ལག་བྱ་བ་གཅིག་ལ་གྱེན་དུ་འཛེག་པའི་ཟླ་ཕྱེད་དགོས། བར་དུ་
འགྲོ་བ་ལ་ལྷོ་ནད་བྱ་བ་ཚད་པ་ཡིན་ལ་རིམས་ནད་ཀྱང་ཡིན་པ་ནན་ཏར་གཟན་པ་
གཅིག་དར་བས་ཕལ་ཆེར་ལ་བཏབ་བོ། །
ནད་པའི་དོ(འདོ》ལི་ཡང་བདུན་བརྒྱད་དགོས་པར་སོང་པས་བླ་རྔན(གླ་རྔན་
བསམ}གྱིས་མི་ལང་པ་དགོས་པར་བྱུང་
། ལམ་གྱི་སྟེངས་ཀ་རེ་ན་ནད་པ་གྲོགས་པོས་
བོར་བ་མགོ་བོ་ཟིང་ཟིང་པ་མང་དུ་འདུག་པས་ཆོས་རྗེ་སྙིང་རྗེ་སྐྱེས་ཏེ་ངའི་འཛེག་
གིས་འདི་ཁུར། ངའི་འཚོ་བ་འདི་ལ་བྱིན་གསུང(གསུངས)། ཛྷའདོ》ལི་བ་རྣམས་ཀྱིས་
རི་གཟར་བོ་ལ་དྲང་དུ་མ་བཏུབ་པས་དོ༔འདོ》ལི་ཐམས་ཅད་འཛེག་ཏུ་བསྒྱུར་དགོས་
པར་བྱུང་
། གཡང་ས་ལྷུང་ལ་ཁད་དུ་མ་ཡོད་པས་འཇིགས་ནས་ཕལ་ཆེར་གྱིས་མཆི་མ་
ཕྱུང་༑ འགའ་ཞིག་ཕྱིར་ལོག་པས་ཆོས་རྗེ་ཡང་སྤྱན་ཆབ་མང་དུ་བྱུང་
། འོན་ཀྱང་ཆོས་
རྗེ་གཅིག་པུ་ཐུགས་ནུར་མ་བྱུང་བས་ལམ་དུ་དཀའ་དཀའ་ནས་གཡག་ཚུགས་ཀྱི་ལ་
བསྒྲལ་ཟིན་ཏོ། །ལ་དེ་ཐོན་པའི་ལུང་བ་ན་བདུད་རེག་པ་སྐྱ་གཅིག་བྱ་བ་ཤིན་ཏུ་གཉན་
པ་གཅིག་ཡོད་པས་དངོས་སུ་བར་ཆོད་བྱེད་པ་ལ། འགྲོན་ཚན་མང་པོ་རེས་གཡག་གྲུས་
པོ་རེ་བཙལ་ལ་མཆོད་དགོས་པས། ལོ་ཙཱ་བས་ཟན་ལ་གཡག་གི་གཟུགས་བཅོས་ནས་
བདེན་པ་བརྡར། གཏོར་མ་བྱིན། ཟན་བླུད་བསྔོས་པས་དེ་ཕྱིན་ཆད་གཡག་མི་དགོས་
108



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
པར་བླུད(གླུད)ཀྱིས་ཆོག་པར་གྱུར།
(དེ་ནས་རང་ཡུལ་དུ་རིན་པོ་ཆེ་དགེ་འདུན་བརྒྱ་ཕྲག་དུ་མས་བསྐོར་ལ། འཕྲིན་
ཡིག་བསྐུར་ཏེ་ཆོས་རྗེ་བྱོན་པའི་གྲབས་ཀ་དང་
། བོད་ཀྱི་དགེ་བའི་བཤེས་གཉེན་ཐམས་
ཅད་ཐུགས་དགྱེས་པ་བསྐྱེད་པར་བསྐུལ་ཞིང་
། གཏམ་སྙན་སྒྲོག་པའི་བང་ཆེན་པ་བཏང་
སྟེ༑ དེའི་སྤྲིངས་ཡིག་གི་ཚིག་ནི་འདི་སྐད་ཅེས་བྱའོ། །ཨོཾ་སྭ་སྟི་སིདྡྷཾ
། ཕན་བདེའི་འབྱུང་
གནས་དཔག་མེད་ཡོན་ཏན་རིན་ཆེན་གཙུག །རབ་མཐོ་དཀར་བསིལ་དྲི་མེད་ཡིད་འོང་
མཛེས་པ་ཡི། །བདེ་གཤེགས་བསྟན་པ་གཟི་འོད་དཔལ་ཕྲེང་འབར་བ་འདིས། །བཤེས་
གཉེན་ཁྱེད་མཛད་བཀྲ་ཤིས་ལྷུན་གྱིས་གྲུབ་གྱུར་ཅིག །ཤཱཀྱའི་བསྟན་སྲོག་ཤཱཀྱའི་
གདུང་འཚོབ་པ། །ཤཱཀྱའི་མཚན་ཅན་མཉམ་མེད་བླ་མ་ནི། །རྒྱུ་བཞིས་གངས་རིའི་ཁྲོད་
འདིར་བྱོན་གྱུར་གྱིས། །སྐྱེས་ཆེན་ཁྱེད་དགོངས་འདི་གསན་ཚིམ་པར་མཛོད། །
དགེ་ལེགས་ལས་དང་སྨོན་ལམ་ལྟས་བསྟན་དང་
། །བདག་སོགས་དཀའ་སྤྱད་དུ་
མས་རབ་བསྐུལ་བས། །ས་ཆེན་སྟེང་ན་འགྲན་གྱི་ཟླ་མེད་པ། །ཆོས་ཀྱི་རྒྱལ་པོ་དིང་སང་
འདིར་བྱོན་རྨད། །རྒྱ་གར་ཁ་ཆེ་བལ་བོད་རྒྱ་ནག་ལི། །ཡུལ་གང་ནའང་མཚུངས་མེད་
པཎ་ཆེན་དེས། །ལེགས་ཚོགས་མཐའ་ཡས་བདག་ལྟས་ཅི་ཞིག་བརྗོད། །ཁྱོད་ཉིད་སྔར་
གསན་སླད་ཀྱིས་གཟིགས་པར་གྱུར། །ཇི་ལྟར་གཟིར་བུ་སྦྱིན་དང་ཞགས་ཐག་ནི། །རང་
ལས་དམན་ཡང་འཁོར་ལོ་འཁྲུལ་འཁོར་དང་
། །སྣ་འཁྲིད་ཤིང་རྟའི་འཁོར་ལོ་ལེགས་
བསྒྱུར་བ། །དེ་ལྟར་བདག་གིས་ཀྱང་ནི་ཚུལ་འདི་ལགས། །ལམ་གང་ཞིག་ནས་རྒྱ་གར་
ཡུལ་མཐའི་བར། །ལ་ལར་མི་བཟད་སྐྱི་བསེར་ཤུགས་དྲག་གཟིར། །ལ་ལར་བུ་ཡུག་ཁ་
བའི་གསེབ་ཏུ་བྱིང་
། །ལ་ལར་མཐོང་བས་སྐྱི་གཡའི་གཡང་ས་བགྲོད། །
1
འདིར་ལྡེབ་ངོས་གཉིས་ཙམ་བྲིས་མ་གཞན་ཞིག་ལ་འདུག་པ་འདིར་བཅུད་པ་ཡིན།
109



ལོ་པཎ་གྱི་རྣམ་ཐར་ཕྱོགས་བསྒྲིགས། །
དེ་བཞིན་གཞན་དུ་ཉི་འོད་འབར་བས་གདུང་
། །གཞན་དུ་ཆབ་རླངས་ལྗན་ལྗིན་
ཁྲོད་ཆེན་ཞུགས། །གཞན་སྲོག་་་་་་་ཁྱིམ་བཅུག་སོགས། །འབད་པ་སྟོང་གིས་ཆོས་རྗེའི་
སྤྱན་སྔར་མཆིས། །གྲོ་མའི་ཁྲོད་ནས་བཅུ་གསུམ་ཞག་གིས་བདག །མོན་ཡུལ་ཆུག་ཡུལ་
ཤི་སྐྱིད་ཡུལ་བརྒལ་ཏེ། །རྩི་དུག་རྩི་མདའ་བླ་འཕྲོག་གཅན་ཕྲང་བཙས། །སྣ་ཚོགས་ཁྱད་
བསད་བྷེ་དྷུར་ཚོང་འདུས་ཕྱིན། །དེ་ཡུལ་མཐའ་ནས་ཟླ་ཕྱེད་ལམ་སོང་ན། །རྒྱ་གར་ཤར་
ཕྱོགས་གྷ་ཨུ་རུ་ཡི་མཐིལ། །བླ་མེད་གཙུག་ལག་ཁང་ཆེན་ཛ་ཀ་དྷར། །པཎ་ཆེན་དགེ་
འདུན་ལྔ་བརྒྱའི་དབུས་བཞུགས་ཐོས། །བདག་བློ་རིང་ནས་གདུང་པས་གསོལ་བཏབ་
ནི༑ །བྱམས་སྒྲོལ་ལྷག་པའི་ལྷས་བསྟན་རྨི་ལམ་དུ། །བྱང་ཕྱོགས་སོང་ཞིག་དཔག་མེད་
དོན་འགྱུར་ཞེས། །འུ་ང་བསྟན་འགྲོ་བའི་བླ་མ་བྱང་ཕྱོགས་བསྐྱོད། །སྡིག་ཏོའི་བློན་པོ་ཚོང་
དཔོན་དགེ་འདུན་གྱིས། །འཁོར་ལོའི་རྫིང་བུ་ལྟ་བུར་ལམ་བཀག་པའང་། །ཐབས་སྟོབས་
ཕུན་ཚོགས་སྐྱེས་ཆེན་དེ་ཉིད་མཐུས། །ཉི་ཟླ་གཟའ་ལས་གྲོལ་ལྟར་རྣམ་པར་མཛེས། །དེ་
རྗེས་འགྲོ་བའི་སྒྲོན་མས་ཕྱོགས་བཞི་ཡི། །པཎ་ཆེན་འདུས་པའི་འཁོར་ཚོགས་དབུགས་
དབྱུང་ཕྱིར། །སྐུ་ཚབ་རིང་བསྲེལ་པོ་ཏིའི་རྟེན་བཞག་ནས། །ནགས་གླང་པདྨོའི་མཚོ་
ལྟར་ལམ་ཞུགས་བྱོན། །རིན་ཆེན་ཤེས་ལ་རིན་ཆེན་དོན་ཡོད་དེ། །དེ་མི་ཤེས་ལ་དེ་དོན་
མི་འགྱུར་གྱིས། །རྙེད་དཀའ་བསྟན་པའི་སྒྲོན་མ་འདི་ལ་ཁྱེད། །
པས་ཉི་ཟེར་ལྟ་བུར་
ཐུགས་དབྱེ་མཛོད། །མཐུ་ཆུང་བདག་ལ་སྣ་ཚོགས་ངལ་བ་བརྒྱས། །འགྲོ་བའི་གཉེན་
གཅིག་སྐྱེས་ཆེན་ཁྱེད་སོགས་ཀྱིས། །སྤྱན་སྔར་ཞལ་བསྟན་བགྱི་བ་འདི་ལགས་ཏེ། །ཉི་
ཟླ་མཇལ་འགྱུར་རླུང་ཤུགས་བསྐྱོད་པར་བས། །གང་ཚེ་ཚུལ་ལུགས་ཀུན་མཁྱེན་ཁྱེད་ཀྱི་
འཕྲིན། །འདི་གསན་རྐྱེན་དུ་འཚམས་པར་འགྱུར་ཞེ་ན། །དེ་ཚེ་དེ་སླད་བདག་དང་འགྲོ་
མང་ལ། །བརྩེ་བས་འཁོར་བཅས་དགྱེས་པ་བསྐྱེད་པར་བསྐུལ། །ཞེས་བྱའོ། །
110



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
དེ་ནས་རིམ་གྱིས་གྲོ་མོ་བའི་བསུ་བའི་ཁྲོམ་ཆེན་པོས་སླེབས་ཏེ། རྒྱ་གར་བ་རེ་རེ་ལ་
ཡང་མི་བཅུ་བཅུས་ཁུར་བས་བདེ་བླག་ཏུ་གྲོང་ཡུལ་དུ་ཕེབས་སོ། །གྲོང་ཡུལ་ཐམས་ཅད་
ན་ཡང་ཀློག་འདོན་པ་དང་
། ཡི་གེ་འབྲི་བ་དང་
། གསོན་གཤིད་གཤིན་གཤིད་དང་
། ནད་
པའི་རིམ་གྲོ་ལསྩོགས་པ་ཆོས་ཁོ་ན་དང་སྦྱོར་བ་དང་
། གནས་དགོན་དང་བཙན་བཙུན་
རྣལ་འབྱོར་ཕོ་མོ་ལསྩོགས་པ་གང་ཟག་རྣམས་ཀྱང་དགེ་སྤྱོད་ལ་རྩིས་ཆེ་བ་དང་
། མི་ཆོས་
ཐ་མལ་པ་ཡང་སྲོག་གཅོད་པ་ལསྩོགས་པ་ལ་ངོ་ཚ་བར་བྱེད་པའི་རྣམ་ཐར་གྱིས་
ཐུགས་བལྟམས་པར་བྱུང་ངོ༌
། །དེའི་ཚེ་འོ་བརྒྱལ་བར་མ་བྱུང་ངམ་ཞེས་དྲིས་པ་ལ། སྐུ་
འོ་བརྒྱལ། ཐུགས་འོ་བརྒྱལ་མེད་གསུང་
། ཨེན་ཙམ་འོ་བརྒྱལ་ཨེན་ཙམ་འོ་མི་བརྒྱལ་
ཞེས་གསུང་ངོ་གསུངས་སོ།། །མིའི་སྲོག་ཆགས་གཅིག་དགེ་བ་ལ་སྦྱར་དུ་བྱུང་ན་དུད་འགྲོ་
འཛམ་བུ་གླིང་གང་པ་བདེ་སྐྱིད་ལ་བཀོད་པ་བས་ཀྱང་དོན་ཆེ་བ་ཡིན་གསུངས་ནས། དགེ་
བའི་དངོས་པོ་གསུམ་ལ་མ་བཀོད་པར་རང་རང་གི་ཡུལ་དུ་མ་བཏང་ཞིག་གསུང་
། དངོས་
པོ་གསུམ་ནི། སྦྱིན་པ་ལས་བྱུང་བའི་དངོས་པོ་མེ་ཏོག་གཅིག་གཏོར་བ་ཡན་ཆད་དང་
།
ཚུལ་ཁྲིམས་ལས་བྱུང་བའི་དངོས་པོ་བསྙེན་གནས་རེའམ། ཉིན་གཅིག་སྲོག་གཅོད་པ་
སྤོང་པ་ཙམ་དང་
། བསྒོམས་པ་ལས་བྱུང་བའི་དངོས་པོ་ཇོ་བོ་ཐུགས་རྗེ་ཆེན་པོ་སྒོམ་
པའམ། བྱམས་པ་དང་སྙིང་རྗེའམ། རྨི་ལམ་སྒྱུ་མ་ལྟ་བུར་བསྒོམ་པ་ཙམ་རེའོ། །
དེའི་རྗེས་ལ་སྨོན་ལམ་ཡང་རིམ་པ་གསུམ་གསུམ་ཕྱག་ལེན་དུ་བཀོད་དེ། དགེ་བའི་
རྩ་བ་འདིས་སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་མྱུར་དུ་ཐོབ་པར་
གྱུར་ཅིག །ཤི་འཕོས་ནས་ཀྱང་དགའ་ལྡན་གྱི་གནས་སུ་དམ་པའི་ཆོས་ལ་ལོངས་སྤྱོད་པར་
གྱུར་ཅིག །ནམ་འཆི་བའི་ཚེ་ཡང་དམ་པའི་ཆོས་དང་མ་བྲལ་བས་སེམས་འགྱོད་པ་མེད་
པར་གྱུར་ཅིག་ཞེས(ཅེས)བྱ་བའོ། །ཕག་རིར་སླེབས་པ་ན་བོད་ཀྱི་ཁ་བཞི་ནས་ཚོགས་པའི་
111



ལོ་པཎ་གྱི་རྣམ་ཐར་ཕྱོགས་བསྒྲིགས།
6
ཆོས་པ་དང་མི་ཆོས་པ་གྲངས་མེད་པས་ཞབས་ཏོག་ཐུག་མེད་བྱས་ཅིང་ཤིང་)ཆོས་ཞུས།
མན་ངག་ཁ་འཐོར་མང་དུ་གསུངས་སོ། །
རྒྱང་རོ་ནས་འགུར་མོའི་བར་དུ་ཆོས་དང་ཟང་ཟིང་གི་ལོངས་སྤྱོད་བསམ་གྱིས་
མི་ཁྱབ་སྟེ་ཡི་གེར་དགོད་ཀྱིས་མི་ལང་ངོ༌། །བླ་མ་དཔྱལ་ལོ་ཐར་པ་གླིང་པའི་ཞལ་ནས།
ངའི་བླ་མ་ཁ་ཆེ་བསོད་སྙོམས་པ་ནི་བོད་དུ་བྱོན་མི་སྲིད། གལ་ཏེ་བྱོན་ཡང་བོད་ན་
སློབ་མ་ང་གཅིག་པུ་ལས་མེད་པས་ང་ལ་འཕྲིན་འོང་པར་
ས་ང་ལ་འཕྲིན་འོང་པར་རིགས་པ་ལ་མ་བྱུང་། མཚན་
འདྲ་བའམ་སྦྱངས་པའི་ཡོན་ཏན་གྱི་ཆ་འདྲ་བ་ཙམ་ཞིག་ཡིན་ཏེ་འོང་གསུང་སྐད།
དངོས་ཡིན་མིན་བལྟ་བའི་ཆེད་དུ་བཙུན་པ་བཞི་ཙམ་སྤྲིངས་ཏེ་ཆ་ལུགས་དང་སྐུ་བྱད་
ལསྩོགས་པ་བརྟགས་པས་ནོར་པ་མེད་པར་གོ་སྟེ། རྒྱང་རོ་ས་ཕུག་ནས་བསུ་ཞིང་ཁྲ་
བོ་ཆེ་དང་ངམ་ཁར་གདན་དྲངས་ནས་བསུ་བ་དང་ཞབས་ཏོག་རྒྱ་ཆེར་མཛད། ཁྲ་བོ་
ཆེ་དང་ངམ་ཁ་གནས་ལསྩོགས་པར་སྔ་སུན་མཛད་ནས་སྨན་ལུངས་སུ་གདན་འདྲེན་
པར་ཞུས་པས། ཨཱརྱ་མཻ་ཏྲིའི་དོན་ཞིག་བྱས་ལ་སང་ཕོད་འོང་གིས་གསུང་སྐད། དེའི་ཕྱི་
ནས་བླ་མ་ཐར་པ་གླིང་པ་དངོས་ཁྲོ་ཕུར་བྱོན་ནས་དཔལ་ཀྱེ་རྡོར་གྱི་འགྲེལ་པ་ན་རོ་
པས་མཛད་ཟེར་བ་དེ་བསྒྱུར་རོ། །
ཚོང་འདུས་འགུར་མོ་ནས་ཆུ་མིག་རིང་མོ་ལསྩོགས་པར་དགེ་འདུན་བཙུན་པའི་
ཁྲོམ་གྱིས་ཆོས་རྗེ་བལྟ་བའི་སྐབས་ཆེ་བ་ཡང་མ་རྙེད། ཆུ་མིག་དུ་ཁྲོ་ཕུ་བའི་བསུ་བས་
ཀྱང་སླེབས་སྟེ ཏེ)དགེ་བཤེས་དྲུག་བཅུ་ཙམ་ལ་དུང་ཆ་དྲུག་ཅུ། གདུགས་ཆ་དྲུག་ཅུ།
དར་ཆ་དྲུག་ཅུ་ལསྩོགས་པ་བཀོད་ནས་སེར་ཕྲེང་ཁོར་ཡུག་མང་བོའི་བསུ་བ་བྱས
། དགེ་
འདུན་མང་བོ་གཟིགས་པས་ཐུགས་མཉེས་ནས་ཕྱག་རྟེན་ཐམས་ཅད་ཀྱང་དགེ་འདུན་
གྱི་ཕྲེང་བ་རྣམས་ལ་ཕུལ། དེ་ནས་ཁྲོ་ཕུར་གདན་དྲངས་ཏེ་དབུས་གཙང་ཁམས་གྱི་སྟོན་
112



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
སྒོམ་གྲངས་མེད་འདུས་ནས་ཆོས་དང་ཟང་ཟིང་གི་ལོངས་སྤྱོད་དཔག་ཏུ་མེད་པ་མཛད།
དབྱར་གནས་ཀྱང་ཁྲོ་ཕུ་ཉིད་དུ་མཛད་དེ་ཚུལ་ཤིང་ལེན་པ་བརྒྱད་བརྒྱ་ཙམ་བྱུང་།
གནས་སར་པ་མ་ཚར་བས་གནས་རྙིང་བ་ཉིད་དུ་གདན་ཕབ། མདོ་བརྒྱད་སྟོང་བ་ཞུས་
ནས་སློབ་དཔོན་སེང་གེ་བཟང་པོའི་བཤད་གཞི་ལ་སློབ་དཔོན་ཨ་བྷ་ཡའི་ཊཱི་ཀ་སྦྱར་
ནས་ཉིས་རིམ་དུ་རྒྱས་པར་གསུངས།
དེའི་ཚེ་ལྷ་རྗེ་ར་ཕྱར་གྱིས་འབུལ་བ་བསྐྱལ་བའི་དུས་དང་འཛོམས་ནས་དར་ཟབ་
མང་པོ་ཡོད་དེ། ཆོས་རྗེ་ལ་དར་ཟབ་ཀྱི་ཐུན་ཡོན་རེ་མ་ཆག་པ་དང་། རྗེ་རིན་པོ་ཆེ་
འབྲི་གུང་པས་ཆོས་རྗེ་དབུས་སུ་གདན་འདྲེན་པའི་ཆ་རྐྱེན་མང་པོ་བསྐུར་བྱུང་པས་
ལེའུ་སྟོན་མོ་ལསྩོགས་པ་བཟང་པོ་ཤ་སྟག་མ་ཆད་པར་བྱས། མདོ་སྡེ་རྒྱུན་དང་སོ་སོར་
ཐར་པ་རེ་ཡང་གསུངས། ལོ་ཙཱ་བས་ཆོས་བསྒྱུར་བའི་རྣམ་ཐར་ལ་མཉེས་ནས་པཎ་ཆུང་
རྣམ་ལ་འདི་ནི་ལོ་ཙཱ་བ་ཙམ་པོ་མ་ཡིན་གྱི། ཤིན་ཏུ་རིང་དུ་སྦྱངས་པའི་ལས་ཅན་དུ་
འདུག་པས་མ་ཧཱ་ལོ་ཙཱ་བ་ཞེས་བརྗོད་ཅིག་གསུང་
། བརྒྱད་སྟོང་པའི་དེ་བཞིན་ཉིད་ཀྱི་
ལེའུ་ལ་སླེབས་པའི་ཚེ་ཆོས་རྗེའི་ཉམས་སྣང་ལ། རྗེ་བཙུན་སྒྲོལ་མའི་དཔང་དུ་ཐུགས་
དམ་རྟག་ཏུ་མ་ཆད་པར་གསུང་སྒྲོག་པའི་བརྒྱད་སྟོང་པ་ཁ་ཆེའི་ཡི་གེ་ཁ་ཆེའི་ལུགས་
ཀྱི་པོ་ཏི་དེ་ཁྱེར་ནས་མཆོད་ཆ་དང་རོལ་མོ་མང་པོ་བྱས་ཏེ་ཤར་ཕྱོགས་སུ་སོང་བས་རེ་
ཞིག་དབུས་སུ་འགྲོ་བར་འདུག་གསུང་
། རྟག་ཏུ་ངུའི་ལེའུ་འཆད་པའི་ཚེ་ཐུགས་དམ་
གྱི་མཎྜལ་རི་མོ་མང་པོ་ཅན་གྱི་སྟེང་དུ་ཡུམ་གྱི་པོ་ཏི་བཞག་ནས། ལྷའི་བུ་མང་པོས་
མཆོད་པ་བྱེད་ཅིང་ནུབ་ཕྱོགས་སུ་འཕུར་ནས་སོང་པས་རྒས་ཁར་ཁ་ཆེ་གྲིབ་བརྟན་དུ་
འགྲོ་བར་འདུག་གསུང་ངོ༌
། །
ཆོས་དེ་རྣམས་ཐོན་ནས་སྣར་གྱི་གླས་མོ་ཆེར་བྱོན། ཡོན་མཆོད་ཕྱོགས་རིས་ཀུན་
113



ལོ་པཎ་གྱི་རྣམ་ཐར་ཕྱོགས་བསྒྲིགས།
ན་ཡོད་པ་རྣམས་ཀྱིས་བཀུར་སྟི་ཆེན་པོ་ཡུན་རིང་དུ་མཛད། ཆོས་ཁང་དུ་གཞི་ཕབ་
ནས་རྒྱ་གར་ནས་བྱོན་པའི་སྐུ་གསུང་ཐུགས་ཀྱི་རྟེན་ངོ་མཚར་ཅན་མང་པོ་ཞལ་བཀྲམ།
མཆོད་པ་བཟང་པོ་རྟག་ཏུ་ཕུལ། ཆོས་ཆེ་ཕྲ་རྣམས་ཀྱང་དམར་བར་གསུངས། ཐུགས་
དམ་ཡང་འཕེལ་བས་སྔར་ཞལ་མ་གཟིགས་པའི་ལྷ་རྣམས་ཀྱང་འདིར་མཐོང་
། སུམ་ཅུ་
རྩ་གསུམ་པའི་རྔ་སྒྲ་དང་
། དགའ་ལྡན་པའི་མཆོད་པའི་སྒྲ་སྔར་ཡེ་ཐོས་མ་མྱོང་བ་སྙན་
ཞིང་གཏང་མི་བྲ་བ(གདང་མི་འདྲ་བ}མང་དུ་ཐོས། སྒྲ་དེ་རྣམས་ཀྱང་སྔོན་དུ་རོལ་
མོའི་སྒྲ་རང་དུ་ཐོས་པ་ལ་འཇུག(མཇུག་ཏུ)ཆོས་ཀྱི་སྒྲ་མི་འདྲ་བ་དུ་མར་གྲག་གསུང་
ངོ་།
དེར་ཡུན་ཅི་རིགས་སུ་ཐུགས་ཕེབས་པས་འགྲོ་དོན་བསམ་གྱིས་མི་ཁྱབ་པ་མཛད།
རྒྱལ་སྲས་ལམ་རིམ་བསྡུས་པ་ཆུང་ངུ་གཅིག་སྔར་ལྷོ་སྒོ་ནས་བྱོན་མ་ཐག་རྒྱང་རོ་སལ་
དམར་དགེ་བཤེས་རྐྱང་པོའི་ལྷ་ཁང་དུ་མཛད་པ་ལ། ཅུང་ཟད་རྒྱས་སུ་བྱེད་གསུང་
(གསུངས)ནས་རྒྱས་ཤོས་དེ་གླས་མོ་ཆེར་མཛད་དོ། །
ཉན་ཤད(བཤད)སྒོམ་གསུམ་གང་བྱེད་ཀྱང་སྔོན་འགྲོའི་ཆོས་སྤྱོད་མེད་ཐབས་
མེད་གསུང(གསུངས)ནས་ཆོས་སྤྱོད་བསྡུས་པ་གཅིག་ཚོང་འདུས་འགུར་མོར་མཛད་པ་
ལས། ཕྱིས་རྒྱས་ཤོས་དེ་ཡང་གླས་མོ་ཆེར་མཛད། པཎ་ཆུང་རྣམས་ལ་ས་སྡེ་དང་ཚད་
མ་སྡེ་བདུན་ལསྩོགས་པ་མང་དུ་གསུངས། དབྱར་གནས་ཀྱི་དུས་སུ་འདུལ་བ་མདོའི་
ཊཱི་ཀ་སློབ་དཔོན་ཤག་ཀྱ་ཤཱཀྱ)འོད་ཀྱིས་མཛད་པ་དང་
། དགེ་སློང་གི་ཚིག་ལེའུར་བྱས་
པ་འཕགས་པ་སཾ་གྷའི་ལྷས་མཛད་པ་དེ་ཞར་ལ་གསུང་ཞིང(གསུངས་ཤིང་)ཞར་ལ་
བསྒྱུར་རོ། །དགག་དབྱེ་ཐོན་ནས་ཆུ་མིག་རིང་མོར་དགེ་བཤེས་དང་གནས་བསྟན་མང་
པོས་ཞུ་ཕུལ་ནས་དབུ་མ་རིན་པོ་ཆེའི་ཕྲེང་བ་དང་དཔེའི་རྒྱན་གསུངས། དེ་ནས་དྲང་
114



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
སྲོང་སྲིན་པོ་རི་པས་སྤྱན་འདྲེན་ནན་ཏན་ཅན་མཛད་དེ་གཞུ་དང་སྙི་མོའི་ལམ་ནས་
མཚུར་ཕུ་ནས་སྟོད་ལུངས་བརྒྱུད་དེ་ཤཱཀྱ་རྣམ་གཉིས་ལ་མཆོད་པ་མཛད། དགེ་འདུན་
ཚལ་པས་ཞབས་ཐོག་ཆེར་བྱས་ཏེ་རིམ་གྱིས་སྐྱི་ཤོད་ནས་སྲིན་པོ་རིའི་བར་དུ་འགྲོ་
དོན་སྔར་བྱུང་མ་མྱོང་པ་རླབས་ཅན་དག་མཛད་དོ། །
སྲིན་པོ་རིར་བྱོན་ཟིན་ནས་མཚུར་ཕུ་བྱ་བའི་མདོའོ་བའི་རྟ་པ་སྐྱེལ་མི་མང་པོས་
བྱིན་རླབས་ཞུས་ཏེ་ལྡོག་པར་བརྩམས་པས། ངས་ཁྱེད་ཀྱི་དགོན་པར་བསྡད་པའི་ཚེ་
སངས་རྒྱས་ཐོད་པའི་རྒྱུད་ནས་གསུངས་པའི་ལྷའི་རྣམ་འགྱུར་གཞན་དང་མི་འདྲ་བ་
གསུམ་དེར་བཞུགས་པས། ཁྱེད་ཀྱི་བླ་མ་གོང་མས་མཁྱེན་པར་འདུག་སྟེ་མ་དར་བས་
དར་དུ་བཅུག་ན་གང་ཟག་རྟོགས་ལྡན་མང་དུ་འབྱུང་བར་འདུག། ལྷ་དེ་གསུམ་འདིར་
གདན་དྲོངས་དང་ངས་ངོ་སྤྲོད་བྱས་ལ་དེའི་གདམས་པ་བསྟན་གསུང་
། དེར་སྐྱེལ་མི་
རྣམས་ཀྱིས་ཞག་བདུན་བསྡད་དེ་ལྷ་གསུམ་པོ་དེ་གདན་དྲངས། དེའི་གདམས་ངག་
བསྟན། ཡིད་ཆེས་པས་དངོས་གྲུབ་མང་དུ་བྱུང་སྐད། ལྷ་གསུམ་ནི་བདེ་མཆོག་ཡབ་
ཡུམ་གོ་ཟློག་དང་
། ཤཱཀ་ཐུབ་སྤྲུལ་སྐུའི་ཡབ་ལ་ཡུམ་རྡོ་རྗེ་མཁའ་འགྲོ་ཅན་དང་། རྡོ་རྗེ་
དྲིལ་བུ་མཉམ་སྦྱོར་གྱི་དཀྱིལ་འཁོར་ལྷ་ལྔ་མ་རྣམས་སོ། །
དེ་ནས་སྲིན་པོ་རིའི་དབྱར་གནས་ལ་ཆོས་མངོན་པ་ཀུན་ལས་བཏུས་ཀྱི་རྣམ་
བཤད་སློབ་དཔོན་ཡེ་ཤེས་བཤེས་གཉེན་གྱིས་མཛད་པ་སྔར་བོད་དུ་མ་འགྱུར་བ་དེ་
བསྒྱུར། དཔྱིད་ཆོས་ལ་རྒྱལ་པོ་མྱ་ངན་མེད་ལུང་བསྟན་པའི་མདོ་དེ་ཉིད་དང་
། དཔེ་
བརྒྱ་པ་ལས་ཀྱི་འཁོར་ལོ་བསྟན་པ་གསུངས། རྗེ་བཙུན་བྱམས་པའི་ཆོས་ལྔའི་རྣམ་
གཞག་དང་། དབུ་མ་རིག་པའི་ཚོགས་རྣམས་གསུངས། སྲིན་པོ་རིའི་བླ་མ་གདན་ས་བ་
ཆེན་པོ་དེ་ཉིད་ཀྱིས་ཞུས་ནས་བྱམས་ཆོས་རྣམས་ཀྱི་ཁྲིད་སྐོར་དང༌
། རིགས་ཚོགས་ཀྱི་
115



ལོ་པཎ་གྱི་རྣམ་ཐར་ཕྱོགས་བསྒྲིགས།
ཁྲིད་སྐོར་དང་
། སྤྱོད་ཕྱོགས་ཀྱི་ཁྲིད་སྐོར་རྣམས་ཀྱང་ཞུས། དགེ་བའི་བཤེས་གཉེན་ཡེ་
རྒན་དང་གཉལ་གྱི་ཟངས་མོ་ཆེ་ལསྩོགས་པས་རྒྱལ་སྲས་ལམ་རིམ་གྱི་ཁྲིད་རྒྱས་བསྡུས་
རྣམས་བསྐྱངས་སོ། །དེའི་ཚེ་ཡུལ་གཙང་གི་ཤབ་སྨད་ཁྲོ་ཕུའི་ཕོ་བྲང་ན་དགའ་ལྡན་
བྱམས་པའི་གཙུག་ལག་ཁང་བཞེངས་པའི་ཤིང་ཆ་རྣམས་ལྷོའི་མོན་ཡུལ་ནས་འདྲེན་
པ་ལསྩོགས་པའི་སྟ་གོན་བྱེད་ཅིང་ཡོད་དོ། །
དེའི་ཚེ་ལ་སྟོད་སྟག་སྡེའི་མ་ཅིག་བློན་རྒྱུན་ཞེས་བྱ་བ་མཁའ་འགྲོ་མར་གྲགས་
པ་འཁོར་དང་བཅས་པ་ཞིག་གིས་ཕོ་བྲང་གི་ཤིང་འདྲེན་པ་ལ་སྩོགས་པའི་ཞབས་ཐོག་
བྱས་པ་དང་། དེའི་དུས་ན་དབུས་ཡར་ལུང་འཕྱོང་རྒྱས་ཀྱི་འ་ཞ་ཇོ་སྲས་ཞེས་བྱ་བའི་
བཙུན་པ་ཞིག་གིས་ཀྱང་ལྷ་ཁང་གི་གྲོགས་དན་ལསྩོགས་པ་བྱས་པ་ལས། བཙུན་པ་
དེས་ཀྱང་ནོངས་པ་ཅི་ཡང་མེད་པ་ལ་ཕན་ཚུན་གྱི་ཕྲ་མ་ཞིག་ལ་བརྟེན་ནས་བློན་རྒྱུན་
གྱི་གཡོག་པོ་བརྟག་དཔྱད་དང་མི་ལྡན་པ་ཁ་ཅིག་གིས་མིག་ཕྱུང་པར་གྱུར་ཏོ། །
དེའི་ཚེ་ན་ཆོས་རྗེ་པཎ་ཆེན་ལོ་ཙཱ་བ་དང་བཅས་པ་དྲང་སྲོང་སྲིན་པོ་རིར་གདན་
ཕེབས་ནས་ཆོས་རྒྱལ་མྱ་ངན་མེད་ལུང་བསྟན་པའི་མདོའི་རྣམ་བཤད་དང་
། ཆོས་མངོན་པ་
ཀུན་ལས་བཏུས་ཀྱི་འགྲེལ་པ་ལསྩོགས་པ་གཞུང་ཆེ་ཆུང་དང་མན་ངག་མང་པོ་བསྒྱུར་ཅིང་
བཞུགས་ང་འི་སར་གསན་ཏེ། ལོ་ཙཱ་བས་བདག་གི་བྱ་བ་ལས་ཀྱི་མཐའ་འདི་ལྟ་བུ་ལ་བརྟེན་
ནས་དགེ་སྦྱོང་གི་མིག་ཤོར་བ་ནི་འཇིག་རྟེན་ན་དཔེ་མེད་དོ་ཞེས་མྱ་ངན་དང་སེམས་ཁྲལ་
དཔག་ཏུ་མེད་པ་ཡང་བྱས། ཡུལ་དུ་ཕོ་ཉ་བ་སྤྲིངས་ནས་གནོད་བྱེད་དེ་དག་མ་ལུས་པ་ཡང་
ཚར་བཅད། མིག་སྟོང་གཞན་པས་བདུན་འགྱུར་གྱིས་ཆེ་བ་ཡང་བྱིན། དེའི་དོན་དུ་བཤགས་
པ་དང་གསོལ་འདེབས་ཀྱི་མཆོད་པ་རྣམ་པ་མང་པོ་ཡང་བྱས། ཐབས་གཞན་མེད་པས་རང་
གི་ཡི་དམ་གྱི་ལྷ་ལ་ཡུས་ཀྱིས་བརྣངས་ཤིང་། རང་གི་ལས་སུ་བྱ་བ་ལ་སྒྱིད་ལུག་པ་དང་ཡི་
116



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
ཆད་པས་སྨྲེ་སྔགས་ཀྱི་གསོལ་འདེབས་འདི་བསྡེབས་པ་ཡིན་ནོ། །
ན་མཤྲཱི་ཨཱརྱ་མེ་ཏི་ན་ཐཱ་ཡ། སྤྱི་གཙུག་རིན་ཆེན་སེང་ཁྲི་ཉི་ཟླ་གསེར་བཟངས་
འོད་ཆགས་འགྱིང་པ་ལ། །དཔེ་བྱད་མཚན་རྫོགས་གཟི་བརྗིད་ངོ་མཚར་སྐུ་ཡི་བཀོད་
པས་ལེགས་བཞུགས་ཤིང་
། །གསོལ་འདེབས་སྙིང་དཀྱིལ་རྟོགས་པ་མཆོག་བསྐྱེད་རེ་བ་
མ་ལུས་རྫོགས་མཛད་པ། །མི་ཕམ་མགོན་གྱིས་བདག་ལུས་དཀྱིལ་འཁོར་ཕོ་བྲང་བརྟན་
པར་མཛད་གྱུར་ཅིག །བྱི་རུ་ལྟར་འཚེར་ཤིན་ཏུ་ཡིད་འོང་ཉི་འོད་བྱེ་བ་ལས་ལྷག་སྐུ། །ལྷ་
རྔ་འབྲུག་སྒྲ་ཚངས་དབྱངས་ལྟར་སྙན་ས་གསུམ་རྒྱས་འགེངས་སིམ་པའི་གསུང་
། །སྟོབས་
བཅུ་མཐར་ཕྱིན་འཇིག་རྟེན་འོད་མཛད་མཉམ་མེད་མཁྱེན་བརྩེའི་ཐུགས་མངའ་བ། །
འགྲོ་བ་ཀུན་གྱི་སྤྱན་མཆོག་གྱུར་པ་ཕོངས་པ་བདག་གི་སྐྱབས་གཅིག་གསོན། །གང་གི་
མཚན་ནི་བྱམས་པའི་སྒྱུར་ལྡན་སངས་རྒྱས་རྣམས་ཀྱིས་མི་ཕམ་བསྒྲགས། །སྐྱོབ་དབང་
དེ་ལ་གུས་པར་ཕྱག་འཚལ་སྤྱི་བོར་ཐལ་སྦྱར་མངོན་བཏུད་ནས། །འབར་བའི་སྡུག་
བསྔལ་བརྒྱུད་མས་སེམས་གདུངས་ཡ་ངའི་ཁུར་གྱིས་དུབ་པ་བདག །རྩེ་གཅིག་ཡིད་
ཀྱིས་ཁྱོད་ལ་གསོལ་འདེབས་ཉམས་ཐག་བདག་ལ་མྱུར་དུ་སྐྱོབས། །
སྔོན་བསགས་རང་གི་ཉོན་མོངས་ཉེས་སྤྱོད་ནག་པོ་གདུག་པའི་ཀླུས་འཕངས་པ། །
བཟོད་དཀའ་འཇིགས་པའི་སྡུག་བསྔལ་འཁོར་ལོ་གནམ་ལྕགས་འབར་བའི་ལྕེ་རྒྱུན་
གྱིས༑ །ཉིན་མཚན་རྟག་ཏུ་སྤྱི་བོར་རབ་བརྫིས་ཇི་ཙམ་ཐབས་ཀྱིས་དེ་བསལ་བཞིན། །དེ་
ཙམ་སླར་ཡང་སྣ་ཚོགས་གནོད་འབྱུང་བདག་གི་སྐབས་འདི་མཁྱེན་པར་མཛོད། །ལྷ་མཆོག་
ཀྱེ་ཀྱེ་གང་ཞིག་ཇི་ལྟར་ཉོན་མོངས་དེ་ལྟར་ངས་སྐྱོབ་ཅེས། །ཉིད་ཀྱིས་ཞལ་བཞེས་དེ་ཕྱིར་
བརྩོན་པས་རྒྱ་ཆེན་ཚོགས་ནི་མཐར་ཕྱུང་ནས། །སྐྱབས་བཞེད་སྐྱོབ་ནུས་ཐབས་ལ་ ཐོགས་
མེད་ཇི་ལྟ་བུར་ཡང་དབང་འབྱོར་ན། །ད་ལྟར་འདི་ན་སྣ་ཚོགས་འཇིགས་བཅས་ཉོན་
117



ལོ་པཎ་གྱི་རྣམ་ཐར་ཕྱོགས་བསྒྲིགས།
མོངས་བདག་ཅག་མི་གཟིགས་སམ། །
ཁྱོད་ལྟར་མ་ལགས་གང་ཞིག་ཕྱོགས་ཙམ་སྙིང་རྗེའི་ཡིད་ལ་བརྟེན་ཙམ་ཡང་
། །ཀུན་
རྨོངས་བདག་ལྟའི་མི་བཟད་མྱ་ངན་གདུང་པའི་ཡིད་ཀྱིས་ཟིལ་ནོན་དང་
། །གུས་པ་
དྲག་ལྡན་རྩེ་གཅིག་གསོལ་འདེབས་དེའང་བཏང་སྙོམས་བགྱི་འོས་མ་ལགས་ན། །(ོས་
བཅུའི་དབང་ཕྱུག་མགོན་པོ་ཁྱོད་ལྟས་གྱི་ནར་ཅི་ཕྱིར་བགྱི་བར་རུང་། །སྙོམས་པའི་བུ་
ལ་མཛངས་པའི་ཕ་བཞིན་གལ་ཏེ་ཁྱོད་མིན་བདག་སྐྱོན་ནའང་
། །དེ་སླད་བདག་ནི་དེ་རིང་
ནས་བཟུང་དགེ་བ་ཀུན་གྱི་རྗེས་འཇུག་ཅིང་
། །མི་དགེ་ཀུན་བཤགས་རིན་ཆེན་སེམས་
བསྒོམ་སྟོང་ཉིད་རྣམ་པར་བརྟན་པོར་བགྱི། །དགེ་འདིས་མྱུར་དུ་ཞབས་པད་རྡུལ་རེག་
ལྷ་མཆོག་ཁྱོད་ཀྱིས་རྗེས་འཛིན་ཤོག །དེ་རིང་ཕན་ཆད་ཇི་སྲིད་བདག་ནི་ལྷ་མིའི་སྟོན་
མཆོག་ཁྱོད་ལྟ་བུར། །གང་གྱུར་དེ་སྲིད་ནམ་མཁའི་མཐའ་ཀླས་སྲིད་གསུམ་འདི་ན་
བདག་གི་སྐྱབས། །ཁྱོད་གཅིག་ལགས་སོ་དེ་བས་བདག་གི་འདོད་དགུ་ཐམས་ཅད་ཁྱོད་
མཁྱེན་ལ། །} གདུང་པའི་ཡིད་ཀྱིས་རིང་ནས་བསམ་པའི་དོན་གཉིས་བདེ་ལེགས་
འབྱོར་ང་ར་མཛོད། །
ཐོག་མེད་དུས་ནས་ཉམ་ངའི་མཚོར་ལྷུང་ཉམ་ངའི་ལས་ཀྱིས་ཉམ་ང་བཞིན། །ཉམ་
ང་ལས་འོངས་ཉམ་ངའི་ཉེས་ཚོགས་ཉམ་ངའི་སྡུག་བསྔལ་སྟོང་ལྡན་པ། །ཉམ་ངའི་ལམ་
ཞུགས་ཉམ་ངའི་འགྲོས་ཀྱིས་རྣམ་ཀུན་བག་མེད་བསླུས་པ་ཡི། །ཉམ་ང་བདག་ལ་
མགོན་པོས་བརྩེར་དགོངས་ནོངས་པ་མ་ལུས་བཟོད་པར་གསོལ། །དྲང་སྲོང་རྒྱལ་པོ་
འཆལ་བློ་བདག་འཁོར་བག་མེད་སྤྱོད་པས་ཐུགས་ཕྱུང་ཡང་
། །རྟག་ཏུ་ཉེས་པ་རང་
དབང་མེད་བྱས་བདུད་ཀྱིས་བསླུས་པའི་བློ་འདྲ་སོགས། །ཇི་ལྟ་ཇི་ལྟར་ཉེས་བགྱིས་
2 འདི་ཡང་དཔེ་གཞན་ཞིག་ལས་བཅུད།
118



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
གང་ལགས་དེ་ལྟ་དེ་ལྟར་སྙིང་རྗེ་བས། །ཡབ་ཅིག་ཁྱོད་ཀྱི་ཐུགས་རྗེ་བརྟན་པོས་གཏང་
པར་ནམ་ཡང་མ་དགོངས་ཅིག(ཤིག)
། །
དཔལ་འཕགས་པ་མི་ཕམ་མགོན་པོ་ལ་གནུབས་ལོ་ཙཱ་བས་སྨྲེ་སྔགས་བརྗོད་པའི་
སྒོ་ནས་གསོལ་བ་བཏབ་པའོ། །
དུས་ཕྱིས་ལོ་ཙཱ་བ་ཡང་དེའི་རྣམ་ཐར་མཐོང་པས་ཡིད་སྐྱོ་བ་ཆེར་སྐྱེས་ཏེ་བྱམས་
ཆེན་ཕོ་བྲང་དང་བཅས་པ་བཞེངས་པ་ཡང་རྙེད་གྲགས་ལསྩོགས་པའི་ཀུན་སློང་དང་
མ་འདྲེས་པར་སྙིང་ཐག་པ་ནས་ཐེག་པ་ཆེན་པོ་ཁོ་ནའི་བསམ་སྦྱོར་བཟང་པོས་རྩེ་
གཅིག་ཏུ་བཞེངས། ལོང་པ་ཡང་ཡུན་རིང་པོར་བླ་མཆོད་བྱས་ནས་རིམ་གྱིས་སྡིག་པ་
དག་པའི་རྟགས་མང་པོ་བྱུང་
། ཤི་འཕོས་ནས་དགའ་ལྡན་དུ་དམ་པའི་ཆོས་ལ་ལོངས་
སྤྱོད་པའི་མན་ངག་ཀྱང་ཐེབས་ཏེ། མཐར་རང་ཡུལ་དུ་སོང་ནས་འཕྱོས་ཀྱི་ངོ་དགའ་
ཞེས་བྱ་བར་མིག་སྟོང་གི་ཡོ་བྱད་བླངས་པ་རྣམས་ལ་སྐུ་གསུང་ཐུགས་ཀྱི་རྟེན་ཕོ་བྲང་
དང་བཅས་པ་ཡང་བཞེངས
། བསྒྲུབ་པ་སྙིང་པོར་བྱས་ཏེ་དགེ་སྦྱོར་ཁྱད་པར་ཅན་རྒྱུད་
ལ་སྐྱེས་པར་གྱུར་ཏོ། །དེ་ནས་སྲིན་པོ་རིར་གཞི་བཟུང་ནས་ཤར་ནུབ་ལྷོ་བྱང་མང་པོར་
གདན་དྲངས་པ་དང་། ཆོས་སྣ་ཚོགས་བསྟན་པ་ནི་བརྗོད་ཀྱིས་མི་ལང་ངོ་
ང་ངོ་
། །
ཡང་བསམ་ཡས་ཆོས་འཁོར་གྱི་བདག་པོ་ལྷ་ཞི་བ་འོད་བྱ་བས་མ་ཅིག་ཡུམ་བུ་
འདས་པའི་དགེ་རྫོངས་ལ་གདན་དྲངས་ཏེ་བསམ་ཡས་ཀྱི་རྣམ་ཐར་གཟིགས་པས་ལྷ་
དང་ལྷ་ཁང་གི་བཀོད་པ་ནི་ལེགས། བྱི་དོར་འདི་བས་ལེགས་པ་གཅིག་བྱེད་ཐང་
། བི་
ཀྲ་མ་ཤི་ལའི་བྱི་དོར་བྱེད་མཁན་དང་དུས་མཚུངས་སུ་འདུག་གསུང་
། ཡུ་འབོག་གི་ཁྲི་
ལ་ལོ་པཎ་བསྒྲིགས་ནས་རིན་པོ་ཆེ་བདུན་གྱི་ཆོས་གསུངས། དད་པ་འཁོར་ལོ་རིན་པོ་
ཆེ་ལ་ཆོས་ལྔ་སྟེ། རྒྱུ་ལྷག་པའི་བསམ་པ་བཟང་པོ་གསེར་ལས་གྲུབ་པ་དང་
། རྐྱེན་ངན་
119



ལོ་པཎ་གྱི་རྣམ་ཐར་ཕྱོགས་བསྒྲིགས།
པས་མི་འགྱུར་བའི་ལྟ་བ་བརྟན་པ་དང་
། ཤེས་རབ་དང་མཚུངས་པར་ལྡན་པའི་རྩིབས་
རྣོ་བ་དང་། དགེ་ཆོས་མང་པོས་མཐའ་བསྐོར་བས་ཁོར་ཡུག་བཟང་པོ་དང་
། ཕྱོགས་
ཀུན་ཏུ་བསྐོར་ཏེ་བར་དུ་གཅོད་པ་ཐམས་ཅད་བཅོམ་ནས་དགེ་ཚོགས་མ་ལུས་པའི་སྣ་
འདྲེན་ང་འོ་ཞེས་བྱ་བ་ལསྩོགས་པའོ། །
ཉི་མ་གྷ་འགའ)ཞིག་གི་རྗེས་སུ་ཆོས་རྗེ་མཆིམས་ཕུ་དང་བསམ་ཡས་ཕུ་རུ་གདན་
དྲངས་པའི་ཚེ། གཉལ་པ་ཞང་ལོ་ཞེས་བྱ་བས་སྐྱེ་བོ་ཕལ་མོ་ཆེ་རྣམས་བསྡུས་ཏེ་ཡུ་
འབོག་གི་ཁྲི་ལ་བསྡད་ནས་ཆོས་ཚིག་འགའ་ཞིག་བཤད་པ་དང་
། ཇོ་གདན་རྫོང་སོ་
བའི་ཉམས་སྣང་དུ་དབུ་ཚལ་གསེར་ཁང་གི་ཁྲོན་པ་ནས་བུད་མེད་གཡུའི་ཁ་ དོག་
ཏུ་འདུག་པ་གཅིག་ཐོན་ནས། ཨ་ཙ་མ། ཨ་ཙ་མ། ཇོ་བོ་ཕ་ཝིའི(གིའི༔ཚེའི་བར་ཆད་
སྐབས་དེར་བྱས། ཚེ་ལ་གནོད་པ་ཡིན་ནོ། །
ཡུ་འབོག་གི་ཁྲི་ནོན་པ་ལ་སློབ་དཔོན་པད་མའི་བྱིན་རླབས་འཇུག་དགོས་ཟེར་བ་
གཅིག་བྱུང་སྐད། ཕྱིས་ཆོས་རྗེ་དང་གསུང་གླེང་བྱུང་པས་ང་དང་མ་ཧཱ་ལོ་ཙཱ་བ་གཉིས་
མིན་པས་ཁྲི་དེར་ཆོས་བཤད་དུ་མི་རུང་པའི་སྣང་བ་གཅིག་ང་ལ་ཡང་བྱུང་གསུང་
། ཕྱིས་
གཉལ་ང་་ཞང་ལོ་སྐུ་ཚེ་ཐུང་པའི་རྟེན་འབྲེལ་དུ་གྱུར་སྐད། ཆོས་རྗེས་ཇོ་བོ་ལྷ་ལ་ཁྱེད་ཀྱི་
ཉེ་འཁོར་ན་རྒྱུ་དཔེ་ཡོད་ཚད་རྩད་ཆོད་ལ་ཁོ་བོ་ལ་བསྟན་པར་ཞུ་གསུང(གསུངས)ནས་
དེ་བཞིན་དུ་བྱས་པས། སྔགས་རྙིང་མའི་གསང་པའི་སྙིང་པོ་དང་རྩ(ལྟུང)རྒྱ་ཆེ་འགྲེལ་
གཉིས་ཀྱི་དཔེ་རྙེད། རྙིང་མ་བ་ལ་བསྟན་དགོས་སྨྲས་པ་ལ་གཉལ་པ་ཞང་ལོས་རྒྱ་ཆེ་
འགྲེལ་ཚགས་བྱས་ གསང་སྙིང་དགེ་བཤེས་གྲྭ་པ་ཤཱཀྱ་སེང་གེ་ལ་བཅོལ་པ་ཡིན་ནོ། །
མདོ་སྡེ་ལས་རྣམ་འབྱེད་དང་དཔེ་བརྒྱ་པ་ཞེས་གྲགས་པ་ཞིབ་པར་འཐག་པའི་
དཔེ་བྱུང་ནས་ཆོས་རྗེས་དཔེ་སྒྲོམ་དུ་ཕྱག་ཚགས་མཛད། ཕྱིས་སོལ་ནག་ཐང་པོ་ཆེར་
120



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
བམ་པོ་གཉིས་བསྒྱུར་ནས་ལྷག་མ་ལུས། མཁའ་འགྲོ་མ་དྲ་བ་སྡོམ་པ་རྒྱ་མཚོའི་རྒྱུད་
རྒྱ་དཔེའི་པོ་ཏི་དྲུག་བྱུང་བ་ལ་གསེབ་གསེབ་ན་མ་ཚང་པ་མངས་པས་དཔེ་ཁང་དུ་
སླར་བཞུགས་སུ་བཅུག། ཐོན་སྟོན་གྱི་དུས་ན་ཆོས་རྗེ་ལ་གསེར་དངུལ་མང་པོ་དང་ན་
བཟའ་ཕྲུགས་མང་དུ་ཕུལ། གཏེར་ནས་བྱུང་པའི་རིན་པོ་ཆེ་སྣ་བདུན་དང་
། བཀྲ་ཤིས་
རྫས་བརྒྱད་ཀྱི་གཟུགས་གསེར་ལས་བྱས་པ་རྣམས་ཕུལ། རིན་ཆེན་སྣ་བདུན་གྱི་ཆོས་
བཤད་པའི་རྟེན་འབྲེལ་ཡིན་གསུང་།
ལོ་ཙཱ་བ་ལ་རྟ་བཟང་པོ་བཞི་དང༌
། གསེར་སྲང་བཞི་དང་
། གཡུ་རྡོག་བཞི་ཕུལ།
དེ་རྣམས་ཀྱི་ཕྱེད་ཇོ་བོ་ཞི་བ་འོད་རང་ལ་ཕུལ་ཏེ། ཇོ་བོས་གཏེར་ཡིག་ཟབ་པ་གཅིག་
གནང་པར་ཞུ་འཚལ། བྱམས་ཆེན་བཞེངས་པ་ལ་རྒྱུ་ཆས་མི་ལྡང་པར་བྱུང་པས་ཞེས་
ཞུས༑ ཇོ་བོས་གཏེར་གྱི་ཁ་བྱང་ཀུན་ང་ལ་ཡོད་དགོས་པ་ཡིན་པ་ལ། སེམས་ཅན་བསོད་
ནམས་ཆུང་པ་ལྟར་ཡི་གེ་རྣམས་སྲེ་མོ་དང་ཞུམ་བུས་ཁྱེར་ནས་ཕལ་ཆེར་མི་བདོག། རེ་
རེ་གདའམ་ལྟ་ལགས་གསུང་། ཆོས་རྗེ་ན་རེ། རྒྱལ་པོ་ཁོང་རང་ཡང་ཀ་ཅས(ཡིད་ཀ་
ཆད}ཞེད་པ་ལས་མི་འོང་
། ངས་ཛམ་ནག་གི་སྒྲུབ་ཐབས་ཟབ་པ་གཅིག་སྦྱིན་གྱིས།
འོན་ཀྱང་ཆོས་ཉི་ཚེ་བ་མ་ཡིན་པའི་དོན་དུ་བག་ཙམ་རེ་སྤྱད་ཀྱང་དམ་ཚིག་གཉན་
པས་ཕན་ཐོགས་དཀའོ་གསུང་
། དེ་ལ་སྤྲོ་བ་དྲག་པོས་ཞུས་པས་ཛམ་ནག་རྒྱས་པ་ལས་
ཚོགས་མང་བོ་དང་བཅས་པ་དེ་གནང་། དེའི་ཞར་ལ་དབྱངས་ཅན་མ་རྒྱུས་པ་དང་
གནོད་སྦྱིན་སེང་གེའི་གདོང་བ་ཅན་གནང་ངོ༌
། །
དེ་ནས་ཡར་སྲིན་པོ་རིར་ལོག་པ་དང་འབྲི་གུང་བ་དང་རིན་ཆེན་སྒང་པའི་
གདན་འདྲེན་གཉིས་ཀ་འཛོམས་པ་ལ། གསོལ་བ་གདབ་དགོས་པས་ཞག་གསུམ་སྡོད་
གསུང(གསུངས)ནས་རྗེ་བཙུན་སྒྲོལ་མ་ལ་མཆོད་པ་མཛད། ཞག་གསུམ་གྱི་ནངས་
121



ལོ་པཎ་གྱི་རྣམ་ཐར་ཕྱོགས་བསྒྲིགས།
བར་པཎ་ཆུང་ཁ་ཅིག་འཚོགས་ནས་གསུང་གླེང་བྱུང་པ་ལ། བླ་མ་བི་བྷུ་ཏ་ཚནྡྲ་ན་
རེ༑ ནོར་འབྲི་གུང་བ་མང་ཟེར་ཏེ་ཕྱག་རྒྱ་ཆེན་པོ་བ་འདི་བརྫུན་ཆེ་བ་ཡིན་ཟེར་བྱས་
པས༑ ཆོས་རྗེའི་ཞལ་ནས་བུདྡྷ་དྷ། བུདྡྷ། དེ་སྐད་བྱར་མི་རུང་ངོ༌
། །ན་ནིང་སྔར་གླས་མོ་
ཆེ་ན་ཡོད་པའི་ཚེ་ཇོ་སྲས་ཉི་མས་ངའི་ཉེ་གནས་བྱས་པ་ལ། འབྲི་གུང་པའི་ཁམས་པ་
ཧུལ་པོ་གཅིག་གིས་ཆོས་གོས་བསླངས་པའི་དུས་སུ་ངས་སྣམ་བུ་བྱིན་པས་མ་
པས་མ་འདོད་
དེ་ངའི་ཆོས་གོས་ལ་འཐེན་པ་དང་། ཇོ་སྲས་ཉི་མས་དེ་ལ་ཕུལ་རྡེག་བྱས་པས་འགྱེལ་
ཏེ་ཀ་བ་ལ་སྣ་བརྡབས་པས་ཁྲག་མང་པོ་བྱུང་།
དེའི་ཚེ་ནས་ཞག་བདུན་དུ་རྗེ་བཙུན་འཕགས་མ་ངའི་ཡན་ལག་བདུན་པའི་ཡུལ་
མཛད་དུ་མ་བཞེད། ནན་ཏན་བསྐྱེད་པས་ཀྱང་སྐུ་རྒྱབ་བསྟན་ནས་ཞལ་ཡེ་མི་སྟོན་པར་
བྱུང་༑ དེའི་རྒྱུ་མཚན་དྲིས་པས་བཙུན་པ་དེ་ནཱ་ག་རྫུ་ནའི་སློབ་མ་ཡིན་ཏེ། ཁྱེད་ཀྱི་ཞབས་
འབྲང་པས་སུན་ཕྱུང་གསུང་སྐད། སྒྲིབ་སྦྱོང་གནང་པར་ཞུས་པས་བཙུན་པ་ཆོས་གོས་
མེད་པ་ལོ་གྲངས་གཅིག་ལ་ཆོས་གོས་བྱིན་གསུང་། དེས་ན་ནཱ་ག་རྫུ་ན་གང་ན་ཡོད་
མི་ཤེས། པཎྜི་ཏ་ཡང་དེར་སོང་ལ་སྒྲིབ་སྦྱོང་གྱིས། རང་གང་ལ་མོས་པའི་ལྷ་ཁང་གཅིག་
བཞེངས་ཤིག་གསུང་
། དེར་བླ་མ་བི་བྷུ་ཏས་ཀྱང་འབྲི་ཁུང་དུ་བྱོན་ནས་རིན་པོ་ཆེ་ཉིད་ལ་
སྒྲིབ་སྦྱོང་བྱས་ནས་བསྟོད་པ་ཕུལ། ཕྱིས་སྲིན་པོ་རིར་ལྷ་ཁང་བཞེངས་སོ། །
དེ་ནས་འབྲི་གུང་པ་རྣམས་ལ་ངའི་འཁོར་ན་བཀའ་གདམས་པ་དང་གདན་
གཅིག་པ་ལསྩོགས་པ་མང་པས་ཁྱེད་ལ་ལས་ཕྱིན་ཅི་ལོག་བསགས་པ་སྲིད། བསོད་
སྙོམས་ཀྱི་རྟེན་གང་དམིགས་པ་ཚུར་སྐྱེལ་བར་ཞུ། ལུས་ཀྱིས་མ་མཇལ་བའི་དོད་ཡིད་
ཀྱིས་ཡང་ཡང་མཇལ་བར་བགྱིའོ་ཞེས་གསུང(གསུངས)ནས་སློབ་དཔོན་ཀླུ་སྒྲུབ་ཀྱིས་
གསེར་འགྱུར་གྱི་རྩི་འགྲུབ་ལ་ཁད་པའི་རྡོ་དཀར་པོ་དག་གཅིག་སེར་པོར་ལྷང་ལྷང་
122



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
སོང་པ་ལ། ཇོ་བོ་ལོ་ཀེ་ཤྭ་ར་ཞལ་གསུམ་ཕྱག་དྲུག་པ་བྱས་པའི་རྩིས་ཅན་གཅིག་ཡར་
བསྐུར་རོ། །
དེའི་ཕྱིས་རྭ་སྒྲེང་དུ་དཱི་པཾ་ཀ་ར་ཤྲཱི་ཛཱནའི་ལྷ་ཁང་བལྟ་ཞེས་གསུང(གསུངས)
པས་བྱོན་པའི་མར་ལམ་ལ་རྗེ་འབྲི་གུང་པས་བསུ་བའི་བཀོད་པ་ཆེན་པོ་དང་འབུལ་
བ་རྒྱ་ཆེན་པོའི་གྲབས་ཀ་མཛད་ནས་གདན་དྲངས་ཀྱང་། གདན་གཅིག་པ་དང་བཀའ་
གདམས་པའི་གྲྭ་པ་རྣམས་ཀྱིས་མཇལ་དུ་མ་སྟེར། ཕྱིས་པུར་བོད་དུ་མི་འཇོག་པའི་རྟེན་
འབྲེལ་དུ་བྱུང་པ་ཡིན་སྐད། གསེར་དངུལ་དང་ན་བཟའ་གོས་ཆེན་མང་པོ་དང་རྟ
བཟང་པོ་ལསྩོགས་པ་མང་དུ་སྐུར་ནས་ཆོས་ཀྱི་སྙིང་པོ་མདོར་བསྡུས་གཅིག་ཞུ་གསུང་
པ་ལ། མ་ཧཱ་ལོ་ཙཱ་བ་དང་འཛོམས་པའི་ཚེ་བསྐུར་རོ་གསུང(གསུངས)ནས་ཆོས་སྐྱེས་
བྱ་བ་དེ་ཕྱིས་བསྐུར་བ་ཡིན། དེའི་དུས་ཀྱི་ཞལ་འཕྲིན་དུ་ངེད་ཅག་དཔོན་སློབ་རྣམས་
ཀྱང་དགེ་བསྙེན་ཆེན་པོ་ལི་ཙ་བིའི་ཆོས་ལ་ཉན་བཤད་དང་མོས་གུས་བྱེད་པ་ཡིན་པ་
ལ༑ ལས་འབྲེལ་གྱིས་བཅིངས་པའི་འཁོར་ཁ་ཅིག་གི་སྟབས་ཀས་ཉེ་གྲགས་ན་ཚིག་གིས་
དོགས་པ་ཡིན་པས་སྦྲན་པ་ལ་མ་འོངས་པ་བཟོད་པ་མཛད་པར་ཞུ་གསུང་ངོ༌
། །
རིན་ཆེན་སྒང་པ་རྣམས་ལ་དཱི་པཾ་ཀ་རའི་ལྷ་ཁང་བསྐོར་ལ་འོང་གིས་གསུངས་
ནས་བརྫངས། སྔོན་དུ་རིན་ཆེན་སྒང་པ་བསམ་ཡས་སུ་ཡུམ་གྱི་དགེ་རྫོངས་ལ་ཆོས་
འཁོར་མཛད་པའི་དུས་སུ་རྣལ་ཡུར་བ་གཅིག་བྱུང་བ་དང་
། དེ་རིང་བསྐལ་པ་བཟང་
པོའི་སངས་རྒྱས་སྟོང་གི་ཡ་གཅིག་སྐལ་ལྡན་ཤིང་རྟ་བྱ་བ་དང་མཇལ་དགོས་པར་
འདུག་གིས་དགེ་སྦྱོར་གྱི་ཐུན་མྱུར་དུ་གྱིས་བྱ་བའི་བརྡ་གཅིག་ཐོས་སྐད། དེ་མ་ཐག་
རིན་ཆེན་སྒང་པའི་མཇལ་བ་ཞུ་བས་སླེབས། དེའི་མཚན་མོ་ཆོས་སྤྱོད་ཀྱི་དུས་སུ་བྷ་
ཊི་ལ། དགེ་བཤེས་དེ་སྐལ་ལྡན་ཤིང་རྟ་ལགས་སམ་དྲིས་པས། སྐལ་ལྡན་ནི་ཡིན། ཤིང་
123



ལོ་པཎ་གྱི་རྣམ་ཐར་ཕྱོགས་བསྒྲིགས།
རྟ་དེ་རྒྱ་མ་རིན་ཆེན་སྒང་གི་ལས་ཀས་མི་དམུ་རྒོད་མང་པོ་མཐོ་དམན་བསྙམས་པས་
ཆག་འགྲོ་བར་འདུག། འོན་ཀྱང་ཁྱོད་དེར་སྦྲན་པར་འདུག་པས་ཐབས(ཐེངས)གསུམ་
བསྡད་ན་ལས་སྒྲིབ་དག་པར་འགྱུར། ལན་གཉིས་ལས་མ་ཕྱིན་ན་འཆི་ཀར་འཁོར་གྱི་
རྩོད་པས་སྟོབས་ལྡན་གྱི་ལས་མ་དག་པ་གཅིག་སོག་སྟེ། ཡང་སྐྱེ་བ་གཉིས་སམ་གསུམ་
ན་ཁྱེད་ལ་བརྟེན་པའི་ལས་དག་པར་བྱ་དགོས་ཞིག(ཤིག)འོང་སྟབས། གཅིག་དག་པར་
བྱེད་པར་འདུག་གོ་གསུང་སྐད། བདག་ལ་བརྟེན་པའི་ལས་ཅི་འདྲ་བ་ཞིག་ལགས་ཞེས་
ཞུས་པས། ཁྱེད་ཅག་འཁོར་བཅས་སྤྱན་དྲངས་པའི་ཚེ་པཎ་ཆེན་འདི་དགྲ་བཅོམ་པར་
གྲགས་པ་ཡིན་པ་ལ་ཤིན་ཏུ་མི་དགོས་པའི་རྒྱ་གར་བཙུན་མ་ཁྲིད་བྱུང་
། དགོས་པའི་ལོ་
ཙཱ་བ་དེ་མ་བྱུང་ཞེས་ཟེར་བའོ་ཅེས(ཞེས)སོ། །
དེ་ཁོ་ན་བཞིན་ཆོས་རྗེ་འཁོར་བཅས་ལན་གཉིས་སུ་གདན་དྲངས་ནས་ཆོས་
འཁོར་རྒྱ་ཆེར་གཟབས་ཏེ་མཛད། ཕྱིས་སྒྲོལ་མ་འཆི་ཀའི་མན་ངག་ཐིམ་པ་བདུན་བྱ་
བ་དེ་ཐུགས་དམ་དུ་ཕོག་པ་ཡིན་སྐད་དོ། །ཆོས་རྗེས་མཛད་པའི་རྒྱལ་སྲས་ལམ་རིམ་
ནས༑ རྨི་ལམ་ལྟ་བུར་ཕྱི་རོལ་མིན། །སྒྱུ་མ་ལྟ་བུར་བདེན་དོན་མེད། །ནམ་མཁའ་ལྟ་བུར་
མཚན་ཉིད་བྲལ། །ཆོས་ཀུན་རང་བཞིན་འོད་གསལ་བའོ། །ཞེས་བྱ་བ་དེ་གསེར་ཡིག་ལ་
བརྒྱ་རྩ་བརྒྱད་བྲིས་ནས་བུ་སློབ་ཆོས་རྒྱུས་ཆེ་ཆེ་རྣམས་ལ་བསྐུར་ཅིང་འདི་ག་གཅིག་
པུས་ཆོག་གསུངས་པ་ལགས་སྐད། དེ་ནས་ཕྱིས་ལྷོ་བྲག་དང་གཉལ་ལོ་རོ་ནས་རྩ་དཀར་
གྱི་བར་དུ་འགྲོ་དོན་མཛད་པའི་རྣམ་ཐར་མང་དུ་ཡོད་དེ་བྲིས་མི་ལང་ངོ༌
། །ཡར་ལུངས་
སུ་ཀུ་དོ་དང་སོལ་ནག་ཐང་པོ་ཆེར་ཡང་ཡང་བྱོན་ཡུན་རིང་པོར་བཞུགས་སོ། །
ཐང་པོ་ཆེར་བསོད་སྙོམས་བླངས་ནས་མི་ཁྲོམ་ཆེས་པས་མ་ཤོགས་ཏེ། ཚ་ཚའི་
ཁང་བུ་གཅིག་གི་སྟེང་དུ་ལྷུང་བཟེད་ཟས་ཀྱིས་བཀང་པ་བཞག་པ་ལྷུང་བཟེད་བྱེད་
124



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
ནས་ཟས་ཀྱི་ལྡག་ལྡོག་གིས་ཚད(ཚ)ཁང་མ་རུང་པར་བྱས། ཐུགས་དམ་གྱི་བསྐྱེད་
རྫོགས་ཀྱང་མི་གསལ། ཐུགས་བྱིང་པ་ཤས་ཆེ་བས་ཉོག་ཉོག་པོ་ཞིག་བྱུང་པས་ཧྥ་ཊིའི་
ཞལ་ནས། དཱི་པཾ་ཀ་ར་ཤྲཱི་ཛཱན་བྱ་བ་སྐལ་པ་བཟང་པོའི་སངས་རྒྱས་ཡིན་པ་ལ་དེས་
ཁོང་རང་ལ་བསོད་ནམས་བྱས་པ་ཐམས་ཅད་འཁོར་བར་མི་ལྟུང་པར་བྱེད་པའི་ལས་
དང་སྨོན་ལམ་གྱི་རྟེན་ཚ་ཚ་བཞུགས་ནས་བསྐོར་བ་བྱེད་པ་ཡིན་པ་ལ། ཁྱེད་ཀྱིས་ལྷུང་
བཟེད་ནས་ཟས་ཀྱི་ལྡག་ལྡོག་ལྷུང་པའི་ལས་སྒྲིབ་ཀྱིས་ཉེས་པར་བྱས། འདི་ཀ་ཙུག་མ
བཤགས་ན་འཁོར་ཐམས་ཅད་ལ་ཡང་རིམས་ནད་ཀྱིས་འདེབས་པར་འགྱུར་རོ་གསུང་
སྐད༑ དེ་མ་ཐག་ཆོས་རྗེ་ཉིད་ལ་ཕུལ་བའི་ཡོ་བྱད་གང་ཡོད་པས་དགེ་འདུན་གཞི་
འགྲོན་ཐམས་ཅད་ཀྱི་སྟོན་མོ་མཛད། རྡོ་རྗེ་རྣམ་འཇོམས་དང་གཙུག་ཏོར་རྣམ་པར་
རྒྱལ་མའི་ཁྲུས་ཆོག་མཛད་དོ། །
ཡང་ཐང་པོ་ཆེར་གཉལ་པ་རྩང་ནག་པ་བྱ་བས་ལོ་ཙཱ་བ་ལ་བགྲོ་གླེང་བྱས་པའི་
དུས་སུ་ཇོ་བོ་རྗེའི་ལུང་གཅིག་དྲངས་པ་ལ་ལོ་ཙཱ་བས་ཁ་བརྙས་གཅིག་བྱས། དེའི་ནང་
པར་ནས་སྐད་འགགས་ཏེ་ཚོགས་ཆེན་པོར་ཆོས་འཆད་པའི་འཕྲོ་ཆད། རྒྱུད་བླ་མ་དང་།
སྐྱེས་རབས་དང་། སྤྱོད་ཡུལ་ཡོངས་སུ་དག་པའི་མདོའི་དོན་བསྒྱུར་བ་རྣམས་བར་ཆད།
ཟླ་བ་གཅིག་ཏུ་སོས་སུ་མ་བཏུབ་ནས་ཡར་ལུངས་ཀྱི་ཤར་ཕུར་སོང་ནས་ར་མོ་སྨན་ཆུ་
འཐུངས་པ་ལསྩོགས་པས་ཀྱང་མ་ཕན། ཆོས་རྗེ་ལ་ཞུས་པས་དཱི་པཾ་ཀ་ར་ལ་བཤགས་པ་
འབུལ་དགོས་གསུང་། དེ་ནས་བཤགས་པ་བྱས་ནས་མཆོད་པ་ཕུལ། དགའ་ལྡན་དུ་ལྷའི་
བུ་ནམ་མཁའ་དྲི་མེད་དུ་སྐུ་བལྟམས་པའི་བསྟོད་པ་དང་གསོལ་འདེབས་བྱས་པས་
མགྲིན་པ་སོས་སོ། །དེ་ནི་སཱ་ར་བྷཾ་ཀ་ཞེས་བྱ་བ་མགྲིན་པའི་ནད་ཅུང་ཟད་གཅིག་ཡིན་
ཏེ་བཤགས་པ་མ་བྱས་ན་ཛི་བྷ་བྷཾ་ཀ་བྱ་བ་འོང་པ་ཡིན་ཏེ། དེ་བྱུང་ན་ལོ་ཙཱ་བ་རིག་པ་
125



ལོ་པཎ་གྱི་རྣམ་ཐར་ཕྱོགས་བསྒྲིགས།
དང་ཁྱད་མེད་དུ་འགྱུར་བ་ཡིན་གསུང་ངོ༌
། །(གསུངས་སོ། །)
གསོལ་འདེབས་ནི་འདིའོ། །རྗེ་བཙུན་མི་ཕམ་མགོན་པོ་ལ་ཕྱག་འཚལ་ལོ། །མཁའ་
སྤྱོད་ཐེག་ཆེན་དགའ་ལྡན་གཞལ་མེད་ཀྱི། །སྣ་ཚོགས་རིན་ཆེན་པད་སྡོང་འཁྱིལ་བའི་
དབུས། །འོད་ཟེར་དྲ་བ་གཞའ་ཚོན་ཕྲེང་དཀྲིགས་པར། །མགོན་པོའི་མདུན་ཞུགས་དྲི་
མེད་བདག་དགོངས་གསོལ། །སྡིག་ཆེན་བདག་ལྟས་འཁོར་བའི་བཙོན་ཁང་དུ། །མི་
བཟད་ཆགས་སྡང་གཏི་མུག་འཆིང་པས་བཅིངས། །སྡུག་བསྔལ་མེ་འབར་ཐར་བའི་
སྐབས་མེད་ན། །སུ་ཞིག་མགོན་མེད་བདག་གི་སྐྱབས་མཛད་འགྱུར། །ཀྱེ་ཀྱེ་ཉམས་
ཐག་འགྲོ་བ་འདྲེན་པའི་དཔལ། །ཁྱོད་སྔོན་ཐུབ་པའི་མདུན་ན་བཟང་སྐྱོང་སྟེ
། །ཁ་བ་
ཅན་ན་མར་མེ་མཛད་ཅེས་གྲགས། །མི་ཕམ་དྲུང་ན་ནམ་མཁའ་དྲི་མེད་ཐོས། །དེ་བས་
མཁྱེན་བརྩེ་མཐུ་ཆེན་ཐབས་མངའ་བ། །ཁྱེད་ལ་རྩེ་གཅིག་རེ་བས་བདག་གསོལ་གྱིས། །
འབར་བའི་ཁྱིམ་ནང་གཉིད་ལོག་མྱོས་འདྲ་བདག །བྱིན་རླབས་ཆུ་ཆེན་ཆར་གྱིས་
བསིལ་བར་མཛོད། །ཡོན་གནས་རྒྱུ་མཚོ་ཁྱེད་ལ་བདག་ལྟ་བུས། །རྒྱུ་མེད་བབ་ཅོལ་སྨྲས་
བགྱིས་བཟོད་མཛད་ལ། །དེ་བཤགས་ཡན་ལག་བདུན་ལྡན་ཉིན་མཚན་དུ། །ཡིད་ལས་
བྱུང་པའི་མཆོད་པ་ལེགས་མཆོད་བཞེས། །ཁྱོད་ཐུགས་རྣམ་དག་ཡོངས་དག་རྫོགས་
སངས་རྒྱས། །ཁྱོད་གསུང་བསླུ་མེད་དྲི་མེད་དམ་པའི་ཆོས། །ཁྱོད་སྐུ་མཚན་མཆོག་ཞིང་
མཆོག་དགེ་འདུན་ཉིད། །སྐྱབས་གསུམ་དངོས་གཅིག་གྱུར་ལ་ཕྱག་འཚལ་ལོ། །
རབ་འབྱམས་ཞིང་ན་མི་དང་ལྷ་རྫས་ཀྱི། །ཡོ་བྱད་གྱ་ནོམ་མཐའ་ཡས་ཡིད་འོང་
གང་༑ །དེ་དག་མཁའ་ཁྱབ་འགྲོ་དང་ལྷན་ཅིག་ཏུ། །ཀུན་བཟང་མཆོད་སྤྲིན་རྒྱ་མཚོས་
རྟག་ཏུ་མཆོད། །བདག་གིས་དུས་གསུམ་སྒོ་གསུམ་དུག་གསུམ་གྱིས། །མི་བཟད་མི་དགེ་གང་
བགྱིས་ཁྱོད་སྤྱན་སྔར། །གནོང་འགྱོད་འཇིགས་དྲན་མཐོལ་གྱིས་སོ་སོར་བཤགས། །ཕྱིན་
126



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
ཆད་རྨི་ལམ་དུའང་མི་བགྱིད་ཤོག །ཁྱེད་མཛད་ཐོག་དྲངས་ཆོས་དབྱིངས་མཐའ་ཀླས་
ན༑ །
ངོ་མཚར་དགེ་ཚོགས་གང་མཆིས་ཀུན་ལ་བདག །དགའ་མགུ་མི་ཕྱེད་སྤྲོ་བ་བརྒྱ་
ལྡན་པས། །སྙིང་དཀྱིལ་རྐང་གི་ཁོང་ནས་ཡིད་རང་ངོ༌
། །འགྲོ་མགོན་ཡབ་སྲས་འཁོར་
བ་ཇི་སྲིད་བར། །ལུས་ཅན་མི་ཤེས་འཆིང་བ་གཅད་སླད་དུ། །མཁྱེན་བརྩེའི་རྩིབས་རྣོ་
ཏིང་འཛིན་ལྟེ་བ་བརྟན། །ཆོས་དཀར་འཁོར་ལོ་དམ་པ་བསྐོར་མཛད་གསོལ། །ལྷུན་
པོ་རྒྱ་མཚོ་གསེར་གཞི་ནམ་མཁའ་དང་
། །ཉི་ཟླ་ཡིད་སྦྱིན(བཞིན)ནོར་བུའི་ཚུལ་བདུན་
གྱིས༑ །མི་གཡོ་མི་བཟད་མི་འགྱུར་སྒྲིབ་མེད་པར། །གསལ་བསིལ་དགོས་འབྱུང་མྱ་
ངན་མི་འདའ་བཞུགས། །འགྲོ་སེམས་རང་བཞིན་གདོད་ནས་མཁའ་འདྲ་ཡང་
། །སྣ་
ཚོགས་སྒྲིབ་སྤྲིན་མ་རུངས་མྱུར་བསལ་ཕྱིར། །བདག་མཆིས་དགེ་བདེ་མ་ལུས་གཞན་
བསྩལ་ཅིང་། །གཞན་སྡུག་སྡུག་བསྔལ་ཐ་དག་བདག་ཁུར་རོ། །
བདག་གཞན་འཁོར་གསུམ་རྒྱ་ཆེན་དྲི་མེད་ཀྱིས། །གང་བསྩགས་མཆོད་ཡོན་མེ་
ཏོག་སྙིམ་པོ་འདིས། །ཁྱེད་མཆོད་མ་ཚོགས་རེ་བ་ཀུན་སྒྲུབ་ཕྱིར། །གང་བཞུད་ལམ་ནས་
བདག་ཀྱང་ངེས་འདྲེན་ཤོག །ཁྱོད་སྔར་འཕགས་མས་ལུང་བསྟན་བྱང་ཕྱོགས་སུ། །བསྟན་
པའི་སྙིང་པོ་མངོན་སུམ་སྐུ་གསུང་གིས། །སྣང་མཛད་དེ་ཚེ་ཁོ་བོ་རང་སྐྱོན་གྱིས། །བདུད་
རྩིའི་སྐལ་ནོད་མ་གྱུར་ཀྱི་ཧུད་མཚར
། །སླད་དུས་རིང་ནས་མགྲོན་ཤུལ་བྱ་ཁྱི་ལྟར། །ཁྱེད་
གསུང་ཟེགས་མ་ཙམ་ཡང་སྲེད་འཚལ་བ། །ལོ་ཙཱའི་མིང་ཅན་ཀུན་རྨོངས་བུ་ཞིག་འདིར། །
ཐལ་སྦྱར་དུས་དྲུག་གསོལ་འདེབས་མཁྱེན་པར་མཛོད། །བསྟན་སྲོག་ཁྱོད་ཀྱིས་རྒྱ་བོད་
བལ་གསུམ་དུ། །བསྟན་གཞི་ཕོ་བྲང་རྟེན་བཅས་བཞེངས་སྩལ་ཞིང་
། །བསྟན་རྩ་དགེ་
འདུན་འབུམ་ཕྲག་མང་རྒྱས་མཛད། །དེ་ཤས་འཕྲིན་ལས་ཆ་ཙམ་བདག་ནོད་དོ།
ཁྱེད་སྐུའི་རྗེས་མཐུན་མཁས་གྲུབ་གསུམ་བསྟེན་ཅིང་། །གསུང་རྒྱུན་སྐྱེས་གསུམ་
127



ལོ་པཎ་གྱི་རྣམ་ཐར་ཕྱོགས་བསྒྲིགས།
ལམ་རིམ་བདུད་རྩི་འཐུངས། །ཐུགས་ཟབ་རིན་ཆེན་སེམས་མཆོག་རྗེས་སློབ་ཀྱིས། །མཐུན་
འབྲས་དགའ་ལྡན་ཞབས་དྲུང་སྨིན་པར་མཛོད། །ཤཱཀྱའི་བསྟན་ལ་ཤཱཀྱའི་སྲས་ཁྱོད་
ཀྱིས༑ །དཔག་མེད་ཟང་ཟིང་ཆོས་བདེས་འགྲོ་བསྐྱབས་ཤིང་། །བསླབ་གསུམ་དྲི་མེད་
གཙུག་གི་ནོར་སྤེལ་མཛད། །ཀྱེ་མ་བདག་གཅིག་ཡལ་བར་འདོར་རམ་ཀྱེ། །འདི་སྐད་ཞལ་
ཆེམས་སྨོན་ལམ་ནོར་ཕྲེང་དུ། །ཅི་ནས་ང་ཡིས་འགྲོ་རྣམས་དབུགས་དབྱུང་ཞིང་
། །ང་ལ་
སུ་བསྟེན་དེ་ཡི་དོན་བསྒྲུབ་ཅེས། །ཞལ་བཞེས་ཚད་མའི་སྐྱེས་བུར་མཛོད་ཅིག་རྗེ། །ཡབ་
སྲས་མ་བྱོན་རྒྱལ་ལ་བདག་དད་ཅིང་
། །ཁྱེད་མཛད་ཐབས་སྟོབས་ཐུགས་རྗེ་དབང་
བསྒྱུར་བའི། །བདེན་པ་དེས་ཀྱང་ཁོ་བོ་ཁྱེད་ཞབས་དྲུང་
། །བདེ་མྱུར་དྲངས་ནས་བདག་
གིས་ཀུན་འདྲེན་ཤོག། ཇོ་བོ་ཆེན་པོ་དཱི་པཾ་ཀ་ར་ལ་གསོལ་འདེབས་མེ་ཏོག་མཛེས་པའི་
སྙིང་པོ་ཞེས་བྱ་བ་འདི་བཀོད་དེ་གསོལ་བ་དྲག་ཏུ་བཏབ་བོ། །
དེ་ཡས་བཅད་ཆོས་རྗེས་ཀྱང་ལོ་ཙཱ་བའི་སྣོད་བརྟག་པ་ཡུན་རིང་དུ་མཛད་དེ།
ནས་སམ་ཕྱེ་སྡེར་མ་རེ་ཙམ་ལ་ཡང་གཟུང་འཛིན་ཆེ་ཆེ་འདྲ་བ་རེ་མཛད་པ་ལས། ཟང་
ཟིང་ལསྩོགས་པའི་དངོས་པོ་ལོགས་སུ་གནང་པ་ཡེ་མེད་པ་ལ། སྣོད་བརྟགས་པས་ཤིན་
ཏུ་ཡང་མཉེས་པར་གྱུར་ཏོ། །དེ་ཕྱིན་ཆད་ཚེས་བཅུ་ཡར་ངོ་མར་ངོ་གཉིས་ཀ་ལ་དཔལ་
བདེ་མཆོག་གི་ནང་མཆོད་རེ་མ་ཆད་པར་མཛད་པ་ཡིན་པ་ལས། ཁཎྜ་ཀ་པཱ་ལའི་
གཟུགས་ཀྱིས་དྲིལ་་བུ་ནམ་བསིལ་བའི་རྗེས་སུ་ཆུ་པོ(ཕོ)སྤྲེའུའི་ལོ་བྲེའི་ཟླ་བའི་ཚེས་
བརྒྱད་ལ་ཁྲོ་ཕུའི་བྱམས་ཆེན་ལ་རབ་གནས་བྱ་དགོས་པ་ལ་ཆ་རྐྱེན་གྱིས་ཐུངས་སོ། །
པིཎ་ཌ་བའི་སརྦ(ས་ཏཱ}དྷ་ན་ཚན་ཊེ་དེ་ཧཱ་ཞེས་བྱ་བ་ཟེར་སྐད། དེས་བསྐུལ་ནས་
གང་དང་གང་དུ་སྤྱན་འདྲེན་པ་འོན་ཟངས་རི་དང་གཡེ་གང་བར་གཉལ་ལོ་རོ་ལྷོ་བྲག
དབུ་རུ་གཡོ་རུ་ལསྩོགས་པར་ཡང་བསྐྱར་ནས་བྱོན། ཡར་འབྲོག་ནས་སྟོ་ཤུལ་གྱི་ལ་ཆེན་
128



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
པོ་ལ་ཁ་བ་དང་ཡུལ་ངན་བྱུང་པས་བསེར་མས་སྐུ་བཀྲོངས་ལ་ཁད་བྱུང་། ལྷོ་བྲག་གྲུ་
ཤུལ་གྱི་ལ་ཆེན་ཉིས་སྦག་ལ་ཁ་བས་གཏིབས་པས་ཤངས་ཀྱི་བར་ལེ་གས་ནས་ཁྲག་
འབབ་པ་ལསྩོགས་པ་ཤིན་ཏུ་ཉེན་པ་དུ་མ་བྱུང་ཡང་
། ཆ་རྐྱེན་ཐམས་ཅད་གཞན་དུ་
ཡེ་མ་གཏང་པར་དགའ་ལྡན་གྱི་བྱམས་པ་ཁོ་ན་ལ་འབུལ་བ་མཛད། ཕྱིས་གཙང་དུ་
བྱོན་ནས་ཀྱང་ལྷོ་འབྲིང་མཚམས་དང་གྲོམ་པ་ས་སྐྱ་ལསྩོགས་པ་དང༌། བྱང་གི་ཤངས་
འུ་ཡུག་རྩང་རིད་ཉ་རི་ལསྩོགས་པར་བྱོན་ནས་རྒྱས་པ་ཡུམ་ནས་བཟུང་སྟེ་གསེར་གཡུ།
ཟངས་ཁྲབ། མཛོ་རྟ། དར་ཟབ། སྣམ་གོས། ཁབ་སྐུད་ཀྱི་བར་དུ་བསམ་གྱིས་མི་ཁྱབ་ཅིང་
འཇིགས་སུ་རུང་པ་གནང་སྟེ་ལོ་ཙཱ་བས་དེ་རྣམས་ཀྱི་གྲངས་ཡི་གེར་བྲིས་པ། འདོད་
འཇོའི་བ་མོ་བྱ་བའི་ཡི་གེ་ལོགས་ན་ཡོད་དོ། །
སྐབས་ཅིག(ཤིག)ཏུ་ལྷའི་བྱ་བ་རྒྱ་ཆེ་བས་བསྒྲུབ་པར་དཀའ་བ་དང་
། ཞབས་དྲུང་
ན་ཡོད་པའི་རྒྱ་གར་བ་དང་གདན་གཅིག་པ་ལསྩོགས་པས་ཀྱང་སྔར་ཆ་རྐྱེན་ཐུག་མེད་
བཏང་པས་ཚར་བར་རིགས་སྙམ་པ་དང་། ཕྱི་རོལ་གྱི་ཟེར་སྒྲ་ལས་ཀྱང་བྱམས་ཆེན་གྱི་
བཟོ་མྱུར་དུ་བྱས་ན་ཚར་འོང་སྟེ། འོན་ཀྱང་འདི་ཀ་ལས་ནོར་མང་བོ་སྡུད་པའི་སྙད་ཀ་
བྱེད་ཚར་བར་མི་བྱེད་པ་ཡིན་ནམ་ཟེར་བས
། དེ་ལ་དོགས་པ་གཅད་པའི་ཕྱིར་བྱམས་
ཆེན་ལ་འབུལ་བ་དེ་ཙམ་ཡིན་ནོ། །ད་ནི་རྗེ་བཙུན་སྒྲོལ་མའི་སྐུ་གཅིག་བཞེངས་སོ་ཞེས་
ཀྱང་གསུང(གསུངས)། སྟག་རིས་ལོ་ཙཱ་བ་ཞེས་བྱ་བ་ལོ་མང་དུ་རྒྱ་གར་དུ་བཞུགས་པ་
གཅིག་ལ་རྫུན་མི་འོང་པས་ཇི་ཙམ་ཚར་ལྟོས་ལ་ཤོག་ཅེས་བལྟར་བཏང་པ་ལས་དབུ་
དང་པུས་མོའི་ལྷ་ང་ནོར་བའི་ལོ་རྒྱུས་ཡོད་དོ། །བཤེས་གཉེན་ལ་ལས་ཀྱང་རྗེ་བཙུན་
སྒྲོལ་མ་བཞེངས་ན་ངེད་ཀྱིས་འདི་དང་འདི་ལྟར་བྱའོ་ཞེས་བྲོད་ཀ་བསྐུར་བ་ལསྩོགས་
པ་བྱས་པ་ན། ཇོ་མོ་ཉིད་ལ་གསོལ་བ་གདབ་གསུང་སྟེ(གསུངས་ཏེ།ཟླ་ཕྱེད་སྐུ་མཚམས་
129



ལོ་པཎ་གྱི་རྣམ་ཐར་ཕྱོགས་བསྒྲིགས།
མ་
མཛད་དོ། །དེའི་ཚེ་ལོ་ཙཱ་བས་སོལ་བ་སྒྲུབ་པའི་དོན་དུ་བུད་མཁར་བསོད་སྙོམས་བྱེད་
ཅིང་ཡོད་པ་ལས། ཆོས་རྗེས་འབུལ་འཕྲོ་བཅད་ན་མི་ལེགས་པའི་རྒྱུ་མཚན་མང་ ཞིག་
འབྱུང་བར་མཐོང་ནས། རྗེ་བཙུན་སྒྲོལ་མ་ལ་གསོལ་བ་གདབ་པའི་ཕྱིར་རྣམ་སྲས་ལ་ངོ་
ཆེན་བྱེད་པར་ཞུ་སྙམ་ནས་ནུབ་རེ་རེ་ཞིང་ཡང་གཏོར་ཆེན་མ་ཆད་པར་ཕུལ་ལོ། །
དེ་ནས་ཟླ་བ་ཕྱེད་འདས་པ་ན་བུད་ཀྱི་ཇོ་སྲས་དཔལ་ཆེན་འོད་བྱ་བས་ཞབས་
ཐོག་བྱས་ནས་སོལ་བའི་ཆ་རྐྱེན་གྱིས་མ་ལྡང་པས། གྲོས་ཇི་ལྟར་བྱ་ཞེས་ཡིད་མ་བདེ་
བར་གནས་པའི་ནུབ་མོ་རྨི་ལམ་དུ་ཆོས་རྗེས་ས་སྐྱ་ནས་ཨ་ཙ་ར་གཅིག་སྤྲིངས་པ་ཡིན་
ཟེར༑ སྐུ་ཁམས་བཟང་ངམ་དྲིས། ཕྱིར་བཟང་སྟེ་ཨརྱ་ཏཱ་རས་རླུང་གཡབ་ཅིག་བརྒྱབ་
པས་བག་ཙམ་བསྙུང་ཟེར། དེའི་རྒྱུ་མཚན་དྲིས་པས་ངའི་མིང་པོ་བྱམས་པའི་སྐུ་
ཚར་བར་འཕྲོ་བཅད་ནས་སྒྲོལ་མའི་སྐུ་བཞེངས་པ་ཨུ་མད་ཏར་སོང་བ་ཡིན་གསུང་
(གསུངས)ནས་བསྒྲུབ་བོ་ཟེར། དེ་ནས་གྲོ་ག་ལ་རྒྱ་ཡིག་བྲིས་ནས་གསེར་གཡུ། ཤ་མར།
བལ་སྣམ་ལ་དྲས་པ་སྲང་སུམ་བརྒྱ་རྗེ་བཙུན་བྱམས་པ་ལ་འབུལ་བས་ཇོ་སྲས་ཉི་མ་
ལེན་དུ་ཐོང་། པོ་ཏི་ལྔ་བརྒྱ་དང་བདུན་ཅུ་ཁྱེད་རང་གིས(ལེན་པའི་མིས}སྤྱན་འདྲེན་
དུ་ཤོག་གསུང(གསུངས)པ་འདུག འདི་བདེན་ན་དཔེ་མེད་དེ། རྨི་ལམ་ཡིན་ཏེ་འོང་
ཞེས་སྨྲས་པས། ཨ་ཙ་ར་དེས་སྙུག་མའི་དོང་པ་སྦོམ་པོ་གཅིག་བླངས་ནས་དེ་ལ་དབྱུག་
པ་གཅིག་བརྒྱབ་པས་སེར་ཁ་ཤིག་ཤིག་བྱུང་
། རྨི་ལམ་ཡིན་ན་འདི་ལ་ལྟོས་དང་ཟེར།
སེར་ཁ་ནས་བལྟས་པས་གསེར་གྱི་སྦྲུམ་བུ་དར་གྱི་ཐི་གུ་ན་རེ་བ་ཞིག་དང་། གཡུ་ལྟང་
(རྟ}དམིག་སྔོ་སི་རེ་བ་མང་བོ་ཚིག་ཚིག་འདུག་ནས་བཟང་མོ་དང་འབྲས་དཀར་མོ་
སི་ལི་ལི་ཐོན་བྱུང་པས། དངོས་གྲུབ་ཀྱི་འབྲུ་ཡིན་ནོ་གཉེར་གྱིས་ཤིག་ཟེར། དེ་ནས་ཨ་
ཙ་ར་བཀྲིས་ཟེར་ནས་ཇ་སྐོལ་དྲོ་དྲོངས་བྱས་པས། དྲི་བཟང་དུ་དྲོངས་ཞག་རེ་ལ་འཚོ་
130



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
བ་ཐབས་རེ་འདྲེན་པ་དེ་བཟང་དུ་དྲོངས། ངེད་ལས་བྱེད་པ་ཚོ་ཁྱེད་ཅག་གིས་མི་ཚོར་
བར་འདུག་ཟེར་བ་རྨིས། དེ་ཕྱིན་ཆད་རྣམ་སྲས་ཀྱི་གཏོར་མ་རྒྱུན་དུ་མ་ཆད་པ་དེ་བྱས་
སོ༑ །
དེ་ལྟ་བུའི་ལྟས་དེ་གཞན་ལ་གསང་ནས་བདེན་རྫུན་རྟོག་པ་ལ་བང་ཆེན་པ་
གཅིག་ས་སྐྱར་བཏང་པའི་ལམ་དུ། རྣལ་འབྱོར་པ་རིན་ཆེན་བཟང་པོ་བྱ་བ་སྔར་ནས་
ཡང་ཡང་ཆོས་རྗེས་བང་ཆེན་ལ་བཏང་པ་གཅིག་འཕྲིན་ལ་བཏང་བྱུང་། རྨི་ལམ་ཇི་
ལྟ་བར་བྱུང་ནས་ཇོ་སྲས་ཉི་མ་ཀ་ཅའི་གཉེར་ལ་སྔོན་དུ་བཏང་
། ཕྱི་ནས་ལོ་ཙཱ་བ་རང་
གིས་ཕྱིན། རྒྱས་པ་ཚར་གཅིག་ཆོས་རྗེ་དང་རྗེ་ས་སྐྱ་བ་ཐུན་མོང་དུ་ཕུལ་བ་ཕྱེད་མར་
བགོས་འདུག་སྟེ་ཞུ་ཕུལ་ཀྱང་མ་གསན། དེའི་རྒྱས་པ་ཞལ་ཚང་པ་གཉིས་གཞིར་གཞག
པོ་ཏི་ལྔ་བརྒྱ་དང་བདུན་ཅུ་ཁྲོ་ཕུར་སྤྱན་དྲངས། ཕྱིས་རབ་གནས་ཆེན་མོ་ཚར་ནས་
གཏང་རག་གི་སྟོན་མོ་མཛད་པའི་དུས་སུ་པོ་ཏི་མང་པོ་སྡེ་དགོན་རྣམས་སུ་ཕུལ་ཅིག་
གསུང(གསུངས)ནས་ཕུལ་ལོ། །
ཡང་ཕྱིས་ཤངས་ཀྱི་ལུ་གུ་གདོང་བྱ་བར་ཇོ་བོ་དེབ་ཙེ་བའི་འབངས་ཕྱུག་པོ་
འབུམ་གྲགས་ཀྱིས་གདན་དྲངས་ནས་ཡུན་རིང་དུ་བཞུགས་པ་ལ། ལོ་ཙཱ་བས་མཇལ་
དུ་ཕྱིན་པས་བསོད་སྙོམས་འབུལ་བ་མང་པོས་འདྲེན་ལུགས་མ་ལེགས་
བཀྱོན་བག་རེ་མཛད་པ་ལ། ཨ་ཙ་མ། ཐུགས་འདི་བས་ལྷོད་ཙམ་གཅིག་མཛད་ན་སྙམ་
པ་གཅིག་བྱུང་སྐད། དེའི་ཚེ་གུང་ཐང་གི་ཇོ་བོ་མགོན་པོ་དཔལ་འཁྲུག་པས་ཐུགས་སུན་
བྱུང་སྟེ། ཆོས་རྗེའི་དྲུང་དུ་རབ་ཏུ་བྱུང་ཞིང་ཆིག་རྫོགས་མཛད་པའི་ལས་ཀྱི་སློབ་དཔོན་
ལོ་ཙཱ་བས་བྱས་པ་ལ། སྤྱིར་ཆོས་རྗེའི་དྲུང་དུ་ལས་ཆོག་བྱེད་པ་ལ་སྐྱོན་མང་པོ་ཐོགས་
འགྲོ་བས་བྱ་དཀའ། ཁྱད་པར་དུ་སཾ་ཊི་ཏའི་སྐད་ཀྱིས་ལས་ཆོག་བྱ་དགོས་པས་ཤིན་ཏུ་
131



ལོ་པཎ་གྱི་རྣམ་ཐར་ཕྱོགས་བསྒྲིགས།
བག་ཚ་བར་ཡོད་དེ། འོན་ཀྱང་ལོ་ཙཱ་བས་ཆོ་ག་ལེགས་པར་བྱུང་པས་ཆོས་རྗེའི་ཞལ་
ནས་ལོ་ཙཱ་བའི་ངག་ནི་ལེགས། ཆོ་ག་བཟང་པོ་བཟང་པོ་ཤེས། སེམས་ནི་ངའི་བསོད་
སྙོམས་འབུལ་བ་ལ་མི་ལེགས་བྱེད་བཟང་པོ་མ་ཡིན་གསུང་། སྙིང་ཁར་ཕྱག་མཛུབ་
བཙུགས་ནས་འདི་ན་མི་ལེགས་ཡོད་གསུང་། འདི་ལྟ་བུའི་རྣམ་ཐར་གཞན་དང་གཞན་
ཡང་བསམ་གྱིས་མི་ལངས་པ་ཡོད་དེ་ཡི་གེ་མང་པས་འཇིགས་ནས་མ་བཀོད་དོ། །
འབྲིང(འབྲི མཚམས་ཀྱི་མགྲོན་ལྷར་ཆོས་རྗེ་ལ་མཇལ་དུ་འགྲོ་སྙམ་ནས་རག་
དུང་གཅིག་བསྡེགས་པ་ལ། རག་དུང་གི་སྦ་བའི་མཚམས་སུ་བུ་ག་གཅིག་འདུག་པ་
ལྷ་ཆེན་པོ་བསྒྲིགས་པའི་བཟོ་རས་དུམ་བུ་ཞིག་གིས་ལྷན་པ་བྱས། སྐྱིལ་ཀྲུང་ལ་ཞབས་
གཉིས་བསྣོལ་མཚམས་བག་ཙམ་གཅིག་མི་འགྲིག་པར་བྱུང་པས་ཞབས་གཡོན་པའི་ངར་
གདོང་པ་ལ་ཨེན་ཙམ་གཅིག་བརྐོས་པས་སྐུ་འོ་བརྒྱལ་བ་འདྲ་ཡང་འགྲིག་པར་བྱུང་
ངོ་༑ །འགྲོན་ལྷར་ཕྱག་མཇལ་ནས་རག་དུང་ཕྱག་རྟེན་བྱས་པས་ལེན་དུ་མ་བཞེད་དེ་
མི་ལེགས་ཡོད་ཡང་ཡང་གསུང་། དེ་ཇི་ཙུག་ལགས་ཞུས་པས། སངས་རྒྱས་མང་པོ་སྐྱེ་
བ་འདིས་ཟོས་པས་མེད་པར་བྱས། དགའ་ལྡན་དུ་ཆོས་ཀྱི་བསྒོམ་པ་མང་པོ་སྐྱེ་བ་འདི་
རུ་ཟོས་ནས་མེད་པར་བྱས་གསུང་གསུངས)། དེའི་དོན་གོ་ནས་བཟོད་གསོལ་དུ་རྗེ་
བཙུན་བྱམས་པའི་ལུགས་སྐུ་ཆུང་ངུ་དེ་བཞེངས་པ་ཡིན་ནོ། །
དེ་ནས་སྐུ་ཁམས་བཟང་ངམ་དྲིས་པས། ཕ་གི་ན་བྱམས་པ་བཅོམ་ལྡན་འདས་ཀྱི་
རྐང་པ་མི་ལེགས་ཡོད། ང་ལ་རྐང་བ་ཨ་ན་ན་ཡོད། ཕ་གི་ན་མི་ལེགས་མེད། ང་ལ་མི་
ལེགས་མེད་གསུང་ངོ་
། །
དེ་ནས་ཆུ་ཕོ་སྤྲེའུའི་ལོ་བྲེའི་ཟླ་བའི་ཚེས་གསུམ་ནས་ཚེས་བཅུ་གསུམ་གྱི་བར་
དུ་རབ་གནས་ཆེན་པོ་མཛད། ང་ལ་མངའ་གསོལ་བའི་ནུས་པ་ཅི་ཡང་མེད་དེ་དགའ་
132



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
ལྡན་གྱི་རྗེ་བཙུན་ཁོང་རང་གིས་གཟིགས་ཅིང(ཤིང)མཁྱེན་ཡོད་པས་ཁོང་རང་ལ་ཞུ་
བ་ཡིན་གསུང་། དེའི་ཚེས་བརྒྱད་ལ་རོལ་མོའི་སྒྲ་ཆེད་དུ་བཀྲོལ་བ་མེད་པར་མང་པོས་
ཐོས་པ་ཡང་བྱུང་
། སྤོས་ཀྱི་དྲི་རྨད་དུ་བྱུང་བ་ཞིག་གིས་ཕོ་བྲང་ཆེ་ཆུང་ཀུན་གང་པ་
དང་༑ མེ་ཏོག་གི་ཆར་ཁུ་འཕངས་འབབ་པ་དང༌། འོད་ཆེན་པོ་བྱུང་པས་མཆོད་པ་
རྒྱ་ཆེར་ཤོམས་ཅིག(ཤིག)། རྗེ་བཙུན་གྱི་ཕྱག་གཡས་བརྐྱངས་པའི་སྲིན་ལག་གཅིག་པུ་
ཡང་དགའ་ལྡན་གྱི་ཕོ་བྲང་དུ་མ་ཤོང་གསུང་
། དེའི་དུས་སུ་འོད་ཟེར་གོང་པོ་གཅིག་
སྐུ་འབག་ལ་ཐིམ་པ་མཐོང་
། དེའི་ཚེ་ཁོ་བོ་དགའ་ཞིང་སྤྲོ་བས་རྗེ་བཙུན་བྱམས་པའི་
བསྟོད་པ་དེ་བརྩམས། སཾ་ཊི་ཏའི་སྐད་དུ་ཕར་བསྒྱུར་བས་རྗེ་བཙུན་ཉིད་ཀྱི་བྱིན་རླབས་
ཡིན༑ རྩོམ་པའི་ང་རྒྱལ་མ་བྱེད་གསུང་། སྔར་ཟངས་བཟོ་ཚར་ནས་བསྒྲིགས་ཏེ་བར་
ཆད་བསྲུང་བ་ཞུས་པའི་ཚེ་ཡང་ཞལ་ཆོས་གང་གདའ་རྣམས་བཟོ་བོ་ལ་གཞུག་པར་
ཞུ་བྱས་པས། ཁ་ཏ་ཞལ་ཏས་འགྲུབ་པའི་རིགས་མ་ཡིན། བྱིན་རླབས་ཀྱིས་བྱུང་པ་ཡིན་
པས་སྟབས་ཀ་གར་སོང་དུ་གྱིས་གསུང་
། དེ་ལས་འཕྲོས་ཏེ་གསུང་གླེང་ཞིབ་ཏུ་བྱུང་
པས་སྔོན་བོད་ཀྱི་མགར་བས་ཟངས་ལེབ་བརྡུངས་ནས་ཟངས་ལེབ་མཐུག་མཐུག་ཁ་
ཅིག་བརྐུས་ཏེ་རྡོ་གཤག་གི་གསེབ་ཏུ་སྦས་པ་གནས་བརྟན་ཡེ་ཤེས་འོད་ཀྱི་རྨི་ལམ་དུ་
བསྟན་པ་དང་། སྐུ་སྟོད་སྐུ་སྨད་ཇི་ལྟར་ཡང་མ་འགྲིག་པ་ལ་ཡང་ལྷ་བཟོ་ཨ་ལུའི་རྨི་
ལམ་དུ་བསླབས་པ་དང་། ཕྱག་གཡས་ཀྱི་ཕྱི་རྟེན་ཎ་པའི་ཕྱི་རྟེན་མེད་པའི)བཟོ་ནན་
ཏར་དཀའ་བའི་དུས་སུ་ཤིང་བཟོ་བ་དཔོན་སེང་གེ་གྲགས་ལ་འཁྲུལ་འཁོར་རྨི་ལམ་དུ་
བསླབས་པ་ཐམས་ཅད་བྱིན་རླབས་བྷ(འབའ)ཞིག་ཡིན་གསུང་
།
དེ་ལསྩོགས་པའི་རྟེན་འབྲེལ་ཕྲ་ཞིང་ཕྲ་བ་རྣམས་བྱིན་རླབས་སུ་ཤེས་པས་ཤིན་
ཏུ་འཇིགས་ཏེ་ཞབས་ཀྱི་བྱིན་པ་ལ་བརྐོས་པ་དེའི་བཟོད་གསོལ་དུ། སྔོན་རི་བོ་བྱ་རྐང་
133



ལོ་པཎ་གྱི་རྣམ་ཐར་ཕྱོགས་བསྒྲིགས།
8
ཅན་དུ་སློབ་དཔོན་ཐོགས་མེད་ཀྱིས་འཕགས་པ་བྱམས་པ་བསྒྲུབས་པས་ལོ་བཅུ་གཉིས་
ཀྱི་མཐར་བྲག་སྟེངས་སུ་ཞལ་གཟིགས
། དེའི་ཞབས་རྗེས་ཀྱི་རི་མོ་རྡོ་ལ་བྱོན་པའི་ཚད་བླ་
མ་སྟེང་པ་ལོ་ཙཱ་བས་བོད་དུ་གདན་དྲངས་པ་ལ་དཔེ་བྱས་ཏེ། མི་ཕམ་པའི་ཞབས་རྗེས་
བརྒྱ་རྩ་བརྒྱད་བྲིས་ནས་སྤེལ། སློབ་དཔོན་ཐོགས་མེད་ཀྱི་ཞབས་རྗེས་ལོ་གྲངས་བྱས་ནས་
སྤེལ༑ དགའ་ལྡན་གྱི་ཁྱམས་སྨད་སྔོན་ལ་བཞེངས་པའི་རྒྱུ་ཆ་གཅིག་ནི་དེ་ཡིན་ནོ། །
དེ་ཡང་འདི་ལྟར་ཐོས་ཏེ་མ་བྱོན་པའི་སངས་རྒྱས་བདུན་པར་འགྱུར་ངེས་པ་
ཆོས་རྗེ་པཎ་ཆེན་ཤཱཀྱ་ཤྲཱིའི་ཚེ་མར་གྱུར་པའི་མཆེད་ཟླ། ཁ་ཆེའི་པཎྜི་ཏ་ཆེན་པོ་བྷུདྡྷ་
ཙནྡྲ(སངས་རྒྱས་ཟླ་བ)ཞེས་བྱ་བས་འཛམ་བུ་གླིང་གི་གླིང་ཕྲན་སིང་གྷ་ལ་དྭི་པ་ཞེས་བྱ་བ།
སྔོན་སྲིན་མོ་གནས་པའི་གླིང་ཕྲན་ཞིག་ཇོ་བོ་སྤྱན་རས་གཟིགས་དབང་ཕྱུག་གི་སྤྲུལ་
པ་རྟའི་རྒྱལ་པོ་བྷ་ལ་ཧ(སྟོབས་ཀྱི་རྟ་སྤྲིན་གྱི་ཤུགས་ཅན)ཞེས་བྱ་བའི་འཕྲིན་ལས་ཀྱིས་བཏུལ་
ནས༑ ད་ལྟ་ནང་པ་སངས་རྒྱས་པའི་བསྟན་པ་དར་བའི་གནས་སུ་གྱུར་ཡོད་པ་དེར་
རཏྣ་ཙུནྡྷ་མ་ཎི་སྤ་ར་ན(རིན་པོ་ཆེའི་གཙུག་ཕུད་ཅན་གྱི་ནོར་བུ་འཕྲོ་བ་ཞེས་)བྱ་བའི་ཕོ་བྲང་ན།
དགྲ་བཅོམ་པ་དངོས་སུ་བཞུགས་སོ་ཞེས་བྱ་བ་ཐོས་ནས་ཁ་ཆེ་གྲིབ་བརྟན་གྱི་གྲོང་
ཁྱེར་པྲ་བ་ར་སུ་ར(རབ་མཆོག་གི་གྲོང་ཁྱེར)ཞེས་བྱ་བའི་གཙུག་ལག་ཁང་ནས་དཔལ་རྡོ་རྗེ་
གདན་དུ་བརྒྱུད་དེ་མ་ཧཱ་བོ་དྷི་བྱང་ཆུབ་ཆེན་པོ)ལ་མཆོད་པ་ཕུལ་ནས་དཀའ་བ་དུ་མ་
སྤྱད་དེ་སིང་གྷ་གླིང་གི་དགྲ་བཅོམ་པའི་ཞལ་ཡང་བལྟས། དགྲ་བཅོམ་པ་ཡིན་ནམ་མ་
ཡིན་གཏན་ལ་འབེབས་པའི་བརྟག་པ་མང་དུ་བྱར་ཡོད་པ་ཡང་ལེགས་པར་བྱས་ནས་
ཡིད་ཆེས་ཏེ། དེ་ཉིད་དུ་དབྱར་ཟླ་བ་གསུམ་ཚུལ་དུ་ཞུགས་སོ། །
དགག་དབྱེ་ཐོན་ནས་ལྗོངས་རྒྱུ་བའི་ཚེ་དགྲ་བཅོམ་པ་དེ་ཉིད་ཀྱིས་དེ་བཞིན་
གཤེགས་པའི་རིང་བསྲེལ་ཡོད་པ་བ་སོའི་ཟ་མ་ཏོག་ཕྲ་རྒྱན་སྣ་ཚོགས་ཀྱིས་སྤྲས་པ་
134



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
གཅིག་དང༌
། མེ་ཏོག་པད་མ་དཀར་པོ་ལྔ་ཁ་ཆེ་པཎྜི་ཏ་དེ་ལ་གཏད་ནས། རིང་བསྲེལ་
གྱི་ཟ་མ་ཏོག་འདི་དང་ཟེའུ་འབྲུ་ཡོད་པའི་མེ་ཏོག་འདི་ཐོག་མ་ཁོ་ནར་དགེ་སློང་
ཤཱཀྱ་ཤྲཱི་བྷ་ཏུ་ལ་ཕུལ། མེ་ཏོག་ལྷག་མ་བཞི་པོ་འདི་ཁྱེད་ཀྱིས་ལྷུང་བཟེད་དུ་ཁྱེར་ལ་
ཁྱེད་རང་གི་མཆེད་ཟླ་ཀསྨི་ར་པཎྜི་ཏ་བ(ཁ་ཆེ་བསོད་སྙོམས་པ)དེའི་ཕྱག་ཏུ་རེ་ཞིག་གཅིག་
རྟོད(གཏོད)། དེ་མ་འོངས་པའི་སངས་རྒྱས་བདུན་པ་ཡིན་པས་བསོད་སྙོམས་སམ་ཡོན་
ཅུང་ཟད་ཕུལ་ན་འབྲས་བུ་དཔག་ཏུ་མེད་པར་འགྱུར་རོ། །སིང་གྷ་གླིང་གི་དགེ་སློང་
པཱི་ཏར་ག་ས་མན་ཏ་ཀ་ར་གུ་པ་ཏ(འདོད་ཆགས་བྲལ་བ་ཀུན་ནས་འབྱུང་གནས་སྦས་པ)ཞེས་བྱ་
བས་སྐུར་ཀེ་མ་ཀུ་ཤ་ལ(སྐུ་ཁམས་བདེའམ)སྨྲོས་ཅིག(ཤིག)། དེ་ནས་མེ་ཏོག་གཅིག་དོ་བྷ་
ཤྲཱི་མེ་ཏི་ཤྲཱི(བྱང་ཕྱོགས་གྱི་གངས་ཅན་གྱི་ཡུལ་དུ་སྐད་གཉིས་པ་མེ་ཏེ་ཐི)བྱ་བ་གཅིག་འབྱུང་པར་
འགྱུར་བས་དེ་པཎྜི་ཏ་བའི་སློབ་མར་གྱུར་ཏེ། དེ་ལ་པཎྜི་ཏ་ཆེན་པོས་བྱིན་ལ་ས་ཏརྦ་
ཀ་ར(སེམས་ཅན་གྱི་དོན་གྱིས་ཤིག)ཞེས་སྨྲོས་ཤིག།
དེ་ནས་མེ་ཏོག་གཅིག་བོད་ཡུལ་དབུས་ཀྱི་བྷི་ཀཾ་ཞེས་བྱ་བ་དྨ་ཡི་བི་ཀྭ་རཏ་
(བསྒོམ་སྤྱིལ་དགེ་སློང་རིན་ཆེན་དཔལ)ཞེས་བྱ་བ་པཎྜི་ཏ་ལ་ནོར་དང་ན་བཟའ་མང་དུ་
འབུལ་དུ་འོང་སྟེ། དེར་སྒྲོན་ཡང་མ་གཤེགས་པར་སྐྱེས་ལན་ཆོས་ཀྱི་ཚིགས་སུ་བཅད་
པ་གཅིག་དང་མེ་ཏོག་པད་མ་གཅིག་སྐུར་ཅིག། དེ་ནི་ཐུབ་པ་ཆེན་པོ་འདས་ནས་ལོ་
ལྔ་བརྒྱ་ན་བྱུང་པའི་འཕགས་པ་ཀླུ་སྒྲུབ་བསྟན་པ་སྙིགས་ཤིང་ཡང་སྙིགས་སུ་གྱུར་པ་
ན། འགྲོ་བ་མ་རུང་པ་གཞན་གྱིས་གཏན་གདུལ་བར་མི་ནུས་པ་རྣམས་འདུལ་བའི་
དོན་དུ་བྱོན་པ་ཡིན་པས། (དེར་སྒྲོན་ཡང་འགྲོ་མི་དགོས་པས་རྒྱུ་མཚན)དེའི་ཆོས་སྟོན་པ་པོར་
ཁྱེད་ཅག་མི་དགོས་པར་ཤེས་པར་གྱིས་ཤིག་གསུང་ངོ༌། །དེ་ནས་བོད་ཡུལ་དབུས་ཀྱི་
རཏྣ་ཀུ་ཊ(རིན་པོ་ཆེ་བརྩེགས་པ)ཞེས་བྱ་བའི་གཙུག་ལག་ཁང་ནས་དྷུ་ཡི་པཎྜི་ཏ(བསྒོམ་པའི་
135



ལོ་པཎ་གྱི་རྣམ་ཐར་ཕྱོགས་བསྒྲིགས།
དགེ་བཤེས)ཞིག་གིས་འཁོར་དང་བཅས་པ་ལ་བསྙེན་བཀུར་རྣམ་པ་དུ་མ་བྱས་ནས་སྤྱན་
འདྲེན་དུ་འོང་པས་དེ་མ་འོངས་པའི་སངས་རྒྱས་སྐལ་ལྡན་ཤིང་རྟ་ཞེས་བྱ་བ་ཡིན། དེ་
ལ་མེ་ཏོག་འདི་ཕུལ་ལ་དབྱར་གནས་པས་ཐེག་ཆེ་ཆུང་གི་ཆོས་མང་དུ་སྟོན་ཅིག། པུཎ་
ཌབསོད་སྙོམས་པ)རང་གི་ལོ་གྲངས་དང་མཉམ་པའི(སྒྲོན་པ་ལ་འགྲོ་དགོས་པའི་རྒྱུ་མཚན་དུ
ཕྱིར་མི་ལྡོག་པ་ཐོབ་པར་བྱེད་པར་འགྱུར་རོ། །
དེ་ནས་པཎྜི་ཏ་ཆེན་པོ་དང་དེའི་སློབ་མ་ནོར་བཟངས་ཞེས་བྱ་བས་དེ་བཞིན་
གཤེགས་པ་ཤཱཀྱ་ཐུབ་པས་འགྲོ་བ་མ་བསྒྲལ་བའི་ལྷག་མ་རྣམས་སྒྲོལ་བའི་དོན་དུ་
སངས་རྒྱས་མི་ཕམ་པའི་སྐུ་ཚད་བཞེངས་སུ་གསོལ་ནས། དེའི་སྐུ་གསུང་ཐུགས་བྱིན་
གྱིས་བརླབས་པ་ཞིག་བཅུ་གསུམ་དུ་བྱེད་པར་འགྱུར་ཞིང་
། ལྷའི་རིགས་བཅུ་གསུམ་
གྱིས་ཀྱང་མཆོད་པ་རིམ་པ་བཅུ་གསུམ་བྱེད་པར་འགྱུར་བས་དེའི་དང་པོར་མེ་ཏོག་
གཅིག་དབུ་ལ་ཞོག་ཅིག་ཅེས་བསྔགས་སོ། །མེ་ཏོག་ལྔ་པོ་དེ་ཡང་ཟས་ཀྱི་བྱ་བ་ནམ་
བྱེད་པའི་ཚེ་རིང་སྲེལ་གྱི་ཟ་མ་ཏོག་འདིར་ཆུགས་ལ་མཆོད་པ་དང་མ་བྲལ་བར་གྱིས།
མེ་ཏོག་དེ་རྣམས་རང་རང་གི་མཆོད་པ་ཇི་སྲིད་མ་ཚར་བའི་བར་དེ་སྲིད་རྙིང་པ་དང་
སྟོར་བ་ལསྩོགས་པར་མི་འགྱུར་བར་བྱིན་གྱིས་བརླབས་ཡོད་དོ། །ཞེས་གསུངས་སོ། །
དེ་ནས་ཁ་ཆེ་པཎྜི་ཏས་ལྷུང་བཟེད་དུ་མེ་ཏོག་དང་ཟ་མ་ཏོག་བཅུག་ནས་སིང་
གྷ་གླིང་ནས་སླར་འཛམ་བུ་གླིང་དུ་འོངས་ཏེ། ཡང་དབུས་འགྱུར་འཆང་གི་བྱང་ཆུབ་
ཆེན་པོར་མ་ཧཱ་བོ་དྷི་ལ་གཏང་རག་གི་ཕྱག་འཚལ་དུ་བྱོན་པའི་ཚེ། མ་ཧཱ་བོ་དྷིའི་ཕོ་
བྲང་གི་ཐེམ་སྐས་ལ་འཛག་པ་དང་ཆོས་རྗེ་པཎ་ཆེན་མ་ཧཱ་བོ་དྷི་ལ་ཕྱག་འཚལ་ནས་
ཕྱིར་གཤེགས་པའི་དོན་དུ་རྡོའི་ཐེམ་སྐས་ལ་འབབ་པ་དང་ལྷན་གཅིག་འཛོམས་པར་
གྱུར་ནས། ཐེམ་སྐས་དེ་ཉིད་ཀྱི་སྟེང་དུ་སྔར་གྱི་གསུང་གླེང་རྒྱས་པར་མཛད་དེ་ཕན་
136



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
ཚུན་གཉིས་ཀ་གཤེགས་བཞུད་མཛད་དོ།
གཏམ་རྒྱུད་འདི་རྣམས་ནི་དཔལ་ཁྲོ་ཕུའི་གཙུག་ལག་ཁང་ཆེན་པོ་དགའ་ལྡན་
གྱི་ཕོ་བྲང་དུ་ཁྲུ་བརྒྱད་ཅུ་བའི་བྱམས་ཆེན་མགོན་པོ་མཐར་ཕྱིན་ནས་རབ་གནས་
མཛད་པའི་དུས་སུ། དགྲ་བཅོམ་པས་སྐུར་བའི་ཟ་མ་ཏོག་རིང་སྲེལ་གསུམ་དང་བཅས་
པ་དང་། མེ་ཏོག་པད་མ་དཀར་པོ་གཅིག་དང༌། རྒྱ་གར་ཤར་ཕྱོགས་བ་རིན་ཏུའི་རྒྱལ་
པོས་ཆོས་རྗེ་ལ་ཕུལ་བའི་དུང་གཡས་སུ་འཁྱིལ་བ་ཆུང་ངུ་གསུམ་དང་བཅས་པ། ཆོས་རྗེ་
པཎ་ཆེན་ཤཱཀྱ་ཤྲཱི་དེ་ཉིད་ཀྱིས། སློབ་མའི་གཙོ་བོ་དགེ་སློང་བྱམས་པའི་དཔལ་དང་
། དགེ་
སློང་ཉི་མ་བསོད་ནམས་དང་
། དགེ་སློང་རྡོ་རྗེ་འཕན་དང་བཅས་པ་རྣམ་པ་གསུམ་ལ་
རྒྱས་པར་གདམས་ངག་དང་བཅས་པ་གསུངས་ཤིང་གནང་
།
དེའི་ཚེ་སིང་གྷ་གླིང་ནས་དགྲ་བཅོམ་པས་བསྐུར་པའི་ཟ་མ་ཏོག་དེ་ཁ་ཕྱེ་བས་
རིང་སྲེལ་གཅིག་ལ་ལྔར་འཕེལ་འདུག་གསུང(གསུངས)ནས། ཟ་མ་ཏོག་དེ་བཞིན་
གཤེགས་པའི་རིང་སྲེལ་གསུམ་དང་བཅས་པ་དེ་ཡང་ལོ་ཙཱ་བ་ལ་གནང་ནས་རིང་སྲེལ་
གསུམ་ཟ་མ་ཏོག་གི་ནང་དུ་བླ(གླ)རྩི་དང་། ག་པུར་ལསྩོགས་པས་དྲིལ་ཏེ་ཟབ་པའི
རྟེན་འབྲེལ་བསྒྲིགས་ནས་དུང་ཆུང་གཡས་འཁྱིལ་གསུམ་གྱིས་བརྒྱན་ཏེ་མཆོད་བསྟོད་
གཟུངས་སྔགས་དང་བཅས་པས་ཐུགས་དམ་མང་དུ་མཛད་ནས་བྱམས་ཆེན་གྱི་ཐུགས་
ཀར་བཞུགས། དེ་བཞིན་གཤེགས་པའི་རིང་སྲེལ་གཅིག་ཆོས་རྗེ་ཉིད་ཀྱིས་ཕྱག་ཚགས་
མཛད། རིང་སྲེལ་གཅིག་ལོ་ཙཱ་བའི་བསྲུང་པའི་རྟེན་གྱིས་གསུང(གསུངས)ནས་དགྲ་
བཅོམ་པས་སྔར་བསྐུར་བའི་མེ་ཏོག་དང་རིང་བསྲེལ་ལྷན་ཅིག་སྦྲགས་ནས་དུས་དེ་
ཉིད་ན་གནང་
། དེ་ནས་དགྲ་བཅོམ་པས་སྔར་བསྐུར་པའི་མེ་ཏོག་དཀར་པོ་དེ་བྱམས་
ཆེན་གྱི་དབུ་ལ་གཞག། དེ་ཉིད་ཀྱི་ནངས་པར་ཆུ་ཕོ་སྤྲེའུའི་ལོ་བྲེའི་ཟླ་བའི་ཚེས་ ་བཅུ་
137



ལོ་པཎ་གྱི་རྣམ་ཐར་ཕྱོགས་བསྒྲིགས།
གསུམ་ལ་རབ་གནས་ཆེན་པོ་མཛད་དོ། །
རབ་གནས་ཆེན་པོ་ཚར་བའི་རྗེས་ལ་བཤེས་གཉེན་ཆེན་པོ་བསྡུས་ནས་ཐུན་
མོང་དུ་ཆོས་རྗེ་འཁོར་བཅས་ཁ་ཆེར་མི་བཞུད་པའི་ཞུ་འབུལ་བྱས། ཁྱད་པར་དུ་ཡང་
སུ་འཇེབས་འཇེབས་ཀྱིས་བཞུགས་པའི་ཞུ་འབུལ་མང་པོ་བྱས་ཀྱང་ཀསྨི་ར་དོན་ཆེན་
པོ་གསུང་གསུངས)ནས་ཡེ་མ་གསན། ཡར་ལམ་ལ་དོན་མོ་རིར་བསྙུང་གཞི་བག་ཙམ་
གཅིག་ཀྱང་བྱུང་པས། ནན་ཏན་ཆེན་པོས་ཤོལ་བཏབ་ཀྱང་མ་བཞེད་དེ་བར་ཆད་
མེད་ཅེས་གསུང་
། ཡར་ལམ་ལ་མང་འགར་གྱི་ལམ་ནས་ལ་སྟོད་ལྷོ་ནས་གཤེགས་ཏེ་
འགྲོ་དོན་མཐའ་ཡས་སྤེལ། མི་ཆེན་ནམ་སྟོན་པ་རྐྱང་རེ་ལ་ཡང་རིན་པོ་ཆེའི་བརྒྱུད་
སྟོང་པ་གནང་བ་དང་གསེར་སྲང་རེ་རེ་གཉིས་གཉིས་སམ། སྣམ་བུ་ཁུར་དུ་ལོངས་པ་
གནང་བ་ཡང་མང་དུ་ཡོད། གུང་ཐང་གི་གླང་རིར་སླེབས་པ་ན་ཤ་མར་དང་འབྲུ་མང་
པོ་ལྷག་ལྷུག་ཏུ་བྱུང་བ་རྣམས་དགོན་པ་དང་བཤེས་གཉེན་རྣམས་ལ་གནང་
། གསེར་
གཡུ་ལསྩོགས་པ་རྣམས་ཉིད་ཀྱིས་བསྡུས་ནས་སྟག་རི་ལོ་ཙཱ་བ་ལ་གཏད་དེ། ནོར་སྙིང་
བོ་མེད་པ་ལས་སྙིང་པོ་བླང་དགོས་པས་དེ་རིང་སང་ཁྱེད་ཀྱིས་གཉེར་གྱིས་གསུང་
། དར་
ཆེན་གྱི་ཁ་ཚོན་བཞི་ལྡབ་བྱས་པར་སྟབས་གཅིག་གསེར་རྣམས་སིལ་མར་བླུགས་ཏེ་སྲང་
བརྒྱ་དང་སུམ་ཅུ་རྩ་དྲུག་བྱུང་པ་ལ་ཨབ་བཏབ། ཐུམ་སྐོགས་ལྷུང་བཟེད་གསུམ་བྱུང་པ་
རྣམས་སྤུངས་ནས་ལོ་ཙཱ་བ་བོས་ལ་རྟོད(གཏོད)གསུང་སྐད།
ཁོ་བོས་སྤྱན་སྔར་ཕྱིན་པ་ན་སྔར་གསེར་ལསྩོགས་མང་དུ་ཁྱེད་ལ་བྱིན། ཁྱེད་ཀྱིས་
ཀྱང་ལྷ་ཆེན་བསྒྲུབས་པས་དོན་ཆེ་བར་བྱས། སྐོགས་པ་འདི་ཀུན་ཡང་འཚོལ་དགོས་ན་
ཡེ་མི་རྙེད་པར་འདུག་པས་གཉེར་གྱིས་གསུང་
། གསེར་སྩོགས་ཐུག་མེད་གནང་ཟིན་
པས་ཐུགས་ལ་བསམ་གྱིས་མི་ཁྱབ་པ་བཏགས་ཟིན། གསེར་འདི་ཙམ་ཞིག་ཁ་ཆེར་ཡང་
138



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
མཆོད་པ་དང་སྐྱེས་ལསྩོགས་པ་འཚལ། ལམ་ཐག་རིང་པས་ཆ་རྐྱེན་མང་དུ་འཚལ་བས་
ཡར་སྣོམས་པར་ཞུ། སྐོགས་པ་ཀུན་དངོས་གྲུབ་ལགས་པས་ཞུ་ལགས་ཅེས(ཞེས)གསོལ་
ཏེ་སྨན་སྣོད་ལསྩོགས་པར་སྦས་སོ།
།
དེ་ནས་གུང་ཐང་དང་གློ་བོའི་བར་དུ་བསྐྱལ། འབྲལ་བ་ཡིད་མི་བདེ་བའི་སྟོབས་
ཀྱིས་ཡང་ཡང་མཆི་མ་འབབ་པར་བྱུང་
། སང་འབྲལ་བར་འགྱུར་བའི་དོ་མོད་གདུང་
པའི་ཤུགས་རིང་བྱ་བའི་གསོལ་འདེབས་གཅིག་ཡིད་ལ་བརྩམས་ཏེ་ངུས་ཅིང(ཤིང)
གསོལ་བ་བཏབ་པོ། །གསོལ་འདེབས་ཀྱི་ཚིག་ནི་འདི་ཡིན་ཏེ། ལྔ་རིག་རྒྱལ་པོ་བརྟུལ་
ཞུགས་འཛིན་པའི་མཆོག །མ་བྱོན་སངས་རྒྱས་ཆགས་མེད་བརྩེ་བ་ཅན། །བྱམས་
སྒྲོལ་བདེ་ཆེན་ལྷ་ཡིས་རྗེས་བཟུང་པའི། །ཆོས་རྗེ་ཤཱཀྱ་ཤྲཱི་ལ་ཕྱག་འཚལ་ལོ། །བསྟན་
པའི་སྒྲོན་མཆོག་མར་མེ་མཛད་དཔལ་གྱི། །ཉི་མ་འདས་པའི་རྗེས་བྱོན་སྣང་མཛད་པ། །
བསླབ་གསུམ་དཀར་བསིལ་གསལ་བའི་འོད་ཟེར་ཅན། །བློ་གྲོས་ཟླ་རྒྱུས་བདག་གི་སྤྱི་
བོར་བཞུགས། །ཤར་ནུབ་རྒྱུ་བོད་ཁ་ཆེའི་གླིང་བཞི་རྣམས། །སྨོན་ལམ་རླུང་གིས་ལེགས་
བསྐྱོད་སྣང་མཛད་ནས། །སླད་དུས་དགའ་ལྡན་མཁའ་དབྱིངས་ཞི་འགྱུར་བ། །དེ་ཚེ་
ཞབས་རྡུལ་བསྟེན་པའི་བྲན་དགོངས་ཅིག(ཤིག། གདོང་དམར་གླིང་འདིར་པཎ་ཆེན་
ཉི་ཟླ་དག །ནུབ་ནས་ཁོ་བོ་མེ་ཁྱེར་སྲིན་བུ་ཡིས། །རབ་འབྱམས་ས་ཆེན་ཇི་ལྟར་སྣང་
བགྱིད་གསུངས། །དེ་བས་དོན་གཉིས་གསོལ་བཏབ་འབྲས་བཅས་མཛོད། །ཅེས་བྱ་བའོ། །
ནངས་པར་ཐོ་རངས་ནམ་ཁ་སང་སེང་གི་དུས་སུ་ཉེ་གནས་པ་བཏང་ནས་འདི་
ལྟར་སྤྱན་སྔར་ཁྱུག་ཙེར་ཤོག་གསུང(གསུངས)པས། ག་ཤེད་ནས་བཀའ་བཀྱོན་དྲག་པོ་
གཅིག་འོང་ལ་ཆེ་སྙམ་ནས་སྐྲག་ཅིང་སྐྲག་ཅིང་མྱུར་དུ་ཕྱིན་པ་དང་
། ཁ་ཆེ་བའི་སུན་
མ་རྣམས་ཕྱིར་བསྐྲད་པའི་དོན་དུ་འོ་མ་དང་ཞོ་སྦྲེཟེ)ཁ་གཅིག་རྟད་གཏད)ནས། ད་
139



ལོ་པཎ་གྱི་རྣམ་ཐར་ཕྱོགས་བསྒྲིགས།
ནང་ལ་ལ་འགྲོ་དགོས་པས་ཁྱེད་རྣམས་འོ་མ་དང་ཞོ་ལ་བརྟེན་ནས་ཚ་བ་འདི་ཀ་ལྟར་
གྱིས་ཤིག་ཅེས་བསྐུར་ནས་ཕྱིར་བཏང་ངོ་
། །མི་གཞན་ཡེ་མེད་པར་གཟིགས་པ་དང་མ་
ཧཱ་ལོ་ཙཱ་བ་མ་ཧཱ་ཀཱ་བྱ་བ་ཧུ་ལ། ཐལ་མོ་གཉིས་ཟེད་ཅིག་གསུང་
། ཐལ་མོ་གཉིས་བཟེད་
ཉིད་ཀྱི་ཕྱག་གི་གསེར་ཐུམ་བསྐུར་བ་དང་ལྗིད་ཀྱིས་ནོན་ནས་ས་ལ་ཐུག་ཙེར་
སོང་། ལྷ་བཟོ་བའི་རྫོངས་ཀྱིས་གསུང་ངོ༌
། །
དེ་ནས་ཕྱག་འཚལ་ཏེ་འདི་ཙམ་གནང་པ་ནི་སྐུ་དྲིན་ཚད་མ་མཆིས་ཏེ་སྔར་
ཐུག་མེད་གནང་ཟིན་ལགས། འདི་ཙམ་ཞིག་ཅིས་ཀྱང་ཁ་ཆེར་ཁྱེར་བར་ཞུ་ཞེས་ཐབས་
(ཐེངས)གསུམ་ཞུས་ཀྱང་སྐབས་མ་ཕྱེ། ད་རུང་བཏུད་ལ་ཁྱེར་བར་ཞུ་སྙམ་པ་ལ་ཉེ་
གནས་པ་ན་རེ། དངོས་གྲུབ་བྱུང་དུས་སུ་བླང་པ་དགའོ། །ཐུགས་ལོག་ནས་ཁ་ཆེ་བའི་
ནན་ཏུར་ཅན་ལ་བྱིན་ན་གྱོང་ཆེ་བར་འོང་ཟེར།
དེ་བདེན་སྙམ་ནས་དེ་མ་ཐག་ཏུ་
ཞུས་ཏེ་འཕྱན(མཆན)ཏུ་བཅུག་པ་དང་
། བསོད་ནམས་འདི་ཡིས་ཐམས་ཅད་གཟིགས་
པ་ཉིད། །ཅེས་པའི་བསྔོ་བ་དེ་མཛད་ནས་ད་སོང་སོང་གསུང་། དེ་ནས་ཆོས་སྐྱོང་ལ་
གཏང་རག་མཚོན་པ་གཅིག་ཕུལ་ནས་ལ་ལ་ཅི་ནུས་ཀྱིས་ཆོས་རྗེའི་དྷོ(འདོ》ལི་བཏེག་
ཅིང་གསོལ་བ་བཏབ། པུ་རངས་ཀྱི་བར་དུ་སྐྱེལ་བར་ཞུས་ཀྱང་མ་གནང་། དབུ་ཞུ་
དང་༑ ཆགས་དང༌། རྒྱ་གར་གྱི་བརྒྱུད་སྟོང་པ་རྣམས་གནང་
། ཁྲོ་ཕུའི་འདྲ་འབག་ལ་
གསོལ་བ་འདེབས་པའི་ཐབས་དེ་གནང་། དེ་ནས་བསྐོར་ཕྱག་མང་དུ་བྱས་ནས་མཆི་
མས་བརྣངས་བཞིན་དུ་ཚུར་ལོག་གོ། །
ཅུང་ཟད་ཅིག་ན་ཡར་ཤོག་དང་གསུང(གསུངས)ནས་ལྷ་བཟོ་བ་ལ་ཡོན་ཇི་ཙམ་
རྫོང་དགོས་གསུང་། འགུར་མོའི་ཡོན་བདག་ཀེག་ཚ་བྱ་བ་དང་བལ་ཡུལ་གྱི་གནས་པོའི་
རྐྱ་བ་གཉིས་ཀྱིས་མཚམས་བཟུང་སྟེ་སྐུ་རང་གི་མཁན་པོ་ལ་སྲང་དྲུག་བརྒྱ(བདུན་
140



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
བརྒྱ}དང་། གསེར་བཟོ་མཁན་ལ་ཉིས་བརྒྱ་དང་། རྒྱུན་མཁན་ལ་སྲང་བརྒྱ་སུམ་ཅུ་
(སྲང་སུམ་ཅུ) ཐམ་པ་འཚལ། དྲིལ་བས་དགུ་བརྒྱ་སུམ་ཅུ་འཚལ་བ་ལ་སུམ་ཆ་གསེར་
དངུལ་ངོ་བོ། སུམ་ཆ་སྐམ་དང་སིལ། སུམ་ཆ་རྟ་དང་དར་ཟབ་ཏུ་འཚལ་ཞེས་ཞུས།
ཕྱིའི་རྒྱ་མཚོ་ནས་ནོར་བུ་ལོན་ན་རྫོངས་ཚར་རམ་གཞན་དུ་དཀའ་བར་འདུག་གསུང་།
དེ་ནས་སྐུ་བསྒྲུབས་པའི་འབྲས་བུ་ཇི་ལྟ་བུ་ཞིག་དོན་དུ་གཉེར་གསུང་པ་ལ། སྔར་ཉིད་
དུ་སྨོན་ལམ་རིན་པོ་ཆེའི་ལྗོན་ཤིང་བྱ་བ་བརྩམས་ཡོད་པས་དེ་ལན་གཅིག་ཁ་བཏོན་
བྱས༑ དེའི་དོན་ཆེ་ལོང་གཅིག་སྙན་དུ་ཞུས་པས་སྤྱན་ཆབ་མང་དུ་བྱོན། ལྷ་རི་རབ་ཙམ་
བཞེངས་ཀྱང་སྨོན་ལམ་དེས་མ་ཟིན་ན་དོན་ཆུང་པ་ལ་སྨོན་ལམ་དེས་འབད་པ་ཐམས་
ཅད་དོན་ཅན་དུ་བཏང་འདུག་གསུང་(གསུངས)ནས་མཉེས། ཁྱོད་རང་གིས་རྒྱུན་དུ་
ལག་ལེན་གྱིས། གཞན་དག་ལ་ཡང་སྟོན་ཅིག། རྫོངས་ལ་ངས་ཀྱང་གསོལ་བ་གདབ།
ཆོས་དང་མི་མཐུན་པའི་རྙེད་པ་ཡེ་མ་བཙལ་ཅིག། མྱུར་དུ་རྫོངས་ཏེ་འོང་གསུང་
། ཡང་
ཡང་བསྐོར་ཞིང་ཕྱག་བཙལ་ནས་སྤྱི་བོར་ཞབས་བླངས་ནས་འོངས། མར་ལམ་ལ་ནུབ་
རེ་རེ་ཞིང་རྨི་ལམ་དུ་འབྱལ(མཇལ)བ་རྨིས། རྨིས་པ་རེའི་རྗེས་སུ་མཆི་མ་བྱུང་ཞིང་
གདུང་པའི་ཤུགས་རིང་གིས་གསོལ་འདེབས་རེ་བྱས་སོ། །
དེ་ནས་ཆུ་མོ་བྱ་བའི(བྱི་བའི}ལོ་ལ་སྤུ་རངས་སུ་བཞུགས་ནས་ཆོས་ཀྱི་རྒྱལ་པོ་སྟག་
ཚའི་བླ་མ་མཛད། དེ་ནས་རིམ་གྱིས་ཁ་ཆེ་གྲིབ་བརྟན་དུ་གཤེགས་ཏེ་ཡ་ང་བའི་ལམ་
གཉིས་སུ་ཇག་པ་བྱུང་ཡང་
། ངས་ནི་སྔ་ཉིད་དུ་དགྲ་སྤངས་པ་ཡིན་གསུང་སྟེགསུངས་ཏེ)
གསེར་མེད་པས་སྐུ་ལ་གནོད་པ་མ་བྱུང་
། གློ་བོ་དང་དོལ་པོ་དང་པུ་རངས་ལསྩོགས་པར་
ཀ་ཅ་བྱུང་ཚད་ཐད་སོ་ཐད་སོར་བཀྱེ་བས་འོ་མི་བརྒྱལ་ཞིང་འགྲོ་དོན་འཕེལ་བར་གྱུར་
སྐད་དོ། །
141



ལོ་པཎ་གྱི་རྣམ་ཐར་ཕྱོགས་བསྒྲིགས།
ཆོས་རྗེ་འཁོར་བཅས་གུང་ཐང་ནས་གློ་བུར་གཤེགས་པའི་ལམ་འབལ་ཏ་ལ་ཞེས་
པའི་བར་དུ་བསྐྱལ་ནས། ལོ་ཙཱ་བས་གུང་ཐང་གླང་རི་དང་སྐྱིད་གྲོང་འཕགས་པའི་སྤྱན་
སྔར་སླར་ལོག་སྟེ། ཆོས་རྗེ་དང་བྲལ་ཞིང་མི་དགའ་བས་ཡིད་སྐྱོ་བའི་ཚིགས་སུ་བཅད་
པ་ལསྩོགས་པ་མང་དུ་བྱས། ཁྱད་པར་དུ་དམ་བཅའ་བཞི་ཁས་བླངས་ཏེ། དགག་པའི་
དམ་བཅའ་གཉིས། སྒྲུབ་པའི་དམ་བཅའ་གཉིས་ཏེ་བཞི་ནི་ཆོས་མིན་ནོར་མི་འཛིན་
པ་དང་། དེས་འདུལ་འགྱུར་མ་གཏོགས་པ་སྐྱོན་མི་སྨྲ་བ་དང་
། ཞག་རེ་ལ་ཆོས་སྤྱོད་བཅུ་མ་
ཆག་པར་བྱེད་པ་དང་
། སེམས་ཅན་སྤྱོད་ཡུལ་དུ་གྱུར་ཚད་ལ་སྨོན་ལམ་སྦྱོང་པའོ། །མཐིང་
ཤོག་ལ་གསེར་གྱིས་བྲིས་ནས་འདི་སྐད་ཅེས་བྱ་སྟེ། གང་ཞིག་ཉིད་ཀྱི་ཐུགས་དམ་
མཐར་ཕྱིན་ནས། །བརྩེ་བས་རྗེས་ཆགས་འགྲོ་བ་སྒྲོལ་བརྩོན་པ། །ཐུབ་དབང་ལ་བཏུད་
ཁྱོད་མཐུས་ཚེ་འདིར་བདག །གྲོལ་བ་རང་དབང་ལྷུན་གྱིས་གྲུབ་པར་མཛོད། །ཇི་ལྟར་
སྔོན་གྱི་བརྩེ་ཆེན་སྐྱོབ་རྣམས་ཀྱིས། །འགྲོ་བའི་དོན་དུ་བཀུར་དཀའི་ཁུར་བཞེས་ནས། །
གཞན་དོན་རྒྱ་མཚོའི་ཕ་རོལ་ཕྱིན་གྱུར་པ། །དེ་ལྟར་བདག་ཀྱང་འགྲོ་བ་བསྒྲལ་ཕྱིར་
འབད། །དཔང་གྱུར་འཕགས་མཆོག་དེ་རིང་དགོངས་སུ་གསོལ། །བདག་མིང་དགེ་
སློང་བྱམས་དཔལ་ཞེས་བགྱི་བ། །མཁའ་ཁྱབ་འཇུག་པའི་གཉེན་ཚོགས་རྗེས་བསྐྱབ་
ཕྱིར༑ ་ཆོས་བཞིའི་ཡི་དམ་བཅའ་བ་བརྟན་པོ་ནོད། །དུས་འདི་ནས་བཟུང་ཇི་སྲིད་
སྲོག་འགག་བར། །བདག་ནི་རྙེད་དང་བདེ་ལ་མ་ཆགས་པར། །འཛིན་མེད(ཆོས་མིན་
ནོར་མི་འཛིན་པ} སྐྱོན་འགོག་དེས་འདུལ་འགྱུར་མ་གཏོགས་པའི་སྐྱོན་མི་སྨྲ་བ)ལེགས་སྤྱོདཞག་རེ་ལ་
ཆོས་སྤྱོད་བཅུ་མ་ཆག་པར་བྱེད་པ)སྨོན་ལམ་སྦྱོང(སེམས་ཅན་སྤྱོད་ཡུལ་དུ་གྱུར་ཚད་ལ)། ། འདི་དག་
(དགག་པའི་དམ་བཅའ་གཉིས་སྒྲུབ་པའི་དམ་བཅའ་གཉིས་ཏེ་བཞིའོ། །)ཉིད་ཀྱི་སྤྱན་སྔར་གཡར་ལེན་
ཏོ། །
142



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
(དང་པོ་འཛིན་མེད་གྱི་དམ་བཅའ་ནི)ཚེ་འདིའི་རྙེད་རྣམས་ཕ་རོལ་རྗེས་མི་འབྲང་
། །
ཕུན་ཚོགས་དགེ་བའི་ནོར་ནི་འཕྲོག་པར་བྱེད། །དཔག་མེད་སྡིག་སྡུག་རྩ་བར་འགྱུར་
འོང་ཞེས། །ཆོས་མིན་ནོར་ནི་ཆུང་ཡང་མི་འཛིན་ཏོ། །(གཉིས་པ་སྐྱོན་འགོག་གི་དམ་བཅའ་
ནི)མི་སྲུན་ངག་ནི་སྦྲུལ་གདུག་ལྕེ་འདྲ་སྟེ། །བདག་དོན་མི་འགྱུར་གཞན་གྱི་དཔལ་
འཇོམས་བྱེད། །དེས་འདུལ་འགྱུར་བའི་ལས་ཅན་མ་གཏོགས་པར། །ནམ་ཡང་ཕ་རོལ་
སྐྱོན་ནི་མི་སྨྲའོ། །(གསུམ་པ་ལེགས་སྤྱོད་ཀྱི་དམ་བཅའ་ནི)དོན་མེད་ལེ་ལོས་རྟག་པར་དུས་
འདའ་བས། །བདེ་ལེགས་རྒྱ་མཚོ་གང་ཆེན་རྒྱུར་གྱུར་པས། །དགེ་ཚོགས་ཅིས་མིན་དེ་
བས་ཉིན་མཚན་དུ། །རྣམ་བཅུ་ལེགས་སྤྱོད་མ་ཚང་མེད་སྤྱད་བགྱི། །(བཞི་པ་སྨོན་ལམ་སྦྱོང་
བའི་དམ་བཅའ་ནི)ལུས་ཅན་གདུང་པས་གདུངས་ལ་བདག་གདུང་ཞིང་
། །མ་ལུས་རྩོམ་
པའང་དེ་དག་དོན་སླད་ཕྱིར། །སྐྱེ་བོ་བདག་གི་སྤྱོད་ཡུལ་གྱུར་རྣམས་ལ། །བརྩེར་བཅས་
སྨོན་ལམ་ལྕགས་ཀྱུས་དམ་པོར་བཟུང་། །ཡོངས་སུ་གཟུང་པའི་གཞིག(དམ་བཅའ་དང་
པོ་འཛིན་པ)ཉིད་དང་། །བསྔགས་མིན་གྲགས་པ་དགག་ཕྱིར(དམ་བཅའ་གཉིས་པ་སྐྱོན་འགོག)
དང་༑ །དཀར་པོའི་ལམ་ནི་སྦྱོང་བྱེད་ཅིང(མ་བཅའ་གསུམ་པ་ལེགས་སྤྱོད)ཅིང་། །གདུལ་བྱ་
རྗེས་གཟུང་ཕྱིར་བཞིའོ(དམ་བཅའ་བཞི་པ་སྨོན་ལམ་སྦྱོང་པ་དང་)།། །།
དེ་ལྟར་བདག་གི་ཀུན་ཏུ་སྤྱོད་པ་གདོན་མི་ཟ་བ་འདི་ནི་ཆོས་མིན་ནོར་མི་འཛིན་པ་
དང་པོ)ལེགས་པར་སྤྱད་པ་ཉེ་བར་གཟུང་པ་མེད་ཉིད་དང་
། (དེས་འདུལ་འགྱུར་མ་གཏོགས་
པའི་སྐྱོན་མི་སྨྲ་བས་གཉིས་པ)ལེགས་པར་སྤྱད་པས་ཁ་ན་མ་ཐོ་བ་མེད་པ་ཉིད་དང་
། ཞག་རེ་
ལ་ཆོས་སྤྱོད་བཅུ་མ་ཆག་པར་བྱས་པས་གསུམ་པ།)ལེགས་པར་སྤྱད་པ་ཤིན་ཏུ་ལེགས་པར་སྤྱོད་
པ་ཉིད་དང༌
། (སེམས་ཅན་སྤྱོད་ཡུལ་དུ་གྱུར་ཚད་ལ་སྨོན་ལམ་འདེབས་པ་བཞི་པ)ལེགས་པར་སྤྱད་
པ་ཕ་རོལ་རྗེས་སུ་འཛིན་པ་ཉིད་ཀྱིས་བདག་གི་ཡི་དམ། དམ་པའི་ཆོས་དཀར་པོ་ཉེ་
143



ལོ་པཎ་གྱི་རྣམ་ཐར་ཕྱོགས་བསྒྲིགས།
བར་སྤྱད་པ་སྤྱོད་པ་ནི་བཞི་པོ་འདི་དག་ལགས་སོ། །ཇི་ཅི)སྟེ་བདག་ཡི་དམ་འདི་ལ་
མི་གནས་ཅིང(ཤིང)བྲལ་བར་བྱེད་པ་ལྟ་ན། དེ་ནི་དེ་ཉིད་ཀྱིས་ཆེས་བདག་ལ་བདག་
ཅོ་འདྲི་ཞིང་ཐོ་འཚམ་པ་ཡིན་པ་དང་
། ལྷ་དང་བཅས་པའི་དཔལ་དང་འཇིག་རྟེན་
མཐའ་དག་སྤོང་ཞིང་སུན་འབྱིན་པ་ཡིན་པས། ནམ་འདི་ལས་འགལ་བར་བྱེད་པ་དེ་
ཉིད་ན་བདག་གི་མགོ་ཨ་རྫ་ཀའི་དོག་པ་ལྟར་ཚལ་པ་བདུན་དུ་ཁོས་ཤིག །ལོ་ཟླ་ཞག་
དང་སྐར་ཚེས་དུས་གང་ཚེ། །གནུབས་སྟོན་ལོ་ཙཱས་སྐྱི་གྲོང་འཕགས་པའི་དྲུང་
། །རྒྱལ་
སྲས་འཕྲིན་ལས་ཡི་དམ་བཞི་མནོས་ཀྱིས། །འཕགས་རྣམས་བསྒྲུབ་པའི་མཆོད་པས་
མཉེས་པར་མཛོད། །འདི་བཀོད་ད་ནི་བདག་གིས་རྣམ་ཀུན་དུ། །ས་འདི་མེ་ལྕེའི་ཕུང་
པོར་འབར་གྱུར་ཏམ། །གནམ་ལས་ལྕགས་མདའི་ཆར་པ་བབ་གྱུར་ཀྱང་
། །ཁས་བླངས་
བཅས་པའི་ཁུར་ཆེན་དོར་མི་བྱ། །དགེ་འདིས་མྱུར་དུ་ནམ་མཁའ་མཉམ་པའི་མ། །
ལེགས་པར་སྤྱད་པ་བདུད་རྩིའི་ཆར་རྒྱུན་གྱིས། །ཆགས་སྩོགས་སྙིང་ལ་མྱ་ངན་མེ་འབར་
བའི༑ །གདུང་པ་རབ་ཞི་བསིལ་བ་ཐོབ་པར་ཤོག །བདག་ཀྱང་དད་ཤུགས་བསོད་
ནམས་རྒྱ་ཆེན་འདིས། །འདི་ནས་ཤི་འཕོས་དགའ་ལྡན་སྐྱེ་བ་དང་
། །བྱམས་ཆེན་བསྟན་
ལ་བྱ་བ་བྱས་ནས་ནི། །བླ་མེད་རྫོགས་པའི་སངས་རྒྱས་མྱུར་ཐོབ་ཤོག །
ཞེས(ཅེས)བྱ་བ་བྲིས་ཏེ་ལུས་ཀྱི་སྒོ་ནས་བསྐོར་བ་བརྒྱ་རྩ་བརྒྱད་དང་
། ཡན་
ལག་སྨད་ལྔས་གཏུགས་པའི་ཕྱག་འཚལ་བརྒྱ་རྩ་བརྒྱད་བཙལ། ངག་གི་སྒོ་ནས་རྗེ་
བཙུན་བྱམས་པས་དམ་བཅས་པའི་གཟུངས་བརྒྱ་རྩ་བརྒྱད་བཏོན། ཡིད་ཀྱི་སྒོ་ནས་
སྐྱེད་བྱེད་དང་མ་སྐུལ་བྱེད་ཀྱིས་གཙོ་བྱས་པའི་སེམས་ཅན་ནམ་མཁས་ཁྱབ་ཚད་
ཞེ་ཐག་པ་ནས་བྱང་ཆུབ་ཀྱི་སེམས་ཀྱིས་ཀུན་ནས་བསླང་སྟེ(བསླངས་ཏེ)དམ་
།
བཅས་སོ་
144



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
སྤྱིར་ན་ལོ་ཙཱ་བས་རང་ལོ་སུམ་ཅུ་རྩ་དགུ་ལོན་པའི་ཚེ་སློབ་དཔོན་ཕ་ཇོ་དགུང་
ལོ་ལྔ་བཅུ་རྩ་བཞི་ལ་སྐུ་འདས། རང་ལོ་བཞི་བཅུ་རྩ་བཞི་ལོན་པ་ན་མ་ཅིག་གསལ་
བྱེད་དྲུག་ཅུ་རྩ་བརྒྱད་ལ་འདས། སྐུ་གཤེགས་པ་སྣར་གྱི་གླས་མོ་ཆེར་གཤེགས་ཏེ་འཆི་
ཀའི་མན་ངག་ཀྱང་ཐེབས། དག་སྣང་མང་པོ་ཤར། པུར་སྦྱངས་པས་མ་ཅིག་རང་གི་
བུ་མོ་བཙུན་མ་ངད་པ་དཔལ་གྱིས་ཇོ་བོ་ཐུགས་རྗེ་ཆེན་པོའི་སྐུ་ཁར་ས་པ་ཎི་ཕྱག་
མཚན་ཡོངས་རྫོགས་དང་བཅས་པ་གྲ་མ་ཙམ་ལ་མ་ཚང་པ་མེད་པ་ཞིག་རྙེད་ནས་མ་
ཅིག་གི་སྐུ་ཚབ་ཀྱི་ནང་རྟེན་དུ་བཞུགས་སོ། །ཆོས་རྗེ་ཁ་ཆེར་གཤེགས་ནས་ཆོས་རྗེས་
གནང་པའི་གསེར་རྣམས་ཀྱང་ལྷ་བཟོ་བ་ལ་བརྫངས། དབུས་ཀྱི་འབྲི་གུང་གི་བར་དུ་
ཕྱིན; འབྲི་གུང་གི་ལན་གཉིས་པ་ལ་སྔོན་མཚམས་བཅད་པའི་ལྷག་མ་གཅིག་གི་ལུས་
པ་དེ་བསལ་བར་འདོད་ནས་རྗེ་རིན་པོ་ལ་འུར་དེད་ཀྱི་མན་ངག་ཞུས། རིན་པོ་ཆེ་ཉིད་
ཀྱི་གཟིམས་ཁང་གསེར་ཁང་དུ་ཁྲིད་ནས་སྙིང་རྗེ་ཆེན་པོའི་ཁྲིད་རྒྱས་པ་བློ་ཐག་ཆོད་
པ་ཞིག་མཛད། གཞན་ཡང་ཟབ་ཆོས་དུ་མ་གནང་
། ལྷ་བཟོའི་རྫོངས་ལ་གསེར་དངུལ་
དང་དར་ཟབ་གོས་ཆེན་རྟ་བཟངས་དུ་མ་གནང་། གསེར་འབུམ་བཀྲ་ཤིས་སྒོ་འབྱེད་
ཅེས་བྱ་བ་གནང་། དེ་རྣམས་ཀྱི་སྟེང་དུ་གཞན་དང་གཞན་གྱིས་ཕུལ་བ་དང་
། དྲང་
སྲོང་སྲིན་པོ་རི་པའི་གསེར་ངོ་སྲང་བདུན་ལསྩོགས་པས་ཁ་བསྐངས་ཏེ་འགུར་མོར་ལྷ་
བཟོ་གསེར་བཟོ་མ་ལུས་པའི་རྫོངས་ལྷག་དང་བཅས་པ་ཚར་བར་བྱས་སོ། །
གནས་པོ་ལ་སོགས་པ་རྫོང་པའི་བར་མཚམས་པ་ལའང་གཏང་རག་ཆེ་བ་བྱས།
དེ་ནས་སྔོན་གྱི་མཚམས་ལྷག་ལུས་པ་རྟོགས་པ་ཆེར་འཕེལ་ནས་རྣམ་འགྱུར་མངོན་
པར་བྱུང་བ་དེ་གསོས་བཏབ་སྟེ། དབེན་པ་དང་མི་དབེན་པ་ཅི་རིགས་སུ་བསྟེན་ནས་
ལོ་བརྒྱད་ཀྱི་བར་དུ་གདོན་མཚམས་དང་ཆོས་མཚམས་སྟབས་ཅིག་ཏུ་བྱས། རང་ལོ་
145



ལོ་པཎ་གྱི་རྣམ་ཐར་ཕྱོགས་བསྒྲིགས།
བཞི་ཅུ་རྩ་དྲུག་ལོན་པའི་ཚེ་མེ་མོ་གླང་གི་ལོ་ལ་རིན་པོ་ཆེ་ཀུན་ལྡན་སྐུ་གཤེགས་ཏེ་ས་
ཕོ་འབྲུག་ལོ་བ་བདུན་ཅུ་ཐམ་པ་ལ་སྐུ་འདས་སོ། །
མེ་མོ་གླང་ལོའི་སྒྲོག་གི་ཟླ་བའི་ཉ་ལ་ཟླ་བ་གཟས་བཟུང་བའི་དུས་སུ། རིན་པོ་ཆེ་
སྐུ་གཤེགས་པའི་འོག་ཏུ་མཛལ་ཕུའི་གཟིམས་ཁང་སྟེང་ནས་སེར་བ་བཟློག་པའི་ལྟས་
བསྟན། འབར་མཆོད་ལ་བརྟེན་ནས་ལྕམ་གྱིས་ཉམས་དགའི་ཕོ་བྲང་བསྟན་པ་བྱུང་
། རྗེ་
འདས་པས་སྐྱོ་ཞིང་མྱ་ངན་གྱིས་བསྐུལ་བ་དང་། མཚམས་ཀྱི་ཚོད་འཛིན་མཛད་པའི་
སློབ་དཔོན་གྲུ་གཏུམ་ཆེན་ཕྱག་ན་རྡོ་རྗེ་གཉིས་པར་གྲགས་པ་དེ་ཉིད་ཀྱི་བརྟག་པའི་
འཇིགས་ཆེན་པོས་ཀྱང་ཉེན་པའི་དབང་གིས་དུས་སྔ་མ་ལ་ཅི་བྱ་ཆ་མེད་གྱ་གྱུར་
གནས་པ་ལས། དུས་གཉིས་པར་དམ་པ་རྣམས་ཀྱི་སྐུ་དྲིན་གྱིས་སྡུག་བསྔལ་ལམ་ཁྱེར་
གྱི་གདམས་པ་རྙེད་དེ། བདག་སྔོན་རབ་ཞིབ་སྤྱོད་པ་དང་བྲལ་བས་ཞེས་བྱ་བ་ལསྩོགས་
པས་གདོན་བགེགས་་དགྲར་བལྟས་པ་ལ་བཟོད་གསོལ་བྱས། དེང་ནས་ལས་ཀུན་སེམས་
གསུམ་སྔོན་འགྲོ་ཞིང་
། །དངོས་གཞི་སྐུ་གསུམ་རང་བཞིན་བསྐྱེད་རྫོགས་བརྒྱན། །རྗེས་
སྤྱོད་རྒྱས་འདེབས་བསྔོ་དང་བདེན་སྟོབས་བཅས། །ནམ་ཡང་བསམ་སྦྱོར་བརྟན་པོ་མི་
གཏང་ངོ༌། །
ཞེས་དམ་བཅའ་བ་བྱས། དེ་ནས་རིང་པོ་མ་ལོན་པར་རྫོང་ཕུ་དགེ་ལྡན་གྱི་བྲག་
ཕུག་ཏུ་སྐུ་གསུམ་ཞལ་བསྒྱུར་གྱི་མན་ངག་ཤར་ནས། རང་དོན་དུ་གདོན་བགེགས་ཡི་
དམ་དུ་སྒྲུབ་པའི་ཡན་ལག་བདུན་པ་བརྩམས། གཞན་དོན་དུ་གདོན་བགེགས་ལྷར་
སྒྲུབ་པའི་བཞེངས་བསྐུལ་བཀོད། ས་མོ་ཡོས་བུའི་ལོ་བཞི་ཅུ་རྩ་བརྒྱད་ལོན་པའི་དུས་
ཁྲོ་ཕུ་གཉན་ཀར་གྱི་བྲག་སེང་གེ་རྫོང་ན་ཡོད་པ་ལ། གངས་ཀྱི་ལོ་ལ་སང་ཕོད་བསྐྱོན།
ཞེས་བྱ་བའི་ལྟས་ཤར་བ་ན་རྡོ་རྗེ་བདུད་འདུལ་བྱ་བའི་ནུ་བོ་གཅིག་གིས་བླ་མའི་ཀེག་
146



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
ཚབ་ཏུ་སྨོན་ལམ་བཏབ་ནས། དེའི་སང་ཕོད་ནམ་ཐོ་རངས་ཀྱི་སང་ཕོད་ནམ་མཐོང་
ཀྱི་ཟླ་བའི་ཉི་ཤུ་དགུ་ལ་སྐུ་འདས་སོ། །
དེ་ནས་གཅུང་པོ་འདས་པའི་རྣམ་འགྱུར་གྱིས་སྔར་དང་མི་འདྲ་བའི་སྐྱོ་བ་དྲག་
པོ་སྐྱེས་ཏེ། ད་ནི་ཆོས་གལ་ཆེ་གཞན་ནས་མི་རྙེད་པ་ཞུ་བ་བྱུང་ཡང་ཕར་བསྐོར་བས་
རང་ཐག་ངས་བརྐོ(བསྐོར}ལྟ་བུར་འགྲོ།གཞི་གཅིག་བཟུང་ནས་གཞན་ལ་འཆད་པ་
དང་རང་ཉིད་དེའི་དོན་སྒོམ་པ་ཆབས་ཅིག་ཏུ་བྱ་དགོས་སྙམ་སྟེ། བུང་བ་གང་ནས་
གང་དུའང་རྣམ་བསྐོར་ནས། །རྩི་ལྡན་མེ་ཏོག་དྲུང་དུ་རང་འོང་གི། །རྩ་བ་དོར་ནས་ང་
ཡི་རྩ་ལོང་ཞེས། །འདབ་མཛེས་སྦྲང་བུ་བཙལ་ཕྱིར་གང་ལ་བརྒྱུག། །བརྒྱ་ཕྱེད་ལོ་ལོན་
ཕུང་པོ་ཡོངས་སྨིན་པའི། །མི་སྡུག་ལྟས་ངན་མང་མངོན་འགྱུར་བཞིན་ཡང་
། །ད་དུང་
བྱིས་བློ་ཐ་མལ་གཞན་དེ་བཞིན། །ཚེ་འདིར་དོན་གཉེར་ཁོ་བོ་འཁྲུལ་པར་ཟད། །རང་
བས་རྒན་གཞོན་མཉམ་པའི་སྟོབས་ལྡན་ཚོགས། །གྲངས་མེད་སྐྱེ་བོ་དུས་ལས་འདས་
གྱུར་ཅིང་། །བདག་ཀྱང་ཡང་ཡང་འཆི་བདག་ཁ་གདངས་སུ། །འགྲོ་བར་ཆས་ལས་ཅུང་
ཞིག་ངལ་གསོ་ངས། །རང་གི་ཁུ་མེས་ཕ་མ་སྤུན་ཕྱོགས་འདིར། །མི་ལྡོག་གཤེགས་ཚེ་བདག་
ཉིད་མདུན་གནས་མོས(ཡོད། །དེ་དག་རྣམ་འགྱུར་མཐོང་ཡང་མི་སྐྱོ་བ། །རྨོངས་ཆེན་
བདག་སྙིང་རྡོ་རྗེར་གྱུར་ཏམ་ཅི། །ཞེས་སྨྲས་སོ། །
དེ་ནས་མཚམས་ཀྱི་རྣམ་རྟོག་ཁྲོལ་ནས་སློབ་དཔོན་གཏུམ་ཆེན་ལ་དགའ་ཆེན་ར་
རྡོལ་གྱི་བསྟོད་པ་བརྩམས། གཏང་རག་ཏུ་ཁམས་ནས་ཕུལ་བའི་གསེར་འབུམ་དང་གཡུ་
ཆེན་འབྲུག་དམར་འཁྱིལ་པ་ཕུལ། དབེན་དགོན་དང་གཞི་དགོན་གཉིས་ཕུལ། དགའ་
སྟོན་རྒྱ་ཆེར་བྱས་སོ། །རང་ལོ་བཞི་བཅུ་རྩ་དགུ་ནས་ལྔ་བཅུ་རྩ་བརྒྱད་ཀྱི་བར་དུ་ལོ་བཅུ་
ཐམ་པ་ཕར་ཕྱིན་གསར་མ་དང་། ཚད་མ་མདོར་བསྡུས་དང༌། སྤྱོད་ཕྱོགས་ལགས་པ་
་རང་
147



ལོ་པཎ་གྱི་རྣམ་ཐར་ཕྱོགས་བསྒྲིགས།
འཆད་པའི་གྲྭ་ས་བསྐྱངས། ལྷོ་བྲག་གཏམ་ཤུལ་གྱི་རི་མེར་བྱ་བར་གྲྭ་པ་ཕན་ཚུན་རྩོད་
པའི་རྣམ་འགྱུར་བག་རེ་བྱུང་པས་ཡིད་སྐྱོ་སྟེ་འཕགས་མ་སྒྲོལ་མ་ལ་སྨྲེ་སྔགས་གསོལ་བ་
ལྷ་མོ་དགུ་པ་བྱ་བ་བརྩམས་ཏེ།
ན་མོ་བཛྲ་ཏཱ་ར་ཡ། སྐྱབས་གཅིག་འཇིགས་ཀུན་སྒྲོལ་མཛད་ལྷ་མོ་ལ། །ཤིག་རད་
ཁྲི་ཤིང་བྱེའུ་རི་བོང་དང༌། །རུས་སྦལ་རུ་ལེགས་སྦྲང་བུ་ར་སྐྱེས་སྐར། །སྨྲེ་སྔགས་དགུ་
བརྗོད་སྙིང་དཀྱིལ་གསོལ་བ་འདེབས། །ཁྲོ་ལོ་ཤིག་རད་བྲག་རིའི་སེར་ཀར་ཚུད། །རིམས་
ནད་རོ་མྱགས་འདམ་གྱིས་ཕྱོགས་ཀུན་བསྐོར། །གཞོན་དར་གཡོག་འཁོར་གཤིན་རྗེའི་
ཞགས་པས་དྲངས། །ཀྱེ་མ་གནས་སྐབས་འདི་འདྲ་ལྷ་མོས་གཟིགས། །ཁྲོ་ལོ་ཁྲི་ཤིང་མེ་
ཏོག་རླུང་གིས་བརྡས། །རང་ཡུལ་ལྗོན་ཤིང་རྩེར་ཡང་ཡོང་མ་ཆགས། །བྱེས་ཁྲོད་ཤུལ་
རིངས་མྱ་ངན་ཐང་ལ་འཁྱམས། །ཀྱེ་མ་གནས་སྐབས་འདི་འདྲ་ལྷ་མོས་གཟིགས། །ཁྲོ་ལོ་
ལྕང་ཀའི་བྱེའུ་ཆུང་རྒྱགས་ཆད་འཕུར། །རང་གནས་བྱེ་ཚང་འདྲ་ན་ཅི་ཡང་མེད། །བྱེས་
ཡུལ་བྲོ་ལ་རྙེད་པ་ལྷམ་ལ་ཟད། །ཀྱེ་མ་གནས་སྐབས་འདི་འདྲ་ལྷ་མོས་གཟིགས། །ཁྲོ་ལོ་རི་
བོང་མི་ཡུལ་གྲོང་ཁྱེར་འཐུམ། །འདུ་འཛིའི་ཁྱི་དང་བྱིས་པ་བརྒྱ་ཡིས་གཙེས
། །ཡུད་ཙམ་
རང་ལ་རང་དབང་གཏོལ་ཡང་མེད། །ཀྱེ་མ་གནས་སྐབས་འདི་འདྲ་ལྷ་མོས་གཟིགས། །ཁྲོ་
ལོ་རུས་སྦལ་རང་དགའི་རླབས་ཀྱིས་འཕངས། །ཉང་ཤབ་བདེ་སྐྱིད་རྒྱ་མཚོའི་བརླན་
དང་བྲལ། །དགྲ་བགེགས་བྱ་གཅན་ཅི་དགར་གླགས་སྐབས་འཚོལ། །ཀྱེ་མ་གནས་སྐབས་
འདི་འདྲ་ལྷ་མོས་གཟིགས། །ཁྲོ་ལོ་སྡིག་པའི་མ་མོ་ཕྲུ་གུ་འབྲངས། །ཟས་ནོར་གཏམ་
ལྕོགས་མ་ཤ་བུ་ཡིས་ཟོས། །མི་རྒན་སྐོགས་པ་མི་ཡུལ་རྩིག་གསེབ་སྐམས། །ཀྱེ་མ་གནས་
སྐབས་འདི་འདྲ་ལྷ་མོས་གཟིགས། །
ཁྲོ་ལོ་གཡུ་སྦྲང་ཟ་ཟི་ཤ་རིད་ཆགས། །རྩི་བཅུད་འདབ་མཛེས་མེ་ཏོག་ཏིང་འཛིན་
148



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
།།
སྤངས། །རྙེད་གྲགས་རུལ་སུངས་དྲི་ཡིས་རྣམ་པར་མྱོས། །ཀྱེ་མ་གནས་སྐབས་འདི་འདྲ་
ལྷ་མོས་གཟིགས། །ཁྲོ་ལོ་ར་སྐྱེས་ཤིང་རྟ་བྱེ་རྫབ་བྱིང་
། །སྣ་ཚོགས་བྱ་དཀའི་ཁུར་གྱིས་
ལུས་རབ་དུབ། །ཁལ་ཁྱེར་གྲོགས་མེད་མཐུ་ཆུང་གཅིག་པུར་ལུས། །ཀྱེ་མ་གནས་སྐབས་
འདི་འདྲ་ལྷ་མོས་གཟིགས། །ཁྲོ་ལོ་ཐོ་རེངས་སྐར་ཆེན་ཤར་སར་ནུབ། །རྒ་ཤི་གཟི་ཆེན་
ཉི་མའི་འོད་ཀྱིས་གཏུགས། །བུ་སློབ་སྐར་ཕྲན་འདྲ་རྣམས་སྔོན་དུ་ཤི། །ཀྱེ་མ་གནས་སྐབས་
འདི་འདྲ་ལྷ་མོས་གཟིགས། །ཀྱི་ཧུད་ཀྱི་ཧུད་རང་ཡུལ་སྡེ་རྩོད་མེ་དཔུང་འབར
། །འགྲོན་ཡུལ་
གྲྭ་རྩོད་གཞོང་སྟོང་ཁྱིམ་འཁྲུག་བྱེད། །ཆོས་མིན་ཆོས་ལྟར་སྣང་པའི་གྲྭ་ས་བསྐྱངས། །དེ་
སྐྱོན་དཔེ་དགུ་དོན་དགུ་འདི་ཡིན་གཟིགས། །ཞེས་བྱ་བ་བཀོད་དོ།།
དེ་ནས་སྐྱོ་བ་དྲག་ཏུ་སྐྱེས་ཅིང(ཤིང)རང་གི་ཡུལ་ཕྱོགས་སུ་ཡང་མི་འགྲོ་བར་ལྷོ་
བྲག་ཁོ་མཐིང་དང་མཁར་ཆུ་དགོན་པ་བལྟ་རུ་འགྲོ་སྙམ་ནས་ཆས་པ་ལས། ལྟས་མི་
བཟང་པ་གྷ(འགའ}ཞིག་མཐོང་ནས་རང་གི་སེམས་ལ་རང་གིས་གྲོས་བཏབ་ནས་སྟོན་
པ་སྟག་ཁྲོམ་གྱི་དགོན་པ་ལྷོ་བྲག་དར་མའི་དབེན་གནས་སུ་འདུག་ནས་འདི་སྐད་ཅེས་
སྨྲས་སོ། །ལུས་སྟོད་སྨད་ཁོ་མཐིང་གཉིས་ཀྱི་མཚམས། །འབྱུང་འདུས་རྟེན་འབྲེལ་རྒྱལ་
བློན་གྱིས། །ལྟེ་བ་སྤྲུལ་བའི་ལྷ་ཁང་བརྩིགས། །གཏུམ་མོ་ཡེ་ཤེས་ཀྱི་ལྡེར་སོ་བཞེངས། །ཉམས་
བདེ་གསལ་གཉིས་ཀྱི་བྱིན་རླབས་འབར། །བུ་གཟིགས་མོ་མཛད་ན་དེ་རུ་མཛོད། །ཕྱི་ཡི་
ལྷ་ཁང་གོག་པོ་རུ། །རྒྱུ་འགྲུལ་གྱིས་མི་རྒན་ཐང་ཤ་འཆད། །སེམས་ཅོལ་བུ་ཆུང་ཁྱོད་ལ་
གྲོས་ཤིག་འདེབས། །ཡིད་ཀུན་བྱེད་རྒྱལ་པོ་རང་སར་ཞོག །བྱང་ཁོག་མཁར་ཆུའི་དབེན་
གནས་ན། །རྩ་འཁོར་ལོ་གསུམ་གྱི་ནགས་ཚལ་འཐིབས། །དོན་སྙིང་གྲུབ་ཐོབ་ཀྱི་བྲག་
ཁུང་མཆིས། །ལྷན་སྐྱེས་རང་བྱུང་གི་དཀྱིལ་འཁོར་བཞེངས། །སྣ་ཚོགས་སྙིང་རྗེའི་གྲུབ་
ཐོབ་ཚོགས། །སེམས་མ་བཅོས་པད་མའི་འབྱུང་གནས་དང་
། །འོད་གསལ་ནམ་མཁའི་
149



ལོ་པཎ་གྱི་རྣམ་ཐར་ཕྱོགས་བསྒྲིགས།
སྙིང་པོ་བཞུགས། །རྟགས་རླུང་སེམས་ཁ་སྦྱོར་གྱི་ལྕགས་ཕུར་བཏབ། །འཕོ་བ་རྫུ་འཕྲུལ་
གྱིས་མཁའ་ལ་འཕུར། །སྒྲུབ་ཁང་གཅིག་མཛད་ན་དེ་རུ་མཛོད། །ཕྱི་རོལ་བྲག་ཁུང་
སྟོང་པ་རུ། །འཛེགས་ཀྱང་དོན་མེད་གཡང་དུ་ལྟུང་
། །སེམས་བཅོལ་བུ་ཆུང་ཁྱོད་
གྲོས་གཅིག་འདེབས། །ཡིད་ཀུན་བྱེད་རྒྱལ་པོ་དེ་རང་སར་ཞོག།ཅེས་བྱ་བའོ། །སྤྱིར་སྡུག་
བསྔལ་གྱི་ཆུ་བོ་ཆེན་པོ་བཞིའི་ཉེས་པས་འཇིགས་དགོས་པར་ཞེ་ཐག་པ་ནས་ངེས་ཤེས་
སྐྱེས་ཏེ། སྡུག་བསྔལ་བཞི་པོའི་གཟུགས་རེ་ཕྱོགས་བཞིར་བྲིས་ནས་ཚིགས་སུ་བཅད་པ་
རེ་རེ་བཀོད་དེ་རྒྱུན་དུ་བསམས་སོ། །
བཞི་པོ་ནི། ཐོག་མེད་ནས་འོངས་ཐ་མ་མེད་འགྲོ་ཞིང་
། །སུས་ཀྱང་གང་དུ་ནམ་
ཡང་བཟློག་དཀའ་བ། །སྡིག་ཚོགས་ལྗན་ལྗིན་བཅས་ཏེ་ཐུར་གཞོལ་པའི། །ཉོན་མོངས་
ཆུ་བོ་ཀྱེ་མ་རྒྱུན་རེ་དྲག །མདོག་སྟོབས་གཟི་བརྗིད་ལང་ཚོ་དྲེགས་པ་ཡི། །དཔལ་
འཇོམས་མི་སྡུག་སྡིག་པའི་གཟུགས་འདྲ་བ། །ཡུལ་བརྒྱ་ལྡན་མང་བསྟེན་པའི་མཐུ་མེད་
པའི; །འཇིགས་བྱེད་རྒས་པ་འདི་ལ་གྲོགས་དག་ལྟོས། །གང་སྔར་ཕུན་ཚོགས་དགའ་
སྐྱིད་སྤྲིན་རུམ་ཡང་། །དཔལ་མིན་མི་དགེའི་རླུང་གིས་ཕྱིས་གཏོར་ན། །མཚོ་སྐམས་ཉ་
ཚོགས་ཉི་འོད་མེས་གདུངས་འདྲ། །རབ་རྒུད་མྱ་ངན་མེ་འདི་མཁས་པས་ལྟོས། །ཤིང་
ལས་མེ་ལྟར་རང་སྐྱེས་རང་སྲེག་གནད། །མི་བཟད་ཚོར་བས་ཉིན་མཚན་འདྲེ་ལྡོག་
ཅིང་༑ །ཐབས་བརྒྱ་བསྟེན་ཀྱང་སྐྱོན་བརྒྱ་འཕེལ་འགྱུར་བའི། །དབྲལ་དཀའ་ན་བ་འདི་
ཀོ་སུ་མི་འཚེར། །མཛའ་སྡུག་གཉེན་དང་འབྱོར་བའི་ནོར་དབྱིག་དང་
། །ཁང་བཟང་
རིན་ཆེན་བ་བཞོན་སྟོང་ཡོད་ཀྱང་
། །གཅིག་པུ་རྟོལ་མེད་འཆིའོ་ཀྱི་ཧུད་འཇིགས། །ཕུང་
བྱེད་ཉིང་མཚམས་སྦྱོར་ལ་མཁས་རྣམས་ལྟོས། །བྱམས་དཔལ་ལོ་ཙཱས་རང་གཞན་སྲིད་
པའི་མཚོ། །བརྒལ་དཀའ་ན་རྒ་རྒུད་དང་འཆི་བ་ཡི། །རྒྱུན་འབབ་ཆུ་བོ་བཞི་ལས་
150



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར །
མདོར་བྱས་པའི། །མན་ངག་གཏམ་འདི་ཡིད་རབ་སྐྱོ་བས་བརྩམས། །ཞེས་བྱ་བའོ། །
ལོ་བཅུ་ཐམ་པ་རྫོགས་ནས་ལུང་རིགས་གཉིས་ལ་མཁས་པའི་མཐར་ཕྱིན་ཅིང་
མན་ངག་རིན་པོ་ཆེའི་རྒྱན་དང་བཅས་པ་དགེ་བའི་བཤེས་གཉེན་པོ་གཟད་རིངས་
ཞེས་བྱ་བ་ལ་གྲྭ་ས་གཏད་དེ། དེས་སྡེ་སྣོད་རིན་པོ་ཆེའི་སྒྲོན་མ་ཆེས་ཆེར་འབར་བར་
མཛད། ལྔ་བཅུ་རྩ་དགུ་པ་ལ་བླ་མ་ཆོས་རྗེ་པཎྜི་ཏ་ཆེན་པོའི་གདུང་དང་རིང་སྲེལ་
ལསྩོགས་པའི་བཞུགས་གནས་མཆོད་རྟེན་ཆེན་པོ་དེ་བརྩམས། ཕྱི་རོལ་ཏུ་ཐུགས་ཀྱི་
རྟེན་བཞེངས་པ་ལྟར་ནང་གི་རྣལ་འབྱོར་ལ་ཅི་ནུས་ཀྱིས་མཉམ་པར་འཇོག་པའི་ཚུལ་
དུ་བྱས་སོ། །ཆོས་རྗེའི་རྟེན་བྱོན་ཚུལ་ཡང་
། སྤྱིར་ཁ་ཆེའི་ཡུལ་ན་བསྟན་པ་དར་བར་
ཡོད་ཀྱང་བཙུན་པ་ཉུང་པ་ལས། ཆོས་རྗེས་རབ་ཏུ་བྱུང་བ་ཐུག་མེད་དར་བར་མཛད།
སྔགས་དང་མཚན་ཉིད་ཀྱི་བཤད་སྲོལ་གང་དང་གང་ནུབ་པ་རྣམས་སྲོལ་ཐོད་པར་
མཛད། སྔགས་ཀྱི་ལག་ལེན་འཆོལ་བ་དང་བྱིན་རླབས་ཀྱི་བཀའ་ཤོར་བ་རྣམས་ཀྱང་
ལེགས་པར་བཅོས། པཉྩ་པུ་ར་ཞེས་བྱ་བ་ལསྩོགས་པའི་ཕོ་བྲང་དང་མཆོད་རྟེན་ཞིག་
རལ་ཐམས་ཅད་གསོས། རྒྱལ་པོ་དང་ཡུལ་དཔོན་ཆོས་ལ་མ་ཆུད་པ་རྣམས་ཀྱང་བཅུག་
སྟེ་ཕྱོགས་ཀུན་དུ་དར་བར་མཛད་དོ། །
དེ་ནས་སྔོན་གྱི་སློབ་དཔོན་ཐམས་ཅད་མཁྱེན་པའི་བཤེས་གཉེན་གྱིས་གྲུབ་པའི་
རྗེ་བཙུན་སྒྲོལ་མའི་ལྷ་ཁང་དུ་བརྟེན་ནས་གྲོང་ཁྱེར་དུ་བསོད་སྙོམས་མཛད་ཅིང་ཡུན་
རིང་དུ་བཞུགས། འཕགས་མའི་ཞལ་ནས་སྔོན་གྱི་སྐྱེས་རྩིས་དང་བསྟུན་པའི་ཚེ་ཚད་དེ་
མཐར་ཕྱིན་ནས་བསྟན་པའི་ཞབས་ཏོག་བྱས་པས་ལོ་ལྔ་འཕར་བ་ཡིན། ད་ནི་དགའ་
ལྡན་དུ་སྨོན་ལམ་བཏབ་པ་མངོན་དུ་འགྱུར་བར་ཉེའོ་གསུང་སྐད། རྒྱལ་པོ་མུ་སྟེགས་
ལ་དད་པ་ཚུར་བཟློག་ནས་སངས་རྒྱས་པའི་བསྟན་པ་ལ་ཞུགས་པ་རྣམས་ལ་སྟོན་མོ་
151



ལོ་པཎ་གྱི་རྣམ་ཐར་ཕྱོགས་བསྒྲིགས།
ཆེན་པོ་བྱས། དེའི་ཚེ་ག་པུར་བག་ཙམ་གྲངས་དྲངས)པ་ལ་བརྟེན་ནས་བསྙུང་ནད་
ཅུང་ཟད་བྱུང་པ་ལ་རྩིས་མཛད་པས་སྐུ་འདའ་བར་མཁྱེན་སྐད། ཕྱི་ནང་གི་པཎྜི་ཏ་
ལསྩོགས་པ་ཐམས་ཅད་ལ་སྦྱིན་གཏོང་རྒྱ་ཆེར་མཛད། ཉིད་ཀྱིས་ཕྱག་ཡིག་ཏུ་བྲིས་ཏེ་
(ཕྱག་རིས་རྒྱ་ཡིག་ཏུ་བྲིས་ཏེ} པཎྜི་ཏ་སཾ་གྷ་མ་ཤྲཱི(འཇུག་ངོགས་དཔལ)བྱ་བ་དང༌
། ཏེ་ལོ་
ཀྱ་ཨ་ནན་ཏ(འཇིག་རྟེན་གསུམ་གྱི་ཀུན་དགའ)བྱ་བ་གཉིས་ལ་གསུང་ཕབས་ནས། ང་འདས་
པའི་འོག་ཏུ་བོད་ན་རྗེ་བཙུན་བྱམས་ཆེན་བཞུགས་པའི་ནང་དུ་རུས་པ་དང་རིང་སྲེལ་
རྣམས་ཆུག་ཅིག། གལ་ཏེ་ལོ་ཙཱ་བས་མཆོད་རྟེན་འགྲུབ་ན་ཤིན་ཏུ་ཡང་ལེགས་སོ་ཞེས་
གསུངས་ནས་བརྫངས། བལྷུང་གི་ཞད་དེ་ཟླ་བ་གསུམ་དང་ཞག་གསུམ་བྱུང་པའི་བར་
དུ་པྲ་བ་ར་པུ་ར་བྱ་བའི་ཁོར་ཡུག་རྣམས་ཉིན་མཚན་ཁོར་ཡུག་ཏུ་གཞའ་ཚོན་གྱི་རི་
མོ་ཤིན་ཏུ་གསལ་བས་ཕེབས་པ་དང་
། དེའི་ནང་རོལ་མ་ལུས་པར་ལྷའི་སྤོས་ཀྱི་དྲི་སྔར་
བྱུང་མ་མྱོང་བས་ཁྱབ་ཅིང་དུད་འགྲོས་ཀྱང་བསྣམ་དུ་རུང་བ་དང༌། མེ་ཏོག་དཀར་པོ་
ལ་རྩེ་མོ་དམར་བ་ཞིག་གི་ཆར་ཉིན་རེ་ལ་ལན་གསུམ་གསུམ་རྒྱུན་ཏུ་བབ་པ་བྱུང་ངོ༌
། །
པུར་སྦྱོང་བའི་ཚེ་རྒྱལ་པོ་ལསྩོགས་པའི་ཡོན་བདག་རྣམས་ཀྱིས་ཙན་དན་གྱི་
ཤིང་བསོགས་ཏེ་མཆོད་པ་རྒྱ་ཆེན་པོ་བཤམས། པཎྜི་ཏ་མང་པོ་དང་དགེ་འདུན་མང་
པོས་མཆོད་བསྟོད་བྱས། སྐྱེ་བོ་འདུས་པ་བསམ་གྱིས་མི་ཁྱབ་པས་བསྐོར་བ་དང་ཕྱག་
འཚལ་བ་ལས་སྟེང་གི་ནམ་མཁར་རོལ་མོའི་སྒྲ་རྨད་དུ་བྱུང་པ་ཡུན་རིང་དུ་གྲག་པ་
ཀུན་གྱིས་ཐོས་པར་བྱུང་
། དེའི་རྗེས་ཐོག་ལ་སྒྲའི་དབྱངས་རོལ་མོའི་སྐད་ཀྱིས་ཚིགས་
འབྲུ་སིལ་སྙན་བདུན་པ་བྱ་བའི་ཆོས་སྒྲ་བྱུང་། པཎྜི་ཏ་མང་པོས་ཞལ་མཐུན་པར་ཟིན་
ནས་སོ་སོར་ཡི་གེར་བྲིས་སྐད། བྱའི་ལོ་སྒྲོག་གི་ཟླ་བ་གཟའ་སྤེན་པ་རྒྱུ་བའི་གྲལ་ཚེས་
ལྔའི་ཉིན་བར་ཡིན་ནོ། །
152



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
དེ་ནས་གདུང་ལསྩོགས་པ་བསྡུས་ནས་མཆོད་རྟེན་བྱས་ཏེ་ད་དུང་ཡང་ཡར་
ངོའི་ཚེས་བཅུ་ལ་རྟག་ཏུ་མེ་ཏོག་གི་ཆར་འབབ་པ་ཀུན་གྱིས་མཐོང་སྣང་དུ་ཡོད་སྐད།
དེ་ནས་པཎ་ཆུང་གཉིས་ཀྱིས་དབུའི་གདུང་མ་ལུས་པ་དང་རིས་སྲེལ་གསུམ་བོད་དུ་
གདན་དྲངས། རིང་སྲེལ་གསུམ་ལ་ལམ་དུ་བཅུ་གསུམ་དུ་འཕེལ་བ་ལས། ཡ་ཙེའི་རྒྱལ་
པོས་ལམ་དུ་པཎ་ཆུང་གཉིས་དང་གདུང་དང་བཅས་པ་ཟླ་བ་གསུམ་ཞབས་ཏོག་བྱས་
ཏེ་འགྲོ་ཁར་རིང་སྲེལ་གསུམ་ཁྱེར། གཞན་ལོ་ཙཱ་བའི་ལག་ཏུ་བཏང་སྟེ་ཉང་སྟོད་ཉན་
ཚོའི་གནས་སུ་བྱོན་པ་ཡིན་ནོ། །ཆོས་རྗེའི་རྟེན་བྱོན་པས་ཡང་བླ་མ་དེ་མ་བྱོན་པའི་
སངས་རྒྱས་ཡིན་པས་སྐུ་གསུང་ཐུགས་ཀྱི་ཡོན་ཏན་དྲན་ནས་སྐད་ཀྱིས་བརྣངས་པར་
མཆི་མ་བྱུང་། དེ་ཉིད་ཀྱི་བར་ལ་རིང་སྲེལ་གསུམ་བྱོན། དེ་ནས་སྔ་སོར་བཅུ་གསུམ་
བཞུགས་སོ། །
ལོ་ཙཱ་བས་རང་ལོ་དྲུག་ཅུ་རྩ་གསུམ་ལོན་པ་རྟའི་ལོ་ལ་ཁྲོ་ཕུ་དགའ་ལྡན་གྱི་སུམ་
ཐོག་སྟེང་མའི་སྐུ་གསུང་ཐུགས་ཀྱི་རྟེན་རྣམས་ལེགས་པར་བཀོད་ཅིང་བསྒྲིགས་པ་
ལ སུམ་ཐོག་གི་ནུབ་ཕྱོགས་ཀྱི་དཀྱིལ་ན་བསྟན་པའི་བདག་པོ་ལུགས་སྐུ་ཟླ་ཆོག་མ་ཁྲུ་
གང་ཙམ་གྱི་ཚད་ཆོས་རྗེ་ཤཱཀྱ་ཤྲཱིས་རབ་གནས་མཛད་པའི་ཚེ་དགའ་ལྡན་ནས་འོད་ཀྱི་
རྣམ་པར་བྱོན་ནས་དངོས་སུ་ཐིམ་པའི་སྐུ་དེ་བཞུགས།
ཡང་སྔོན་རྗེ་བཙུན་རྒྱལ་ཚས་བཞེངས་པའི་རྒྱ་གར་གྱི་ལྷ་བཟོ་ཀཎིས་བཟོ་བྱས་
པ༑ རབ་གནས་ཀྱི་ཚེ་ཕག་མོ་དོན་གྲུབ་མས་དངོས་སུ་བྱིན་གྱིས་བརླབས་པས་ཁྲོ་ཕུའི་
གཙུག་ལག་ཁང་འདི་མ་འོངས་པའི་དུས་སུ། དགེ་སློང་བྱམས་པའི་དཔལ་ཞེས་བྱ་བ་
རྗེ་བཙུན་བྱམས་པའི་བསྟན་པ་ལ་གདུལ་བྱ་ཁྲིད་པའི་སྐུ་གསུང་ཐུགས་ཀྱི་བྱ་བས་རྒྱས་
པར་བྱེད་དོ། །ཞེས་ལུང་བསྟན་པའི་རྟེན་ལི་ཡུལ་མའི་བསྟན་གཙོ་དེ་བཞུགས། ཡང་
153



ལོ་པཎ་གྱི་རྣམ་ཐར་ཕྱོགས་བསྒྲིགས།
དེའི་གཡོན་ན་ཁྲོ་ལོ་མཛེ་ནད་ལས་ཐར་པའི་གཏང་རག་གཏང་པའི་ཚེ། བླ་མ་གྲུ་རྡོ་
རྗེ་གཏུམ་པོ་ཞེས་བྱ་བ་ལ་བྱམས་ཆེན་གྱི་ཐུགས་ཀ་ནས་འོད་ཀྱི་གོང་བུ་གསང་བདག་
གི་སྐུ་ཇི་བཞིན་པ་བྱོན་ཏེ། མེ་ཏི་པྲ་ཏི་ཏིཤཱན་ཏུ་སཱ་ཧཱ(བྱམས་པ་རབ་ཏུ་གནས་པའི་བརྟན་
པར་གྱུར་ཅིག}ཞེས་ལན་གསུམ་བརྗོད་པས་ཁྲོ་ཕུའི་ལུང་པ་ཁེངས་པའི་གྲགས་པར་བྱིན་
གྱིས་བརླབས་པའི་དཔལ་གསང་བདག་ཁྱུང་གཤོག་ཅན་བྱིན་རླབས་ཤིན་ཏུ་ཆེ་བ་དེ་
བཞུགས། དེའི་གཡོན་ན་ཆོས་རྗེ་ཤཱཀྱ་ཤྲཱི་བོད་ནས་ཁ་ཆེའི་ཡུལ་དུ་གཤེགས་པའི་ཚེ་ཁྲོ་
ལོས་གུང་ཐང་གི་བར་དུ་བསྐྱལ་ནས། ཁ་ཆེ་གྲིབ་བརྟན་དུ་ཕྱི་བཞིན་དུ་འབྲངས་པར་
ཞུས་པས་སྐྱེ་བ་འདི་དང་བདུན་དུ་ངས་བླ་མ་དམ་པའི་བྱ་བ་བྱས། ཁྱེད་ཀྱིས་སློབ་མ་
མཆོག་གི་བྱ་བ་བྱས། བྱམས་མགོན་འཛམ་བུ་གླིང་དུ་བྱོན་པའི་ཚེ་རང་གཞན་གྱི་དོན་
ཆེན་པོ་སྒྲུབ་པའི་བྱ་བ་བསམ་གྱིས་མི་ཁྱབ་པ་ལ་འཛོམ་པར་འགྱུར་བས། དེའི་ཚེ་ཡུན་
རིང་ཞིང་དར(དོས}དྲག་པར་འུ་སྐོལ་གཉིས་ལ་ལས་འབྲེལ་བཞག་པའི་གདུལ་བྱ་
བསམ་གྱིས་མི་ཁྱབ་པའི་འཕྲིན་ལས་བྱེད་པ་ལ་འཛོམ་པར་འགྱུར་རོ། །
ད་རེས་ཨ་ཚོ་ཞིག་གསུང་། དེ་བཞིན་གཤེགས་པའི་རིང་སྲེལ་འདི་ཡང་སྙིང་པོར་
གྱིས༑ ངའི་སྐུ་འབག་ཇི་འདྲ་མ་འདྲའི་ལུགས་སྐུ་ཆུང་ངུ་ཅིག(ཞིག)གྱིས་ལ་གསོལ་བ་
འདེབས་པའི་རྟེན་ཏུ་བཞུགས་ཤིག དོན་མང་པོ་འགྲུབ་པར་འགྱུར་རོ་ཞེས་གསུངས་
ནས༑ དེ་ལྟར་སྐུ་འབག་ལུགས་སྐུ་ཆུང་ངུ་གཅིག་བཞེངས་ནས་རང་གིས་རབ་གནས་
བྱས་པའི་ཚེ། འོད་ཀྱི་ཕུང་པོ་གཞའ་ཚོན་གྱི་རི་མོའི་བདེ་མཆོག་ཡི་གེ་བདུན་པའི་
གཟུགས་སུ་ཤིན་ཏུ་གསལ་བ་གཅིག་ཐིམ་པ་དེ་བཞུགས། དེའི་གཡོན་ན་སྟོན་པ་སེང་
བཟང་གིས་ཕུལ་བའི་མེད་གུའི་བྱམས་མགོན་བཞུགས་ཏེ། དེ་ཁྲོ་ཕུར་མ་བྱོན་པ་ནས་
དེ་ཉིད་ཅི་འདྲ་མ་འདྲ་མའི་ཆ་བྱད་བསྟན་ནས། ང་ལ་བསུ་བ་གྱིས་ཤིག། ཁྱོད་ཀྱི་སྲོག་
154



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
གི་བར་ཆད་བྱེད་པའི་ལྟས་ཐམས་ཅད་བཟློག་པ་ཡིན་ནོ། །ཞེས་དབུགས་འབྱིན་པའི་
རྟེན་དེ་བཞུགས། དེའི་གཡོན་ན་ལོ་ཙཱ་བ་རང་གི་ལྷག་པའི་ལྷ་སྔོན་མཛེ་མཚམས་ལོ་
བཅུ་བཅད་པའི་ཚེ་ཁྲོ་ཕུའི་ཟུར་ཁང་ཤར་དུ་རྨི་ལམ་དུ་དག་སྣང་ཤར་བས་སྣ་ཁྲག་མང་
བོ་དངོས་སུ་འཛགས་ཏེ་ནད་ལས་གྲོལ་བའི་ལྷ་རྡོ་རྗེ་འཛིན་པ་ལུགས་སྐུའི་ཁྱུང་གཤོག་
ཅན་ཞིག་བཞུགས་པ་དེ་ཡིན་ནོ། །
དེའི་ནངས་ཀྱི(ནང་གི)གཡས་ན་ཆོས་རྗེ་ཤཱཀྱ་ཤྲཱི་རྫ་སྐུ་ཕྱག་གཡས་ས་གནོན་
དང་གཡོན་མཉམ་གཞག་ཅན། ཆོས་སྐྱོ་གྲོག་མཁར(ཆོས་བགྲོ་སྒྲོག་མཁན}གྱི་ཕོ་བྲང་
དུ་རབ་གནས་ལ་བྱོན་པའི་ཚེ་ས་གཡོས་ཆེན་པོ་བྱུང་ནས། ལྷ་དང་ལྷ་ཁང་རྣམས་
འཇིག་པས་ཉེན་པ་ལ་ས་གནོན་གྱི་ཕྱག་རྒྱས་གཞི་མི་འགུལ་བར་བྱིན་གྱིས་བརླབས་
པ་དེ་བཞུགས། ཡང་གཡོན་ཕྱོགས་ཀྱི་ཤར་ན་ཆོས་རྗེའི་སྐུ་འབག་རྫ་ལས་བྱས་པ་ཆུང་
ངུ་ཡར་ལུང་སོལ་ནག་ཐང་པོ་ཆེར་གང་ཟག་ཕྱུག་པོ་རྣམས་ཀྱིས་གསེར་དངུལ་ཟངས་
གཡུ་དང་རྟ་མང་པོ་འབུལ་བ་བྱུང་པ་ལ་ཁ་ཆེ་བ་དང་རྒྱ་གར་བའི་གཡོག་
འཁོར་རྣམས་ཀྱིས་ཆགས་ཞེན་དྲག་པོ་སྐྱེས་ནས། ཀ་ཅ་འདི་ཙམ་ཞིག་གཞན་ལ་མི་
སྟེར་བར་ཁ་ཆེར་གཤེགས་པའི་ལམ་གྱི་ཆ་རྐྱེན་མཛད་པར་ཞུ་བྱས་པས། དེ་རྣམས་སེར་
སྣས་བཅིངས་པའི་གཉེན་པོར་སླར་ཉིད་ཀྱིས་ཕྱག་བཅུག་ནས་བཙུན་པ་དང་སྐྱེ་བོའི་
ཚོགས་དང་། སྤྲང་པོ་ཐམས་ཅད་ལ་འདི་དང་འདི་ཁྱེར་ཞེས་ཕྱག་གིས་གསེར་སྦྲམ་
དང་གཡུ་ལསྩོགས་པ་བརྒྱ་ཕྲག་མང་བོ་དངོས་སུ་བྱིན་པ་མཚོན་པའི་མཆོག་སྦྱིན་གྱི་
ཕྱག་རྒྱ་ཅན་ཆོས་རྗེ་ཉིད་ཀྱིས་རབ་གནས་ལན་ལྔ་མཛད་པ་ཞིག་བཞུགས་སོ། །
རང་ལོ་དྲུག་ཅུ་རྩ་བཞི་པར་གྱུར་པ་ལ་ལ་སྟོད་དུ་ཆོས་འཁོར་ལ་བྱོན་ཏེ་ཕྱུག་པོ་
བཙན་ཕྱུག་རྗེས་མདོ་འབུམ་གྱིས་སྣ་དྲངས་གསེར་སྦྲམ་འཛམ་གླིང་རྒྱན་སྩོགས་ཕུལ།
ཁྲབ་
8
155



ལོ་པཎ་གྱི་རྣམ་ཐར་ཕྱོགས་བསྒྲིགས།
གཏེ་ར་བ་ཞིག་པོ་ཡབ་སྲས་དང་
། ར་ལུང་གི་དགེ་སློང་རྡོ་རྗེ་སྐྱབས་ཀྱིས་གསེར་ཞོ་བརྒྱ་
རྩའི་མཎྜལ་དང་། དགེ་བཤེས་གྲགས་རྡོར་གྱིས་གསེར་འབུམ་བྱང་ཚགས་ཀྱིས་སྣ་དྲངས་
གསེར་ཞོ་བརྒྱའི་མཎྜལ་ཐབ(ཐེངས)གསུམ་དང་
། དགེ་བཤེས་རྫོང་འབྲིང་པ་ཡབ་སྲས་
ཀྱིས་གསེར་མང་པོ་དང་ཁྲབ་བཟང་པོ་དང་
། ཇོ་བོ་ལྷའི་འབུལ་སྟོན་དང་
། ན་རིངས་
པ་དང་། རྗེ་དཀྱུས་པ་དང་
། དོན་མོ་རི་པ་ལསྩོགས་པ་ཆོས་དང་ཟང་ཟིང་གི་འབུལ་བ་
བསམ་གྱིས་མི་ཁྱབ། བརྗོད་ཀྱིས་མི་ལང་པ་བྱུང་སྟེ། སྐུ་ཁམས་ཅུང་མ་བདེ་བས་འདར་
གླེ་ལསྩོགས་སུ་མ་བྱོན་པར་མར་ལམ་ལ་དངུལ་ཆུ་བྲག་ཏུ་ཡུན་རིང་དུ་བཞུགས་པར་
དགོངས་པ་ལ། ཁམས་ཧ་ཅང་མ་བདེ་བ་དང་དགེ་བཤེས་རྒྱ་མཚོ་སྐུ་འདའ་བ་ལ་ཐུག་
པས་ཡིད་སྐྱོ་བ་དྲག་པོ་ཡང་སྐྱེས། དེ་ནས་རྫོང་གི་སྟག་རིར་ཕྱིན་བྱོན)པ་ན(བསོད་དབང་
དང་ནམ་བྱང་ཡོད་པ་ལས་ཟླ་བ་དྲུག་ལས་བསྡད་ལོང་མེད་གསུང་སྟེ་གསོལ་བ་བཏབ།) ཚེ་ཐུང་ངུ་ལས་
མི་སྡོད་པའི་རྨི་ལྟས་ཤིག་བྱུང་ནས་སེམས་ལ་སེམས་ཀྱིས་གྲོས་བཏབ་སྟེ། ཕྱིའི་སྤྲོས་པ་
རྣམས་དོར་ནས་ནང་གི་རྣལ་འབྱོར་ལ་འབད་པའི་ཚུལ་ཙམ་དུ་བྱས་སོ། །
ས་ཆེན་རྡུལ་དང་ས་ལེ་སྦྲུམ་བཞིན་དུ། །བདག་སྐྱོན་མཐའ་ཡས་ཡོན་ཏན་སྲིད་
མཐའ་ཙམ། །རྐུན་པོའི་ནོར་བཞིན་སྐྱོན་རྣམས་སྦས་ནས་ནི། །འབད་པས་ཡོན་ཏན་
གང་ཡོད་བྲིས་པ་ཡིན། །ཉམས་ཆུང་བདག་ལ་སྦྱོར་དངོས་རྗེས་རྣམས་སུ། །བསམ་
སྦྱོར་འབྲས་སྟོབས་ཏིལ་ཙམ་ཡོད་མིན་ཡང་
། ། (རང་སྟོབས་ཆུང་བ)ཁྲི་ཤིང་ཕྲ་མོས(གཞན་
སྟོབས་ཆེན་པོས)ས་ལའི་ཤིང་རྟེན་བཞིན། ། (བླ་མ་དང་ལྷ་ངོ་མཚར་ཅན་གྱི་བྱིན་རླབས་ལ་བརྟེན་
ནས)རླབས་ཆེན་དགེ་ཚོགས་རྣམ་འཕེལ་ཨེ་མ་རྨད། ། (སོད་ནམས་ཀྱི་ཚོགས)འདིར་སྐྱེས་
རྒྱ་ཆེན་ཡེ་ཤེས་ཀྱི་ཚོགས)དྲི་མེད་ལེགས་ཚོགས་མཐུས། །(ཆེད་དུ་བྱ་བ)མཁའ་ཁྱབ་མ་རྣམས་
སྐུ་གཉིས(འབྲས་བུ)ལྷུན་གྲུབ་སྒྱུར། །(མཆོད་སྦྱིན་གཉིས་ལས་མཆོད་པའི་དོན་སྦྱིན་པའི་དོན)འགྲོ་
156



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
།
དཔལ་ཁྱེད་མཆོད་ནམ་མཁའ་གང་པར་ནི། །སྲིད་པ་ཇི་སྲིད་ཕན་བདེ་རབ་འབྱམས་
ཤོག ༑ཟབ་ཡངས་རྒྱ་མཚོ་ནམ་མཁའ་ལྟའི། །བློ་གྲོས་ཆེན་པོ་གཟད་རིངས་ཀྱིས།
ལེགས་བསྐུལ་ལོ་ཙཱའི་(ཕྱིས་བིཀྲུ་ག་བ་ན་བོ་དྷིས་རྒྱས་པར་ཞུས)རྣམ་ཐར་འདི། །བཀོད་ལ་མཁས་
རྣམས་ཆེར་བཟོད་མཛོད། །
༄༅། །རྫོང་གི་སྟག་རི་ནས་གནས་ཀྱི་བྲ་ལུང་དུ་དབྱར་སྐུ་མཚམས་མཛད་ནས་
བཞུགས། དེ་ནས་རྒུན་བྲག་རམ་དུ་བཞུགས་ནས་སློབ་དཔོན་ཆེན་པོ་གཟད་པ་དང་
།
རིན་པོ་ཆེ་བྲག་རམ་པ་དང་གཉིས་བདེ་མཆོག་གི་དབང་བསྐུར་ཞུས། ཡང་དཔྱིད་དེ་
རྫོང་གི་སྟག་རིར་བཞུགས། དཔོན་རི་ཁུད་པས་དབང་ཞུས
། དམར་ལྷས་ཕུག་པ་ཐིང་
དཀར་བ་མཁའ་སྐྱོང་ཕྱི་འབྲས་ཚ་ཚ་མོ་པ་དེ་རྣམས་ཀྱིས་ཀྱང་དབང་ཞུས། དེ་ནས་ཉ་
རི་དང་པ་ཚབ་ནས་རྩང་ཁྲིས་ལ་བྱོན་ཏེ་ཕྱུག་པོ་དཔལ་འཛིན་གྱིས་གདན་དྲངས་ཏེ།
ནས་སྟོང་ཉིས་བརྒྱ་བདུན་ཅུ་དོན་གཉིས་ཕུལ་ནས་ནུབས་གནས་གསར་དུ་དབེན་པ་
མཛད་ཅིང་ཁྲིད་གདམས་ངག་མང་དུ་མཛད་ཀྱིན་རྒུན(དགུན)བཞུགས། དཔྱིད་ཉང་
རོར་བྱོན་ཏེ་ལམ་ཁར་རེ་རྒྱལ་ཐང་དུ་དཔོན་ནམ་བྱང་ལ་ཞལ་ཆེམས་ཀྱི་གཏད་རྒྱུ་
གནང་། དབྱར་ཉན་ཚོར་བཞུགས། སྟོན་ཞལ་ངོ་སྒྲེ་ཚལ་བ་རང་ཡོན་བདག་རྣལ་འབྱོར་
གཟའ་ཚོ་ལསྩོགས་པ་མང་པོས་དབང་བསྐུར་ཞུས། དབང་བསྐུར་གྱི་ཐ་མ་ད་རེས་ཡིན་
གསུང(གསུངས)ནས་ཟབ་ཆོས་མང་དུ་བྱོན། དེའི་དུས་ན་ཁྲོ་ཕུའི་མདའ་ན་དགོན་ཕྲན་
གཅིག་ཡོད་པ་ལ་བྱིས་སྤུ་ཀོ་ལོན་པ་དང་
། དཔོན་རྡོ་རྗེ་འབུམ་གཉིས་བསྡོངས་ནས་
ཁམ་བྱས། དེའི་སྟོབས་ཀྱིས་ཁྲོ་ཕུ་ན་བཞུགས་པ་རྣམས་དང་
། ཁོང་པ་གཉིས་ཕན་ཚུན་
འཁྲུག་པར་གྱུར་པས་ཐུགས་སྐྱོ་བ་ཆེན་པོ་སྐྱེས་ཏེ། ཁྲོ་ཕུ་བ་རྣམས་ལ་བཀའ་བཀྱོན་
157



ལོ་པཎ་གྱི་རྣམ་ཐར་ཕྱོགས་བསྒྲིགས།
དྲག་པོ་མཛད། ཇི་ཙམ་ཞུ་ཕུལ་ཀྱང་མ་བཞེད་པར་སྟག་ཚལ་དང་རོང་ལ་བྱོན་ནས། ཁ་
རག་ཏུ་བྱོན་ནས་དབེན་པ་ཟླ་བ་གཅིག་མཛད། དེ་ནས་བྲག་ནག་དུ་བྱོན་ནས་ཆོས་ཉི་
མ་གསུམ་གསུངས། དེ་ཡན་ཆད་དུ་གདུལ་བྱ་དཔག་ཏུ་མེད་པ་བདེ་བ་དང་
། ལེགས་པ།
མཐོ་རིས་དང་
། སྨིན་པ་དང་གྲོལ་བའི་ལམ་ལ་འགོད་པ་མཛད་དོ། །
སྔར་ཡང་ལོ་འདི་ཟླ་བ་འདི་ལ་འགྲོངས་བྱ་བ་མ་འོངས་པ་ཇི་ལྟ་བ་བཞིན་
དུ་གསུང་། དེ་ནས་རིང་བོ་མ་ཐོགས་པར་བསྙུང་ཆེས་པ་ཞག་གསུམ་བྱུང་ནས་ཉེ་
འཁོར་བུ་སློབ་རྣམས་ཀྱིས་ཀྱང་
། རྡུལ་སྤྲུགས་ལསྩོགས་པ་རིམ་གྲོ་བསམ་གྱིས་མི་ཁྱབ་
པ་དང་། སྨན་སྤྱད་ལསྩོགས་པ་གང་བྱས་ཀྱང་གསོལ་བ་མ་ཐེབས་པར། སྤྲེའུ་ཡི་ལོ་
ཟད་པའི་ཟླ་བ་སྨལ་པོ་ཟད་པའི་གནམ་སྟོང་གི་སྲོད་སུམ་ཆ་འདས་པ་ན་སྐུ་གསུང་
ཐུགས་ལ་སྐྱེ་འགག་དང་འགྱུར་ལྡོག་མི་མངའ་ཡང་། རྟག་པར་འཛིན་པ་མི་རྟག་པ་ལ་
བློ་བསྐུལ་བའི་ཕྱིར་ཡོངས་སུ་མྱ་ངན་ལས་འདས་ནས་ཞལ་ཆེམས་ཀྱི་ཚིགས་སུ་བཅད་
པ་འདི་གསུངས་སོ། །
བུ་དག་སོམས་ཅིག(ཤིག)སྐྱེ་ཀུན། །འདི་ལྟ་བུ་ཡི་ཆོས་ཅན་ཡིན། །འདི་ལྟ་བུ་ཡི་རང་
བཞིན་ཅན། །འཆི་སྤྱད་འདི་ལས་མ་འདས་སོ། །དེ་བས་བདག་གི་ཚུལ་འདི་ལ། །གཟིགས་
ཤིག་གཟིགས་ཤིག་བཤེས(ཤེས)ལྡན་དག །ཐམས་ཅད་བོར་ལ་ཆོས་ལ་འབུངས། །དགའ་
ལྡན་གནས་སུ་འཕྲད་དོ་གསུང(གསུངས)། །དེ་ནས་སྐུ་འདས་ང་སྐྱེ་བོ་ཕལ་པོ་ཆེ་རྣམས་
ལ་གསང་ནས་པུར་ཁྲོ་ཕུར་གདན་དྲངས་ནས་བུ་སློབ་རྣམས་ཀྱིས་པུར་མཇལ་མཛད། དེ་
དུས་སུ་པུར་གཉེར་ཁོ་བོས་བྱས་པ་ལས་ལྟས་ངོ་མཚར་ཆེ་བ་བསམ་གྱིས་མི་ཁྱབ་པ་བྱོན།
ཝ་རྒྱལ་གྱི་ཟླ་བ་ནས་བཟུང་ནས་ཁྲལ་སོག་བྱས་ནས། ནམ་ཐོངས་ཀྱི་ཟླ་བ་ལ་རྒྱང་དོན་མོ་
རི་མན་ཆད་ནས་བ་དབོན་པའི་འདུལ་གྲ་ཡན་ཆད་ས་སྐྱ་དང་
། དཔྱལ་པ་ལསྩོགས་ཀྱིས་
158



མཉམ་མེད་ཁྲོ་ཕུ་ལོ་ཙཱ་བའི་རྣམ་ཐར།
ཐོག་དྲངས་དགེ་བའི་བཤེས་གཉེན་རྣམས་སྤྱན་དྲངས་ནས་ཆོས་ཀྱི་འཁོར་ལོ་རྒྱ་ཆེན་པོ་
བསྐོར། ཆོས་རྗེ་ཉིད་ཀྱིས་བྱིན་གྱིས་བརླབས་པས་ཤིན་ཏུ་མགོ་ཐོན་ལ་བཀྲ་ཤིས་པར་བྱུང་
ངོ་ །རྣམ་ཐར་འཁྲི་ཤིང་ཡས་ལོ་ཕྱེད་དང་གསུམ་ཙམ་གྱི་མཛད་པ་ཆོས་རྗེ་ཉིད་ཀྱིས་མ་
མཛད། གཞན་གྱིས་མ་བཀོད་པ་ལས་ལོ་ཕྱེད་དང་གསུམ་གྱི་མཛད་ཚུལ་དང༌
། སྐུ་འདས་
ནས་ཆོས་འཁོར་ཡན་ཆད་ཀྱི་མཛད་པ་ཅུང་ཟད་ཅིག་བསོད་ནམས་རྒྱལ་བས་བཀོད་
པའོ།། །།དགེའོ།། །།
159



ཁ་ཆེ་པཎ་ཆེན་ཤཱཀྱ་ཤྲཱིའི་རྣམ་ཐར།
ཁ་ཆེ་པཎ་ཆེན་ཤཱཀྱ་ཤྲཱི།
༼༡༡༢༧—༡༢༢༥༽
ཁ་ཆེ་པཎ་ཆེན་ཤཱཀྱ་ཤྲཱི་ནི་རབ་བྱུང་གཉིས་པའི་མེ་ལུག་ཕྱི་ལོ༡༡༢༧ལོར་ཁ་ཆེའི་ཡུལ་དུ་སྐུ་
འཁྲུངས་ཤིང་། དགུང་ལོ་གོ་དགུ་པ་རབ་བྱུང་བཞི་པའི་ཤིང་བྱ་ཕྱི་ལོ༡༢༢༥ལ་ཁ་ཆེའི་ཡུལ་རང་དུ་
གྲོངས། རབ་བྱུང་གསུམ་པའི་ཤིང་བྱི་དགུང་ལོ་དོན་བརྒྱད་ལ་ཕེབས་སྐབས་ཁྲོ་ཕུ་ལོ་ཙཱ་བ་བྱམས་
པའི་དཔལ་གྱིས་བོད་དུ་གདན་དྲངས། ཁོང་དང་ལྷན་དུ་དཱ་ན་ཤཱི་ལ་སོགས་འཁོར་པཎྜི་ཏ་ཆུང་
བ་དགུ་ཡང་བོད་དུ་ཕེབས། བོད་དུ་ལོ་བཅུར་བཞུགས། གཙང་དང་། མངའ་རིས། དབུ་རུ། གཡོ་
རུ་སོགས་སུ་ཕེབས་ཏེ་ཆོས་འཁོར་རྒྱ་ཆེན་བསྐོར། འབུལ་བ་གང་བྱུང་ཁྲོ་ཕུ་ལོ་ཙཱ་བར་བྱམས་ཆེན་
བཞེངས་པའི་ཆ་རྐྱེན་དུ་གནང་། ལྷག་པར་འདུལ་བའི་སྡོམ་རྒྱུན་སྤེལ་ཏེ། མངའ་རིས་པཎ་ཆེན་
གྱིས༑ ཕྱིས་ནས་ཤཱཀྱ་ཤྲཱི་ལས་ཀྱང་དར། །ཞེས་གསུངས་པ་ལྟར་བསྟན་པ་ཕྱི་དར་སྐབས་སུ་སྟོད་
འདུལ་དང་སྨད་འདུལ་གཉིས་ལས་གཞན་པའི་སྡོམ་རྒྱུན་ཞིག་ཀྱང་དར་བ་དེ་ཁོང་ནས་བརྒྱུད་པ་
ཡིན༑ ཁོང་གིས་སོལ་ནག་ཐང་པོ་ཆེ་ནས་སྟོན་པའི་འདས་ལོ་བརྩིས་པ་ནས་བཟུང་བོད་དུ་གནས་
བརྟན་སྡེ་པའི་ལུགས་ཀྱི་སྟོན་པའི་འདས་ལོ་བརྩི་སྟངས་དེ་ཡང་དར་ཚུལ་སོགས་མཁས་དབང་
དགེ་ཆོས་ཀྱི་གཏམ་རྒྱུད་གསེར་ཐང་སོགས་སུ་གསལ།
འདིར་ཁོང་གི་རྣམ་ཐར་གསུམ་བཀོད་ཡོད། དང་པོ་ནི་ཁོང་བོད་དུ་གདན་འདྲེན་པ་པོ་ཁྲོ་
ཕུ་ལོ་ཙཱ་བས་མཛད་པའི་རྣམ་ཐར་གསོལ་འདེབས་དེ་དང་། གཉིས་པ་ནི་ཁོང་གི་མཛད་པ་བཅུ་
བདུན་བསྡུས་ཏེ་བཀོད་པ་ཐུང་ལ་བསྡུས་པ་ཞིག་དང་
། གསུམ་པ་ནི་ཁྲོ་ཕུ་ལོ་ཙཱ་བས་མཛད་པའི་
རྣམ་ཐར་གསོལ་འདེབས་དེ་ཡི་འགྲེལ་པ་ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ་ཞེས་
161



ལོ་པཎ་གྱི་རྣམ་ཐར་ཕྱོགས་བསྒྲིགས།
པ་རྣམས་ཡིན། གཞན་དུ་རྣམ་ཐར་འདིའི་རྩོམ་པ་པོ་དཔྱལ་ལོ་ཡིན་པར་བཤད་པའང་འདུག་
ལ༑ རྣམ་ཐར་རང་གི་མཇུག་རྩོམ་དུ། སེམས་དཔའ་ཆེན་པོ་ཁྲོ་ཕུ་ལོ་ཙཱ་བ་བྱམས་པའི་དཔལ་གྱིས་
མཛད་པ་གཞིར་བྱས། དེ་དག་བདེ་བླག་ཏུ་རྟོགས་པར་བྱ་བའི་ཕྱིར་དུ་བླ་མ་དཔྱལ་ལོ་ཙྪ་བ་དང་།
འཇམ་དབྱངས་རིན་ཆེན་རྒྱལ་མཚན། ཤཱཀྱའི་བཙུན་པ་བསོད་ནམས་དཔལ་བཟང་པོ་རྣམས་ཀྱིས་
རིམ་པར་མཛད་པའི་ཟིན་བྲིས་ཐོར་བུ་བ་རྣམས་ཕྱོགས་གཅིག་ཏུ་ཁྲིགས་སུ་བསྡེབས། ཁ་བ་ཅན་
གྱི་ལྗོངས་སུ་འགྲོ་དོན་དཔག་ཏུ་མེད་པ་མཛད་ཚུལ། རྣམ་ཐར་དཔག་བསམ་འཁྲི་ཤིང་ནས་ཁ་
བསྐངས་ཞེས་ཁྲོ་ཕུ་ལོ་ཙཱ་དང་། དཔྱལ་ལོ་ཙཱ་བ་སོགས་ཀྱིས་མཛད་པའི་རྣམ་ཐར་ལ་གཞི་བྱས་ཏེ་
བྲིས་པར་གསུངས་ཤིང་། ལྕགས་མོ་གླང་གི་ལོ་ཟླ་བ་དང་པོ་ཆོ་འཕྲུལ་ཆེན་པོའི་དུས་ཆེན་གྱི་ཚེས་
བཅོ་ལྔའི་ཉིན། མངྒ་ལཾ་ཏིཥྛ་མ་ཁ་ཨོ་རྒྱན་ཞེས་བྱ་བས་ཡི་གེར་བཀོད་པའོ། །ཞེས་རྩོམ་པ་པོ་ཡང་
གསལ་ལོ། །
སྒྲིག་པ་པོས།
162



ཁ་ཆེ་པཎ་ཆེན་ཤཱཀྱ་ཤྲཱིའི་རྣམ་ཐར །
རྗེ་ཤཱཀྱ་ཤྲཱིའི་རྣམ་ཐར་བཞུགས་སོ། །
ཁྲོ་ཕུ་ལོ་ཙཱ་བས་མཛད།
ན་མོ་མཱ་ཏེ་ནཱ་ཐཱ་ཡ།
ཤཱཀྱའི་བསྟན་ལ་དེ་ཉིད་གཉིས་པའི་རྗེ། །
ཤཱཀྱའི་བསྟན་སྲོག་ཤཱཀྱའི་མཚན་ཅན་ནི། །
མ་བྱོན་སངས་རྒྱས་འཛམ་གླིང་གཙུག་གི་ནོར། །
པཎ་ཆེན་འགྲོ་བའི་གཉེན་གཅིག་རྒྱལ་གྱུར་ཅིག །
ཐུབ་དབང་ཡོངས་འདས་ལོ་ནི་བརྒྱ་ཕྲག་བཅུ། །
དྲུག་བཅས་དགུ་བཅུ་རྩ་གཉིས་མཐར་སོན་ནས། །
ལྔ་བརྒྱའི་བསྟན་སྲོག་ངུར་སྨུག་འཛིན་པའི་གཙོ། །
བྱོན་གྱུར་དྲང་སྲོང་དེ་ཡི་རྣམ་ཐར་བྲི། །
མཚུངས་མེད་གྲིབ་བརྟན་ཁ་ཆེའི་གྲོང་ཁྱེར་མཆོག །པྲ་པར(བ}པུ་ར་དབང་ཕྱུག་
ཆེར་གནས་སུ། །ཚོང་དཔོན་སམ་ཡ་སུམ་བྷ་ཀ་ཡི་སྲས། །ཛྷ(ཛ)ཤོ་དྷ་རར་འཁྲུངས་ལ་
ཕྱག་འཚལ་ལོ། །ལ་ཁྱིམ་དྷ་ར(ལཀྵི ཀ་ར》ལ་སོགས་བྲམ་ཟེ་ལ། ལོ་བཅུ་ལོན་ནས་སྒྲ་རིག་
163



ལོ་པཎ་གྱི་རྣམ་ཐར་ཕྱོགས་བསྒྲིགས།
སྙན་དངགས་དང། །གསོ་དཔྱད་ལེགས་བསླབས་གཞན་ལུགས་ཕམ་པར་བྱས། །རྒྱལ་པོས་
ཅོད་པན་བཅིངས་ལ་ཕྱག་འཚལ་ལོ། །བྷིང་གི་བི་ཧཱར་རཏྣ་ཤྲཱི་སོགས་ལ། ཕྱི་ནང་སྒྲ་ཚད་
སྡེ་སྣོད་མཛད་གཞན་ལས(མཛོད་གཞན་བསླབས། །རིགས་ལུང་རིང་ལུགས}ཀུན་མནོས་
དཀའ་གནས་མར་མེ་ལས། །འཇའ་རིས་ཡི་གེར་གཟིགས་ལ་ཕྱག་འཚལ་ལོ། །ས་མི་དང་ནི་
ས་ཏུ་བི་ཧཱ་རར། ལ་ལི་ཏ་བྲིད་ལ་སོགས་མཁས་གྲུབ་བསྟེན། །སྣ་ཚོགས་བསྟན་བཅོས་དེ་
བཞིན་སྨིན་གྲོལ་ལམ། །རབ་ཞུགས་ལྷག་པའི་ལྷས་བསྐྱངས་ཕྱག་འཚལ་ལོ། །ཉི་ཤུ་གསུམ་
ལ་ཁྱིམ་སྤངས་རབ་བྱུང་ནས། །རྒྱལ་བའི་རྗེས་བཟུང་བྱང་ཆུབ་ཤིང་ལོ་བཏུད། ། བྱམས་
མགོན་ཕྱག་བརྐྱངས་དགེ་སྦྱོང་ལམ་བསྟན་ཏེ། །སྡེ་སྣོད་གཏེར་ཆེན་གྱུར་ལ་ཕྱག་འཚལ་
ལོ༑ །
ཛ་ཡ་པུ་རིར་རྒྱལ་ཡུམ་མང་ཐོས་དུས། །སྤྲིན་སྤུངས་དབུས་ནས་མི་ཕམ་ཆོས་
སྟོན་དང་། །རྣལ་ནང་ཀློག་ཕྲེང་ཟབ་མོའི་སྒྲ་སྒྲོག་ལས། །ཏིང་འཛིན་མཆོག་བརྙེས་
གྱུར་ལ་ཕྱག་འཚལ་ལོ། །ཞི་འབྱུང་དབྱངས་སྙན་དང་ནི་བློ་གྲོས་སྦས། །འབྱོར་ལྡན་ཤེས་
རབ་བཀོད་སོགས་མཁས་རྣམས་དྲུང་། །གཞུང་མང་ལུང་ནོད(སྣོད}ཏིལ་མར་བཀང་
པའི་ནང་། །འབུམ་ཕྲག་ཁ་བཏོན་མཛད་ལ་ཕྱག་འཚལ་ལོ། །བཅུ་དྲུག་འབུམ་ཕྲག་
གྲོང་ཁྱེར་གྲགས་པའི་དབུས། །ཕྱི་ནང་པཎ་ཆེན་བརྒྱ་ཡི་མཆོག་གྱུར་ཅིང་། །ཅིག་ཆར་
སྒོ་གསུམ་རིགས་པའི་རྣམ་འཕྲུལ་དང་
། །ངོ་མཚར་རྟེན་ཚོགས་བཞེངས་ལ་ཕྱག་འཚལ་ལོ། །
སུ་(སུ)བྷ་ཀུཊར་འཕགས་མས་རྨི་ལམ་ནང༌
། །ལུང་བསྟན་ཕ་རོལ་སྒྲ་ཚད་རྒོལ་ལན་
བཏབ། །ཁྲོ་གཉེར་ཅན་གྱིས་ངག་མཐུ་སྦྱིན་མཛད་དེ། །བྱ་རོག་གདུགས་འགེབས་གྱུར་
ལ་ཕྱག་འཚལ་ལོ། །འཕགས་གནས་ཁ་ཆེའི་རི་བོ་དགུ་བརྒལ་ནས། །རིག་འབྱུང་མ་ག་
ཏར་གཤེགས་ནགས་སྤྱིལ་ལམ། །བྱང་ཆུབ་ཆེ་གཟིགས་སྣ་ཚོགས་ལྟས་ཤར་ཞིང་
། །སྒོ་དྲུག་
164



ཁ་ཆེ་པཎ་ཆེན་ཤཱཀྱ་ཤྲཱིའི་རྣམ་ཐར།
གཟུངས་ཐོབ་གྱུར་ལ་ཕྱག་འཚལ་ལོ། །གང་འཁྲུངས་ལོ་ནི་སུམ་ཅུ་མཉམ་པ་ལ། །མཁན་
སློབ་ཤཱནྟཱ་ཀ་ར་གུ་པ(གུཔ}དང་། །ད་ཤ་བ་ལ་དཱ་ནཱ་ཀ་རར་བཅས། །བཅོ་བརྒྱད་དགེ་
འདུན་བསྙེན་རྫོགས་ཕྱག་འཚལ་ལོ། །དྲང་སྲོང་བལྟམ་གནས་བ་ར་ན་སེའི་ཁྲོད། །པཎ་
ཆེན་དེ་བ་པུཏྟས(པུཎྱས)དབུགས་ཕྱུང་སྟེ། །ཐེག་མཆོག་བཅུད་ཕྱུང་འཁོར་ལོ་གཉིས་ཞལ་
བསྟན། །སྔར་མེད་མཁྱེན་པ་ཐོབ་ལ་ཕྱག་འཚལ་ལོ། །མ་ལ་ཡ་ནགས་ཙན་དྷན(དན
གཞལ་ཡས་སུ། །འཇམ་དབྱངས་རྟ་མགྲིན་སྒྲོལ་མས་གསུང་བསྒྲུགས་ཐོས། །སྣ་ཚོགས་
བཀྲ་ཤིས་སྣང་བ་བརྒྱུད་བཀོད་པའི། །བསོད་སྙོམས་བྱིན་གྱིས་བརླབས་ལ་ཕྱག་འཚལ་
ལོ་ །
དུས་གསུམ་བདེ་གཤེགས་ཀྱིས་བཅགས་མ་ག་ཏར། །ཉི་ཟླ་རྒྱ་མཚོའི་མཚན་ཅན་
བླ་མ་ལས། །ཐེག་མཆོག་སྣ་ཚོགས་གསུང་ཐོས་བར་སྣང་ལྷས། །ལྷ་རྫས་མེ་ཏོག་གཏོར་
ལ་ཕྱག་འཚལ་ལོ། །མཉམ་མེད་བི་ཀྲ་མ་ཡི་ལྷ་ཁང་དུ། །སྟོང་ཕྲག་དགེ་སྦྱོང་གཙོ་བོར་
དབང་བསྐུར་ནས། །སྣ་ཚོགས་ལེགས་བཤད་བདུད་རྩིའི་ཆར་རྒྱུན་ཕབ། །མ་ལུས་
ཡོན་གནས་གྱུར་ལ་ཕྱག་འཚལ་ལོ། །མཁས་པའི་གཙུག་ལག (འབྱུང་གནས}ན་ལེན་
(ན་ལེནྡ)ཡི་གཞིར། །ཕྱོགས་བཞིའི་མུ་སྟེགས་སྟོན་པ་ཕམ་མཛད་ཅིང་། །རྒྱལ་ཡོན་
འབྱོར་བས་གྲགས་ལྡན་རྟེན་གསུམ་བཞེངས། །བསྟན་སྲུང་དཔའ་བོ་ཁྱོད་ལ་ཕྱག་འཚལ་
ལོ༑ །དགེ་གནས་རྒྱལ་པོ་ཨོ་ཏན་པུ་རིའི་ནང་། །བཅུ་གཉིས་སྟོང་ཕྲག་དགེ་འདུན་གྱིས་
བསུས་ནས། །མ་ལུས་སྡེ་བཞིའི་གཙོ་བོས་ཞབས་པད་གཏུགས། །ངོ་མཚར་ལྟས་གཉིས་
གཟིགས་ལ་ཕྱག་འཚལ་ལོ། །ཁ་ནེ(ཀ་ནི}ཀ་དང་ཟླ་བ་བཀྲམ་པའི་གནས། །ཨུ་ཤིར་
དགེ་བའི་ནགས་འདབ་བཞུགས་པ་ན། །སངས་རྒྱས་ཉན་ཐོས་ཞབས་འབྲིང་གཉིས་བཅས་
ཀྱིས༑ །ཀླུ་དབང་བསོད་སྙོམས་མཛད་གཟིགས་ཕྱག་འཚལ་ལོ། །ཛ་ཡ་ན་གར་ཆོས་རྒྱལ་
165



ལོ་པཎ་གྱི་རྣམ་ཐར་ཕྱོགས་བསྒྲིགས།
ཁབ་གཤེགས་ཚེ། །མི་ཕམ་གཙོ་ལ་ནོར་འཛིན་དགེ་དབྱངས་དང་
། །ལྷ་སྲས་རྔ་ཡབ་
དཀར་མཛེས་གཡོབ་པ་གཟིགས། །དེ་རྗེས་ཆོས་བདུན་གསན་ལ་ཕྱག་འཚལ་ལོ། །གསེར་
འོད་རྒྱལ་མཚན་དགེ་བའི་གཙུག་ལག་ཏུ། །རིང་འོངས་རྒྱ་ནག་ཕོ་ཉས་གསོལ་བཏབ་
ཚེ༑ །དཀར་མཛེས་དུལ་བའི་དགེ་སློང་དབྱངས་སྙན་གྱིས། །དུས་གཞན་ལུང་བསྟན་བྱིན་
ལ་ཕྱག་འཚལ་ལོ། །འདམ་བུའི་ཚལ་དང་བ་ར་ན་སེའི་ཁྲོད། །ལྔ་རྩེན་བུ་ཡིས་གླུ་བླངས་
རྔ་བརྡུངས་ཤིང་
། །བསོད་སྙོམ་རི་མོའི་བུད་མེད་ཀྱིས་ཕུལ་བཞེས། །འོ་ཐིག་བདུད་རྩིར་
གྱུར་ལ་ཕྱག་འཚལ་ལོ། །སྟོན་ཟླ་རྡོ་རྗེ་གདན་གྱི་མཆོད་པའི་དུས། །སྤོས་རེང་དུ་བ་འཕྱུར་
ལ་སྤྲིན་ཕུང་འཁྲིགས། །གློག་འགྱུ་ཟུང་འཇུག་གྲུབ་པའི་ཆོས་ཐོས་པས། །བསམ་གཏན་སེམས་
ཐོབ་གྱུར་ལ་ཕྱག་འཚལ་ལོ། །
ནགས་ཁུང་མ་ཧེ་ངང་པའི་གཟུགས་ཅན་གྱིས། །དྲང་སྲོང་ཆེན་པོས་དེ་ཉིད་
མདོར་བསྡུས་བཤད། །རང་ལུས་ལྕགས་ལ་ཁྲག་གིས་ཡི་གེར་བཀོད། །ལེགས་བཤད་
རྒྱས་མཛད་ཁྱེད་ལ་ཕྱག་འཚལ་ལོ། །གང་སྔོན་ཁྱིམ་སྤངས་རབ་ཏུ་བྱུང་པ་ནས། །ཆོས་
བཞི་ཁྱད་པར་ཡིད་དམ་བརྟན་པོར་ནོད། །མཆོད་སྡོང་དབུས་སུ་སྒྲོན་མེ་འབར་བའི་
རྩེར༑ །བྱམས་སྒྲོལ་ཐུབ་དབང་གཟིགས་ལ་ཕྱག་འཚལ་ལོ། །དབུས་འགྱུར་འཆང་སོགས་
ཕ་རོལ་དམག་ཚོགས་ཀྱིས། །བརླགས་བྱས་དེ་ཚེ་ལྷ་མོས་རྨི་ལམ་དུ། །དངོས་བརྒྱུད་ཤར་
ཕྱོགས་དང་ནི་བྱང་ཕྱོགས་ལམ། །སྐྱེད་མོས་ཚལ་ལྟར་བསྟན་ལ་ཕྱག་འཚལ་ལོ། །ཤར་
ཕྱོགས་ལམ་སྐྱོད་འཇིགས་བཅས་མཚན་མོའི་དུས། སྐར་མ་པ་ཝ་སངས་དང་དགའ་
བདེ་བཅས། །ལམ་མཚོན་མ་ཧཱ་ཀ་ལས་སྒྲོན་མེ་བཏེག ། མེ་ཏོག་ཆར་ཆེན་ཕབ་ལ་ཕྱག་
འཚལ་ལོ། །འགྲོ་སྐྱོབ་ཛ་ག་དྷ་ལའི་གཙུག་ལག་ཏུ། །ཏོག་ཅན(རྟོག}ཉེ་བའི་ཏོག(རྟོག)
ཅན་གསེར་ཕྲེང་དང་། །ལོ་མའི་ཤིང་ལོའི}གོས་ཅན་རིག་འཛིན་ལྷ་མོ་བཞིས། །
166



ཁ་ཆེ་པཎ་ཆེན་ཤཱཀྱ་ཤྲཱིའི་རྣམ་ཐར།
བསྔགས་དུས་གདུགས་ཚོད་དྲངས་ལ་ཕྱག་འཚལ་ལོ། །མཉམ་བཞག་དུས་གཅིག་ཐོ་
རངས་རྔ་བརྡུངས་ཚེ། །ལྷ་ཡུལ་རྔ་ལས་རྒྱལ་སྲས་ཆོས་བཞི་ཐོས། །དགྱེས་མཛད་འཁོར་
ལོ་སྡོམ་དང་དུས་འབྱུང་པའི། །ལྷ་ཚོགས་རྣམ་མང་གྲུབ་ལ་ཕྱག་འཚལ་ལོ། །ཤིང་ལྗོན་
བྱི་བ་ཁྲ་ཟླའི་ཚེས་བདུན་ལ། །ཉིད་སྤྱན་དྲང་དོན་ལོ་ཙྪ་ལམ་ཞུགས་ཚེ། །གཙུག་ཏོར་
གསེར་མདོག་ཅན་དང་རྣམ་ཐོས་བུས། །ཡང་ཡང་བྱང་ཕྱོགས་བསྐུལ་ལ་ཕྱག་འཚལ་
ལོ༑ །སྐྱེས་ཆེན་བརྩེ་བས་ཅུང་ཟད་བསྐྱོད(སྐྱོ》གྱུར་ཀྱང་། སྐྱོ་བས་སླར་བཟློག་བརྩམས་
ཚེ་ཡུལ་དུས་དང་
། །གང་ཟག་ངེས་པས་ཕོ་ཉ་ལུང་བསྟན་ཅིང་
། །བྱམས་ཆེན་འོད་ཟེར་
ཕྱུང་ལ་ཕྱག་འཚལ་ལོ། །
འགྲོ་བའི་ཉི་མ་ལྷོ་བྱང་བརྒྱུད་པ་ཡིས《རྒྱུ་བའི་ཚེ། །གང་ཤར་མཐོང་ཐོས་དྲན་
དང་རྟེན་སོགས་ཀྱིས། །གངས་ཅན་རྒྱུད་དབུས་རབ་བསྔགས་ས་ཡི་ཆར། །དཔག་མེད་
འགྲོ་དོན་མཛད་ལ་ཕྱག་འཚལ་ལོ། །བྱ་རྐང་དྲང་སྲོང་དབུ་རྒྱན(ཨུ་ཌི}ཞིང་སྐྱོང་
དང་༑ །སིང་གྷ་གླིང་ནས་དགྲ་བཅོམ་གྱིས་བསྟན་ལྟར། །མ་བྱོན་སངས་རྒྱས་གསུམ་པར་
ཚང་རྒྱ་ཞིང་། །འདི་འོག་དགའ་ལྡན་གཤེགས་ལ་ཕྱག་འཚལ་ལོ། །ས་ཆེན་འདི་ན་ངོ་
མཚར་རྣམ་མང་ཡང་། །རྒྱ་གར་ཁ་ཆེ་བལ་བོད་རྒྱ་ནག་ལི། །ཡུལ་གང་ན་ཡང་མཚུངས་
མེད་ཆོས་ཀྱི་རྗེ། །མཛམ་གླིང་སྒྲོན་མེ་ཁྱོད་ལ་ཕྱག་འཚལ་ལོ། །པདྨོ་ཉི་མ་རིན་ཆེན་སྤྲིན་
འདྲ་ཁྱོད། །རྣམ་གཡེང་འདམ་གྱིས་མ་གོས་འགྲོ་ལ་གསལ། །ཕན་བདེ་ཀུན་སྟེར་བདུད་
རྩིའི་ཆར་འབེབས་པ། །སྒྲུབ་པ་སྙིང་པོར་མཛད་ལ་ཕྱག་འཚལ་ལོ། །འཇམ་དབྱངས་ཉེ་
བའི་འཁོར་དང་དེས་པའི་དཔལ། །རྟག་ཏུ་ངུ་དང་ནོར་བཟང་ཆོས་འཕགས་ལྟའི། །ལྔ་
རིག་མཐར་སོན་དྲི་མེད་བརྟུལ་ཞུགས་འཛིན། །ཆགས་མེད་ཆོས་གསུམ་ལྡན་ལ་སྐྱབས་
སུ་མཆི། །རིང་ནས་གསོལ་བཏབ་ཐུགས་རྗེས་རྗེས་བཟུང་པ། །ལོ་ཙ་བདག་ཀྱང་ཁྱེད་
167



ལོ་པཎ་གྱི་རྣམ་ཐར་ཕྱོགས་བསྒྲིགས།
སྤྱད་སྤྱོད་བགྱིད་ཀྱིས་ཁྱེད་གསུང་རྗེས་འཇུག་གིས}། །ལེགས་ཚོགས་ས་ལའི་ལྗོན་ཤིང་
ལྟར་རྒྱས་ཏེ། །ཉིད་ཅི་འདྲ་བ་དེ་འདྲ་བདག་གྱུར་ཅིག། །།
དཔལ་ཆོས་ཀྱི་རྗེ་སའི་སྟེང་ན་འགྲན་ཟླ་དང་བྲལ་བའི་པཎྜི་ཏ་ཆེན་པོ་ཁ་ཆེ་ཤཱཀྱ་ཤྲཱི་བཟང་པོའི་རྣམ་
ཐར་མདོར་བསྡུས་པ། ཁྲོ་ཕུ་ལོ་ཙཱ་བ་བྱམས་པའི་དཔལ་གྱིས་ཡི་གེར་བཀོད་པའོ། །རྫོགས་སོ། ། དགེའོ། །སིདྡྷི
ཁ་ཆེ་པཎ་ཆེན་བྱའི་ལོ་སྒྲོག་གི་ཟླ་གཟའ་སྤེན་པ་རྒྱུ་བའི་གྲལ་ཚེས་ལྔ་ལའོ། །ཡར་ངོའི་ཚེས་བཅུ་ལ་ཐམས་ཅད་ལ་
མེ་ཏོག་གི་ཆར་འབབ་པ་ཀུན་ལ་མཐུན་སྣང་དུ་ཡོད་དོ། །ཨི་ཊི།
168



ཁ་ཆེ་པཎ་ཆེན་ཤཱཀྱ་ཤྲཱིའི་རྣམ་ཐར།
རྗེ་ཤཱཀྱ་ཤྲཱིའི་མཛད་པ། །
༄༅། །ན་མོ་ཨཱརྱ་ཏཱ་ར་ཡེ། ཆོས་རྗེ་ཤཱཀྱ་ཤྲཱིའི་མཛད་པ་ལ། ཁ་ཆེའི་བྷི་ཧ་རར་མ་
ཧཱ་བོ་དྷི་ཏུ་ཡ་ཞེས་པར་རྨི་ལྟས་སུ་ལྷ་མོ་གསུམ་གྱིས་མཁས་པའི་འོ་མ། བཙུན་པའི་འོ་
མ། ཐར་པའི་འོ་མ་གསུམ་སྣོད་མི་འདྲ་བ་རེ་རེར་དྲངས་དྲངས)པ་རྨིས།། །།
གཉིས་པར་འཇམ་དཔལ་ཤེས་རབ་འཁོར་ལོ་བསྒྲུབས་པས་སྤྱིལ་བུ་གཉིས་ནས་
འཇམ་དཔལ་དཀར་སེར་གཉིས་བཞེངས་ནས་ཕྱིར་བྱོན་པ་དང་མཇལ།། །།
གསུམ་པར་ཙ་ཏུར་བྷི་ཧ་ར་ཞེས་པ་ལྷ་ཁང་བཞི་ཡོད་པ་གཟིགས་སུ་ཕྱིན་པས་
འཇམ་དཔལ་ལ་སྤྱན་རས་གཟིགས་ཆོས་འདྲི་བ་གསན།། །།
བཞི་པར་ཨེ་དྲ་ཌའི་ནགས་ཀྱི་སྤྱིལ་བུར་བསམ་གཏན་མཛད་པ་ན་ལྷའི་རྔ་ལས་
རྒྱལ་སྲས་ཀྱི་ཆོས་བཞི་ཐོས།། །།
ལྔ་པར་རྒྱལ་པོ་དེ་དགེ་འདུན་གྱི་བྷི་ཧ་ར་གཉིས་སུ་གཞུགས་ཏེ་གཅིག་ཏུ་ཆོས་
གསུངས། གཅིག་ཏུ་བསྒོམས་པའི་ཚེ་ནགས་ཀྱི་ལྷ་མོ་བཞིས་འཚོ་བ་དྲངས་ཏེ། གཅིག་
གིས་བཤོས། གཅིག་གིས་ཚོད་མ། གཅིག་གིས་བཏུང་བ། གཅིག་གིས་ཁྲུས་ཆབ་བོ།། །།
དྲུག་པར་མ་ག་ཏར་ཏོཏུ)རུ་ཀ་བྱུང་པ་ན་བྲོས་ས་མ་རྙེད་པ་ལ། མ་ཧཱ་ཀ་ལས་
སྒྲོན་མེ་བཏེག། །།
བདུན་པར་རི་མུན་པ་ཅན་ཞེས་པར་ཉིན་པར་གཙུག་ལག་ཁང་དུ་དགེ་འདུན་
ལ་ཆོས་འཆད། ནུབ་མོ་སྤྱིལ་བུར་བསྒོམས་པས་འཛམ་གླིང་ཁེབས་པའི་གདུགས་ཕིབས་
169



ལོ་པཎ་གྱི་རྣམ་ཐར་ཕྱོགས་བསྒྲིགས།
པའི་སྣང་བ་ཡང་ཡང་བྱུང་
། བར་ཆད་བྱེད་པ་བདུད་བཞིའི་དམག་ཡིན་ཟེར་བ་བྱུང་
བ་ལ་སྒྲོལ་མ་ལ་གསོལ་བཏབ་པས་ཞི་བར་གྱུར།། །།
བརྒྱད་པར་ཤིང་གི་བྷི་ཧ་རར་མཆོད་སྡོང་དུ་མར་མེ་ཕུལ་བས། མར་མེའི་ནང་
དུ་ཤཱག་ཐུབ་ལ་བྱན་ས་སྒྲོལ་གཉིས་ཀྱིས་བསྐོར་བ་གཟིགས། ཡང་ཡང་བལྟས་པས་དགེ་
སྦྱོང་གསུམ་དུ་སོང་སྐད།། །།
དགུ་པར་རྡོ་རྗེ་གདན་གྱི་ཕྱོགས་བཞིའི་སྒོ་བཞིའི་ལྷ་ཁང་དུ་མུ་སྟེགས་ཀྱི་པཎ་ཌི་
ཏ(པཎྜི་ཏ)བཞི་རིམ་པ་ལྟར་ཕམ་པར་བྱས།། །།
བཅུ་པར་ཆུ་བོ་གང་ག་ལ་གྲུ་སྦུབ་པའི་ཚེ་སྒྲོལ་མ་དྲན་པས་དངོས་སུ་ཞལ་
གཟིགས།། །།
བཅུ་གཅིག་པར་མ་ཏི་བྷི་ཧ་རར་དྲན་པ་ཉེར་བཞག་སྒོམ་པའི་དུས་སུ་སྤྱན་རས་
གཟིགས་ཞལ་གཟིགས།། །།
བཅུ་གཉིས་པར་རྒྱ་གར་གྱི་གྲོང་ཁྱེར་གྱི་སྲང་བར་དོག་པར་བསོད་སྙོམས་ལ་
བཞུད་པ་དང་། གླང་པོ་ཆེ་བརྒྱུགས་པ་འཛོམས་པ་ན་འཁར་གསིལ་བསྡིགས་པས་ཕྱིར་
ལོག་
༑ །།
བཅུ་གསུམ་པར་ནགས་ཁུང་དུ་མ་ཧེ་དང་ངང་པའི་ཐེག་པ་ཆེན་པོའི་སྤྱོད་པ་
རླབས་པོ་ཆེ་སྟོན་པའི་ཆོས་བཤད་པ་ཐོས།། །།
བཅུ་བཞི་པར་རྡོ་རྗེ་གདན་གྱི་རྒྱལ་པོ་ཤིང་སྟན་ཅན་ལ་ཆོས་བཤད་པ་ལ་ཀླུ་
ཆེན་བཞིས་མཉན་ནས་ཆོས་ཐོན་རྗེས་ལ་དངོས་གྲུབ་གཅིག་ཕུལ།། །།
བཅོ་ལྔ་པར་ཁར་ས་པ་ཎའི་མཆོད་རྟེན་ལ་སྐུ་ཁྲུས་གསོལ་བས་དུས་མ་ཡིན་པའི་
ཆར་བབ།། །།
170



ཁ་ཆེ་པཎ་ཆེན་ཤཱཀྱ་ཤྲཱིའི་རྣམ་ཐར།
བཅུ་དྲུག་པར་ཛཱི་ཀ་ཏའི་ལྷ་ཁང་གོག་པོ་བྱིན་བརླབས་ཅན་གཅིག་གཟིགས་སུ་
བྱོན་པའི་ཚེ། ལྔ་རྩེན་གྱི་གཟུགས་ཀྱིས་རྔ་བརྡུངས། རི་མོའི་བུད་མེད་ཀྱིས་བསོད་སྙོམས་
དྲངས།། །།
ཅུ་བདུན་པར་ཤར་ཕྱོགས་སོ་མ་སྤུ་རིའི་གཙུག་ལག་ཁང་དུ་གསང་སྔགས་ཀྱི་
རྒྱུད་གསན་པའི་ཚེ་གཏོར་མའི་ཆབ་ལེན་དུ་ཕྱིན་པས། ཆུ་མིག་གི་ནང་ནས་མ་ཧེ་
གཅིག་བྱུང་ནས་དེ་ཁྱེའུ་མེ་ལོང་ཐོགས་པ་ཞིག་ཏུ་གྱུར་ཏེ། མེ་ལོང་བླ་མ་ལ་ཕུལ་བའི་
ནང་དུ་མི་ཕམ་མགོན་པོ་ལ་ལྷའི་བུ་གཉིས་ཀྱིས་བསྐོར་བ་གཟིགས་སོ། །དགེའོ། །སིདྡྷི།།
171



:



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
༄༅། །ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ་བཞུགས་སོ།
མངྒ་ལཾ་ཏཏྟཱི་མ་ཁ་ཨོ་རྒྱན་གྱིས་མཛད།
ན་མོ་མེ་ཏི་ནཱ་ཐཱ་ཡ། །
ཤཱཀྱའི་བསྟན་ལ་དེ་ཉིད་གཉིས་པའི་རྗེ། །
ཤཱཀྱའི་བསྟན་སྲོག་ཤཱཀྱའི་མཚན་ཅན་ནི། །
མ་བྱོན་སངས་རྒྱས་འཛམ་གླིང་གཙུག་གི་ནོར། །
པཎ་ཆེན་འགྲོ་བའི་གཉེན་གཅིག་རྒྱལ་གྱུར་ཅིག །
ཐུབ་དབང་ཡོངས་འདས་ལོ་ནི་བརྒྱ་ཕྲག་བཅུ། །
དྲུག་བཅས་དགུ་བཅུ་རྩ་གཉིས་མཐར་སོན་ནས། །
ལྔ་བརྒྱའི་བསྟན་སྲོག་ངུར་སྨྲིག་འཛིན་པའི་གཙོ
། །
བྱོན་གྱུར་དྲང་སྲོང་དེ་ཡི་རྣམ་ཐར་བྲི། །
དེ་ཡང་
། བདག་ཅག་རྣམས་ཀྱི་བླ་མ
། མ་བྱོན་པའི་སངས་རྒྱས་རབ་གསལ་རྒྱལ་
པོའི་སྤྲུལ་པ། སའི་སྟེང་ན་འགྲན་ཟླ་ཐམས་ཅད་དང་བྲལ་བ། ལྔ་བརྒྱ་པ་རྣམས་ཀྱི་
གཙུག་གི་ནོར་བུ་ལྟར་གྱུར་ཅིང་
། མིའི་སེང་གེ་ཐུབ་པའི་དབང་པོའི་ཆོས་ཀྱི་རྒྱལ་ཚབ་
173



ལོ་པཎ་གྱི་རྣམ་ཐར་ཕྱོགས་བསྒྲིགས།
བརྟན་པར་བཟུང་ཞིང་། ཐམས་ཅད་མཁྱེན་པ་གཉིས་པ་ལྟར་གྲགས་པས་བསྟན་པ་
ཆེས་ཆེར་གསལ་བར་མཛད་པའི་སྒྲོན་མེ། ཁ་ཆེའི་པཎྜི་ཏ་ཆེན་པོ་ཤཱཀྱ་ཤྲཱི་བྷ་དྲ་ཞེས་
མཚན་ཡོངས་སུ་གྲགས་པ་དེ་ཉིད་ཀྱི་ཡོན་ཏན་རྒྱ་མཚོའི་རྡུལ་དང་མཉམ་པ་དེ་དག་
མ་ལུས་པ་བརྗོད་པར་དཀའ་ཡང་། མོས་པའི་སྟོབས་ཀྱིས་རྣམ་པར་ཐར་པ་ཅུང་ཟད་
ཅིག་བརྗོད་ན། ཉིད་ཀྱིས་མཛད་པའི་གཏན་ཚིགས་དང་བསྟུན་ཏེ། ཐུབ་པ་ཆེན་པོ་ཞི་
བའི་དབྱིངས་སུ་གཤེགས་པའི་ཚུལ་བསྟན་ནས། ལོ་སྟོང་ཕྲག་གཅིག་དང་དྲུག་བརྒྱ་
དགུ་བཅུ་རྩ་གཉིས་འདས་པའི་དུས་སུ། ཁ་ཆེའི་ཡུལ་གྱི་གྲོང་ཁྱེར་གྲིབ་བརྟན་ཞེས་བྱ་
བའི་དབུས་ན། པྲ་བ་པུ་ར(གྲོགས་མཆོག)ཞེས་བྱ་བའི་གྲོང་ཁྱེར་ཡབ་ཚོང་དཔོན་སཾ་ཡ་
དང༌། ཡུམ་སུཾ་བྷ་ཀ(མེ་ཏོག་མ)ཞེས་བྱ་བའི་སྲས་སུ་བདག་ཉིད་ཆེན་པོ་འདི་འཁྲུངས་
པའི་ཚུལ་བསྟན་པ། མཚན་ཛ་ཤོ་དྷ་ར(གྲགས་འཛིན)ཞེས་བཏགས་ཏེ། ཁྲོ་ཕུ་ལོ་ཙྪ་བ་
བྱམས་པའི་དཔལ་གྱིས་རྗེ་འདི་ཉིད་ལ་རྣམ་ཐར་གྱི་སྒོ་ནས་བསྟོད་པར། མཚུངས་མེད་
གྲིབ་བརྟན་ཁ་ཆེའི་གྲོང་ཁྱེར་མཆོག །པྲ་བ་པུ་ར་དབང་ཕྱུག་ཆེར་གནས་སུ། །ཚོང་
དཔོན་སཾ་ཡ་སུམ་བྷ་ཀ་ཡི་སྲས། །ཛ་ཤོ་དྷ་རར་འཁྲུངས་ལ་ཕྱག་འཚལ་ལོ། །ཞེས་སོ། ༈ །
དེ་ཉིད་དགུང་ལོ་བཅུ་ལོན་ནས་བྲམ་ཟེའི་པཎྜི་ཏ་ལཀྵི་ཀ་ར(དཔལ་མཛད)ལ་
སོགས་པའི་ཐད་དུ། སྙན་ངག་དང་། སྡེབ་སྦྱོར་དང་
། སྨན་དཔྱད་ལ་སོགས་ཐུན་
མོང་གི་རིག་པའི་གནས་ལ་མཁས་པ་བསླབས་ཤིང་
། རྒོལ་བ་མང་པོ་ཚར་བཅད་པས་
མཁས་པའི་གྲགས་པས་ཡུལ་ཁམས་ཁྱབ་པར་གྱུར། རྒྱལ་པོས་མཆོད་གནས་ཀྱི་གཙོ་
བོར་བཟུང་
། དབུ་ལ་རིན་པོ་ཆེའི་ཅོད་པན་བཅིངས་པར་གྲགས་ཏེ། མེ་ཏི་ཤྲཱིས(བྱམས་
པའི་དཔལ།། ལགཱི་ཀ་ར་ལ་སོགས་བྲམ་ཟེ་ལ། ལོ་བཅུ་ལོན་ནས་སྒྲ་རིག་སྙན་དངགས་
དང་༑ །གསོ་དཔྱད་ལེགས་བསླབས་གཞན་ལུགས་ཕམ་པར་བྱས། །རྒྱལ་པོས་ཅོད་པན་
174



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
བཅིངས་ལ་ཕྱག་འཚལ་ལོ། །ཞེས་བསྟོད་དོ། །
པཎ་ཆེན་ཉིད་དགུང་ལོ་ཉི་ཤུ་རྩ་གཉིས་ཀྱི་བར་དུ་གླིང་གི་བི་ཧཱར(དངུལ་ཅན་གྱི་
གཙུག་ལག་ཁང)ཞེས་བྱ་བའི་གཙུགས་ལག་ཁང་དུ། པཎྜི་ཏ་ཆེན་པོ་རཏྣ་ཤྲཱི (དཀོན་མཆོག་
དཔལ་རིན་པ)ཞེས་བྱ་བ་ལ་སོགས་མཁས་གྲུབ་མང་པོ་ལ། སྒྲ་དང་། ཚད་མ། སྡེ་སྣོད་
གསུམ། གསང་སྔགས་ཕྱི་ནང་གི་དབང་དང༌
། རྒྱུད་སོགས་མན་ངག་མང་པོ་གསན།
དེའི་དུས་སུ་དཀའ་བའི་གནད་རྣམས་མར་མེའི་འོད་ལ། འཇའ་ཚོན་ལྟ་བུའི་རི་མོ་
ཡིག་འབྲུའི་རྣམ་པར་གཟིགས་ཤིང་ཐམས་ཅད་ལ་མཁྱེན་པ་རྒྱས་པར་གྱུར་ཏེ། ལོ་
ཙྪ་བས། བྷིང་གི་བི་ཧཱར་རཏྣ་ཤྲཱི་སོགས་ལས། །ཕྱི་ནང་སྒྲ་ཚད་སྡེ་སྣོད་མཛོད་གཞན་
བསླབས། །རིང་ལུགས་ཀུན་མནོས་དཀའ་གནས་མར་མེ་དང་
། །འཇའ་རིས་ཡི་གེར་
གཟིགས་ལ་ཕྱག་འཚལ་ལོ། །ཞེས་བསྔགས་སོ། །
དེ་ནས་ས་མི་ས་ཏ་བི་ཧཱ་ར་ཞེས་བྱ་བའི་གཙུགས་ལག་ཁང་དུ་ལ་ལི་ཏི་བྲིད་
ཅེས་བྱ་བ་ལ་སོགས་པའི་པཎྜི་ཏ་མཁས་ཤིང་གྲུབ་པ་ཐོབ་པ་རྣམས་ལ་བསྟན་བཅོས་
སྣ་ཚོགས་དང༌། ཁྱད་པར་གསང་སྔགས་ཕྱི་ནང་གི་སྨིན་བྱེད་ཀྱི་དབང་། གྲོལ་བྱེད་ཀྱི་
ལམ༑ རྒྱུད་དང་མན་ངག་མཐའ་དག་གསན་ཞིང་ཡི་དམ་གྱི་ལྷ་མང་པོ་ཞལ་གཟིགས་
པ་ལ། ཁྲོ་ལོའི་ཞལ་སྔ་ནས། ས་མི་དང་ནི་ས་ཏུ་བི་ཧཱ་རར། །ལ་ལི་ཏ་བྲིད་ལ་སོགས་
མཁས་གྲུབ་བསྟེན། །སྣ་ཚོགས་བསྟན་བཅོས་དེ་བཞིན་སྨིན་གྲོལ་ལམ། །རབ་ཞུགས་ལྷག་
པའི་ལྷས་ཀྱང་ཕྱག་འཚལ་ལོ། །ཞེས་ཆེད་དུ་བརྗོད་དོ། ༈ །
དགུང་ལོ་ཉི་ཤུ་རྩ་གསུམ་པ་ལ་མཁན་པོ་སུ་ཁ་ཤྲཱི་བྷ་དྲ(བདེ་བ་དཔལ་བཟང)པོ་ལས་
ཐམས་ཅད་ཡོད་པར་སྨྲ་བའི་སྡེར་རབ་ཏུ་བྱུང་ཞིང་། དེའི་དུས་སུ་བྱང་ཆུབ་ཤིང་གི་ལོ་
མ་རྣམས་སྤུངས་ནས་དབུའི་སྟེང་དུ་བྱུང་བ་དང་
། དགའ་ལྡན་ནས་འཕགས་པ་བྱམས་
175



ལོ་པཎ་གྱི་རྣམ་ཐར་ཕྱོགས་བསྒྲིགས།
པས་ཕྱག་བརྐྱངས་པ་སྤྱི་བོར་བཞག་ནས། རིགས་ཀྱི་བུ་ཁྱོད་ཤར་ཕྱོགས་སུ་སོང་ལ་རིག་
པའི་གནས་ཐམས་ཅད་མཐར་ཕྱིན་པར་གྱིས་ཤིག། ཅེས་གསུང་བའི་སྣང་བ་ཤར་ནས་
ཤར་ཕྱོགས་སུ་ཕྱིན་ཞིང་སྡེ་སྣོད་མང་དུ་གསན་གསུངས། དེའི་དོན་གནུབས་ལོ་ཙྪ་བས།
ཉི་ཤུ་གསུམ་ལ་ཁྱིམ་སྤངས་རབ་བྱུང་ནས། །རྒྱལ་བའི་རྗེས་བཟུང་བྱང་ཆུབ་ཤིང་ལོ་
བཏུད། །བྱམས་མགོན་ཕྱག་བརྐྱངས་དགེ་སྦྱོང་ལམ་ཡང་བསྟན། །སྡེ་སྣོད་གཏེར་ཆེན་
གྱུར་ལ་ཕྱག་འཚལ་ལོ། །ཞེས་བསྟོད་དོ། །
གཞན་ཡང་དུས་ལན་གཅིག་གི་ཚེ་རཌ(རོལ་བའི་ས)ཞེས་བྱ་བའི་ཡུལ་དུ་ཤེར་ཕྱིན་
གསན་པའི་ཚེ། རྣམ་རྫོགས་སྦྱོར་བའི་ལེའུའི་སྐབས་སུ་བར་སྣང་གི་སྤྲིན་སྤུངས་ལས་
འབྲུག་གི་སྒྲ་དང་
། ཀློག་གི་ཕྲེང་བས་སྟོང་ཉིད་ཟབ་མོའི་ཆོས་སྒྲ་སྒྲོག་པ་རྣལ་ལམ་དུ་
གསན་པའི་རྐྱེན་གྱིས་ཏིང་ངེ་འཛིན་དཔག་ཏུ་མེད་པ་འཁྲུངས་པར་སྣང་སྟེ། བྱམས་
པའི་དཔལ་གྱིས། ཛ་ཡ་པུ་རིར་རྒྱལ་ཡུམ་མང་ཐོས་དུས། །སྤྲིན་སྤུངས་དབུས་ནས་མི་
ཕམ་ཆོས་སྟོན་དང། །རྣལ་ནང་ཀློག་ཕྲེང་ཟབ་མོའི་སྒྲ་སྒྲོག་ལས། །ཏིང་འཛིན་མཆོག་
བརྙེས་གྱུར་ལ་ཕྱག་འཚལ་ལོ། །ཞེས་བསྔགས་སོ། ༈ །
དེའི་རྗེས་སུ་པཎྜི་ཏ་ཆེན་པོ་ཞི་བའི་འབྱུང་གནས་དབྱངས་སྙན་ཞེས་བྱ་བ་དང་
། བློ་
གྲོས་སུས་པ། འབྱོར་ལྡན་ཤེས་རབ་བཀོད་པ་གསུམ་གྱིས་ཐོག་མ་མཛད་པའི་མཁས་
གྲུབ་མང་པོ་ལ་གཞུང་ལུགས་འབུམ་ཕྲག་མང་པོ་གསན་ཞིང་ཐུགས་ལ་བཟུང་ནས།
ཞལ་བཏོན་མཛད་པའི་ཚེ་སྐུའི་གནད་ཀྱི་ཕྱིར་སྣོད་ཆེན་པོ་ཏིལ་མར་གྱིས་གང་བའི་
དབུས་སུ་བཞུགས་ནས་སྐྱོང་བ་མཛད་དེ། སྐད་གཉིས་སྨྲ་བས། ཞི་འབྱུང་དབྱངས་
སྙན་དང་ནི་བློ་གྲོས་སྦས། །འབྱོར་ལྡན་ཤེས་རབ་བཀོད་སོགས་མཁས་མང་གྲུབ། །གཞུང་
མང་ལུང་སྣོད་ཏིལ་མར་བཀང་པའི་ནང་
། །འབུམ་ཕྲག་ཁ་བཏོན་མཛད་ལ་ཕྱག་འཚལ་
176



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
J
ལོ༑ །ཞེས་པ་སྟེ།
དེ་ལྟར་ཁ་ཆེ་གྲིབ་བརྟན་གྲོང་ཁྱེར་འབུམ་ཕྲག་བཅུ་དྲུག་ཡོད་པའི་དབུས་ན་ཕྱི་
པ་དང་ནང་པའི་པཎྜི་ཏ་ཆེན་པོ་བརྒྱ་ཕྲག་ཡོད་པའི་ནང་ནས་ཆོས་རྗེ་ཉིད་མཆོག་ཏུ
གྱུར་ཏེ། དེ་ཡང་ལུས་ཀྱི་བྱ་བ་རེ་དང་། ངག་གིས་གཞུང་རྩོམ་པ། ཡིད་ཀྱིས་དྲི་བ་དགུའི་
ལན་ཅིག་ཆར་དུ་དྲན་ནུས་པས་ཡོངས་སུ་གྲགས་པའི་པཎྜི་ཏ་ཆེན་པོར་གྱུར། བདེ་
བར་གཤེགས་པའི་སྐུ་གསུང་ཐུགས་ཀྱི་རྟེན་ཚོགས་དཔག་ཏུ་མེད་པའང་བཞེངས། དེ་
དག་གི་དོན་ཁྲོ་ཕུ་ལོ་ཙྪ་བས། བཅུ་དྲུག་འབུམ་ཕྲག་གྲོང་ཁྱེར་གྲགས་པའི་དབུས། །ཕྱི་
ནང་པཎ་ཆེན་བརྒྱ་ཡི་མཆོག་གྱུར་ཅིང་
། །ཅིག་ཆར་སྒོ་གསུམ་རིག་པའི་རྣམ་འཕྲུལ་ཅན། །
ངོ་མཚར་རྟེན་ཚོགས་བཞེངས་ལ་ཕྱག་འཚལ་ལོ། །ཞེས་ཆེད་དུ་བརྗོད་དོ། །དེ་ནས། སཾ་
བྷ་ཀུཊ་ཞེས་བྱ་བའི་གནས་སུ་མུ་སྟེགས་པ་དང་རྩོད་པ་མཛད་པའི་ལན་ཅུང་ཞིག་མ་
ཐེབས་པ་ལ། ཆོས་རྗེ་ཉིད་ཀྱིས་སྒྲོལ་མ་ལ་གསོལ་བ་བཏབ་པས། རྗེ་བཙུན་མས་ལུང་
བསྟན་ཏེ། རྩོད་པ་ལས་ཤིན་ཏུ་རྒྱལ་བར་གྱུར་ཏོ། ༈ །
གཞན་ཡང་མཚོན་ཆ་འཁོར་ལོ་ཞེས་བྱ་བའི་མཆོད་རྟེན་གཅིག་ཡོད་པ་དེ་ལ་
གདུགས་སུས་ཁེལ་པ་ལ་བླ་མར་འཛིན་པ་ལ། གཞན་སུས་ཀྱང་གདུགས་བཀལ་ཀྱང་མ་
ཁེལ་ཏེ་གནས་པ་ལ་ཆོས་རྗེ་ཉིད་ཀྱིས་སྒྲོལ་མ་དང་
། ཁྲོ་གཉེར་ཅན་ལ་གསོལ་བ་བཏབ་
བདེན་པའི་ཚིག་བརྗོད་པ། བྱ་རོག་གི་གཟུགས་ལྟ་བུ་ཞིག་གིས་ནམ་མཁའ་ལ་གདུགས་
ཁྱེར་ཏེ། རྩོལ་མེད་དུ་མཆོད་རྟེན་ལ་ཁེལ་བས་ཆོས་རྗེ་ཉིད་ས་སྟེང་གི་ཆེན་པོ་ཀུན་གྱི་
བླ་མར་གྱུར་ཏེ། གནུབས་ལོས། སུཾ་བྷ་ཀུཊར་འཕགས་མས་རྨི་ལམ་ནང་
། །ལུང་བསྟན་
ཕ་རོལ་སྒྲ་ཚད་རྒོལ་ལན་བཏབ། །ཁྲོ་གཉེར་ཅན་གྱིས་ངག་མཐུ་སྦྱིན་མཛད་དེ། །བྱ་
རོག་གདུགས་འགེབས་གྱུར་ལ་ཕྱག་འཚལ་ལོ། །ཞེས་བསྟོད་དོ། །
177



ལོ་པཎ་གྱི་རྣམ་ཐར་ཕྱོགས་བསྒྲིགས།
དེ་ནས་དུས་ལན་གཅིག་གི་ཚེ། ཁ་ཆེ་ནས་བྱང་ཆུབ་སྙིང་པོ་མ་གདྷ་རྡོ་རྗེའི་
གདན་དུ་བྱོན་པའི་ལམ་ནགས་ཁྲོད་ཀྱི་སྤྱིལ་བུ་གཅིག་ཏུ་བཞུགས་དུས། བྱང་ཆུབ་ཆེན་
པོའི་ཞལ་གཟིགས་ཤིང་། གསང་སྔགས་སྒོ་དྲུག་པའི་གཟུངས་ཐོས་ཏེ་དོན་ཐུགས་ལ་
འཁྲུངས་པའི་ཚེ། ངོ་མཚར་བའི་ལྟས་དུ་མ་ཡང་གཟིགས་པ་ལ། སྐད་གཉིས་སྨྲ་བ་ཆེན་
པོས༑ འཕགས་གནས་ཁ་ཆེའི་རི་བོ་དགུ་བརྒལ་ནས། །རིག་འབྱུང་མ་ག་དྷར་གཤེགས་
ནགས་སྤྱིལ་ལམ། །བྱང་ཆུབ་ཆེ་གཟིགས་སྣ་ཚོགས་ལྟས་ཤར་ཞིང་
། །སྒོ་དྲུག་གཟུངས་
ཐོབ་ གྱུར་ལ་ཕྱག་འཚལ་ལོ། །ཞེས་བསྔགས་སོ། ༈ །
དེ་ནས་དགུང་ལོ་སུམ་ཅུ་བཞེས་པ་ལ་མཁན་པོ་ཤཱནྟཱ་ཀ་ར་ཀུཔྟ་དང་
། ལས་ཀྱི་
སློབ་དཔོན་ད་ཤ་བ་ལ་དང་། གསང་སྟོན་དཱ་ནཱ་ཀ་ར་དང་། དད་པའི་དགེ་འདུན་
བཅོ་བརྒྱད་འཚོགས་པའི་དབུས་སུ་བསྙེན་པར་རྫོགས་པ་དགེ་སློང་གི་སྡོམ་པ་རྣམ་
པར་དག་པ་ཐོབ་པར་མཛད་དེ། མ་ཧཱ་ལོ་ཙྪ་བས། གང་འཁྲུངས་ལོ་ནི་སུམ་ཅུ་མཉམ་
པ་ལ། །མཁན་སློབ་ཤཱནྟཱ་ཀ་ར་གུཔྟ་དང་། །ད་ཤ་བ་ལ་དཱ་ནཱ་ཀ་རར་བཅས། །བཅོ་བརྒྱད་
དགེ་འདུན་བསྙེན་རྫོགས་ཕྱག་འཚལ་ལོ། །ཞེས་ཆེད་དུ་བརྗོད་དོ། །
དེ་ནས་ཝཱ་ར་ནཱ་སིའི་ལྗོངས་སུ་པཎྜི་ཏ་དེ་བ་པུརྱས་དབང་བསྐུར་རྒྱུད་ཟབ་མོ་
བསྟན་པའི་ཚེ། བཅོམ་ལྡན་འདས་དཔལ་དུས་ཀྱི་འཁོར་ལོ་དང་
། བདེ་མཆོག་འཁོར་
ལོའི་ཞལ་གཟིགས་ཤིང་། གསང་སྔགས་བླ་ན་མེད་པའི་དགོངས་པ་ཤིན་ཏུ་ཟབ་མོ་
སྔར་མ་མཁྱེན་པ་མང་པོ་ཐུགས་ལ་འཁྲུངས་པ་ལ། མེ་ཏི་ཤྲཱིས། དྲང་སྲོང་བལྟམས་
གནས་ཝཱ་རཱ་ཎ་སཱིའི་ཚལ། །པཎ་ཆེན་དེ་བ་པུཎྱས་དབུགས་དབྱུང་སྟེ། །ཐེག་མཆོག་བཅུད་
ཕྱུང་འཁོར་ལོ་གཉིས་ཞལ་བསྟན། །སྔར་མེད་མཁྱེན་པ་ཐོབ་ལ་ཕྱག་འཚལ་ལོ། །ཞེས་
བསྟོད་དོ། ༈ །
178



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
དེ་ནས་དུས་ལན་གཅིག་གི་ཚེ་མ་ལ་ཡའི་ཙན་དན་གྱི་ནགས་ན་བཞུགས་པའི་
དུས་འཕགས་པ་འཇམ་དཔལ། རྟ་མགྲིན། རྗེ་བཙུན་མ་སྒྲོལ་མ་གསུམ་རང་རང་གི་སྒྲུབ་
ཐབས་དང་། རྩ་བའི་སྔགས་སྒྲོག་པ་ཡང་གསན། ཡང་ཆོས་རྗེ་ཉིད་ཀྱིས་འབྲོག་པ་ལ་
བསོད་སྙོམས་མཛད་པས་འོ་མ་ཕུལ་བ་བསྐོལ་བའི་རླངས་པ་ལ་གདུགས་ལ་སོགས་པ་
བཀྲ་ཤིས་པའི་རྟགས་བརྒྱད་ཀྱི་རྣམ་པ་མང་པོ་བྱུང་སྟེ། དེར་གནས་པའི་སྐྱེ་བོ་རྣམས་
ངོ་མཚར་སྐྱེས་པའི་དོན། ཁྲོ་ལོའི་ཞལ་སྔ་ནས། མ་ལ་ཡ་ནགས་ཙན་དན་གཞལ་ཡས་
སུ༑ །འཇམ་དབྱངས་རྟ་མགྲིན་སྒྲོལ་མས་གསུང་བསྒྲུགས་ཐོས། །སྣ་ཚོགས་བཀྲ་ཤིས་
སྣང་བ་བརྒྱད་བཀོད་པའི། །བསོད་སྙོམས་བྱིན་གྱིས་བརླབས་ལ་ཕྱག་འཚལ་ལོ། །ཞེས་
སོ; ༈ །
དེའི་རྗེས་སུ་མ་གདྷའི་ཡུལ་དུ་པཎྜི་ཏ་ཆེན་པོ་ཉི་མ་སྦས་པ་དང་
། ཙནྡྲ་གནྡྷ་ལ་
སོགས་པ་ལ་བྱམས་པའི་ཆོས་ལྔ་དང་། འཕགས་པ་ཐོགས་མེད་སྐུ་མཆེད་ཀྱིས་མཛད་
པའི་བསྟན་བཅོས་རྣམས་གསན་པའི་ཚེ། ཐེག་པ་སྣ་ཚོགས་ཀྱི་དོན་ཐམས་ཅད་ལེགས་
པར་མཁྱེན་ཞིང་། དགའ་ལྡན་གྱི་ལྷའི་བུ་རྣམས་ཀྱིས་དབྱིབས་དང་ཁ་དོག་སྣ་ཚོགས་
པའི་མེ་ཏོག་གི་ཆར་ཆེན་པོ་ཕབ་པ་ལ། བྱམས་པའི་དཔལ་གྱིས། དུས་གསུམ་བདེ་
གཤེགས་ཀྱིས་བཅགས་མ་ག་དྷར། །ཉི་ཟླ་རྒྱ་མཚོའི་མཚན་ཅན་བླ་མ་ལ། །ཐེག་མཆོག་
སྣ་ཚོགས་གསུང་ཐོས་བར་སྣང་ལྷས། །ལྷ་རྫས་མེ་ཏོག་གཏོར་ལ་ཕྱག་འཚལ་ལོ། །ཞེས་
བསྔགས་སོ། ༈ །
དེ་ནས་བི་ཀྲ་མ་ཤི་ལའི་གཙུག་ལག་ཁང་དུ་མི་ཟད་དུ་བའི་ཚུལ་ཁྲིམས་ངག་
རྣམ་པར་གནོན་པ་ཞེས་བྱ་བས་བླ་མ་ཉིད་ལ། དབང་བསྐུར་ཞུས་པས་བུམ་པའི་ཆུ་
བདུད་རྩིར་གྱུར་པ་ཁོལ་ཞིང་ཡུན་རིང་དུ་བབས་ཤིང་མི་ཟད་པ་བྱུང་བ་དང་
། རབ་
179



ལོ་པཎ་གྱི་རྣམ་ཐར་ཕྱོགས་བསྒྲིགས།
ཏུ་བྱུང་བའི་དགེ་འདུན་སྟོང་ཕྲག་མང་པོའི་གཙོ་བོར་ཆོས་རྗེ་ཉིད་དབང་བསྐུར་ནས་
རང་རང་གི་བློ་དང་བསྟུན་པའི་ཐེག་པ་སྣ་ཚོགས་ཀྱི་ཆོས་ཀྱི་ཆར་ཕབ་སྟེ་ཚིམ་པར་
མཛད་པ་ལ། གནུབས་ལོ་ཆེན་པོས། མཉམ་མེད་བི་ཀྲ་མ་ཡི་ལྷ་ཁང་དུ། །སྟོང་ཕྲག་དགེ་
སྦྱོང་གཙོ་བོར་དབང་བསྐུར་ཏེ། །སྣ་ཚོགས་ལེགས་བཤད་བདུད་རྩིའི་ཆར་རྒྱུན་ཕབ། །
མ་ལུས་ཡོན་གནས་གྱུར་ལ་ཕྱག་འཚལ་ལོ། །ཞེས་ཆེད་དུ་བརྗོད་དོ། །
དེ་ནས་ན་ལེནྡྲའི་གཙུག་ལག་ཁང་དུ་ཕྱོགས་བཞི་ནས་འོངས་པའི་མུ་སྟེགས་
པའི་སྟོན་པ་རྟོག་གེ་སྡེ་ལྔའི་གྲུབ་མཐའ་ལ་མཁས་པའི་ང་རྒྱལ་ཅན་རྣམས་དང་
། ཆོས་
རྗེ་ཉིད་རང་རང་གི་བསྟན་པ་རྒྱན་དུ་བཙུགས་ནས་རྩོད་པ་མཛད་པས། མུ་སྟེགས་
པ་རྣམས་སྤོབས་པ་མེད་པར་བྱས་ཏེ། མུ་སྟེགས་ཡོན་བདག་གི་རྒྱལ་པོ་དང་བཅས་
པ་ སངས་རྒྱས་ཀྱི་བསྟན་པ་ལ་བཅུག། རྒྱལ་པོ་དེས་ཆོས་རྗེ་ལ་ནོར་མང་པོ་ཕུལ་
བ་ལ་བཅོམ་ལྡན་འདས་གཙོ་འཁོར་གསུམ་གྱི་སྐུ་ཆེན་པོ་ཁྱད་པར་དུ་འཕགས་པ་
གཅིག་བཞེངས་སུ་གསོལ་བ་ལ། ལོཙྪ་བ་ཆེན་པོས། མཁས་པའི་འབྱུང་གནས་ན་ལེནྡྲ་
ཡི་གཞིར། །ཕྱོགས་བཞིའི་མུ་སྟེགས་སྟོན་པ་ཕམ་མཛད་ཅིང་
། །རྒྱལ་ཡོན་འབྱོར་བས་
གྲགས་ལྡན་རྟེན་གསུམ་བཞེངས། །བསྟན་སྲུང་དཔའ་བོ་ཁྱོད་ལ་ཕྱག་འཚལ་ལོ། །ཞེས་
བསྟོད་དོ། ༈ །
དེའི་རྗེས་སུ། ཨོ་ཏན་ཏ་པུ་རིའི་གཙུག་ལག་ཁང་ཆེན་པོར། སྡེ་པ་ཆེན་པོ་ཡོད་
སྨྲ་བ། ཕལ་ཆེན་པ། གནས་བརྟན་པ། མང་པོས་བཀུར་བ་སྟེ་བཞིའི་དགེ་འདུན་ཉིས་
ཁྲི་ཉིས་སྟོང་གིས་བཀུར་སྟི་ཆེན་པོའི་སྒོ་ནས་བསུ་བ་བྱས་ཤིང་
། ཐམས་ཅད་ཀྱིས་གཙོ་
བོར་ཁུར་ནས་ཞབས་ལ་གཏུགས། ཆོས་ཀྱི་འཁོར་ལོ་རྒྱ་ཆེན་པོ་བསྐོར། དེ་ལ་བྱང་
ཆུབ་ཆེན་པོ་དགྱེས་ཤིང་ཞལ་འཛུམ་པ་མཛད་པ་དང༌། འཕགས་མ་སྒྲོལ་མ་ལ་མཆོད་
180



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
པ་ཕུལ་བ་དངོས་སུ་བཞེས་པ་གཟིགས། དེའི་དོན་ལོ་ཆེན་གྱིས། དགེ་གནས་རྒྱལ་
པོ་ཨོ་ཏན་པུ་རིའི་ནང་
། །བཅུ་གཉིས་སྟོང་ཕྲག་དགེ་འདུན་གྱིས་བསུས་ནས། །མ་
ལུས་སྡེ་བཞིའི་གཙོ་བོས་ཞབས་པད་གཏུགས། །ངོ་མཚར་ལྟས་གཉིས་གཟིགས་ལ་
ཕྱག་འཚལ་ལོ། །ཞེས་སོ། ༈ །
དེ་ནས་ཆོས་རྗེ་ཉིད་ཁར་ས་པ་ཎའི་གཙུག་ལག་ཁང་གི་དྲུང་
། ཨུ་ཤི་རའི་ནགས་
འདབ་ན་བཞུགས་པའི་ཚེ། སྔ་དྲོ་གཅིག་སངས་རྒྱས་བཅོམ་ལྡན་འདས་ཤཱཀྱ་ཐུབ་པ་
ལ་འཁོར་ཉན་ཐོས་དགྲ་བཅོམ་པའི་ཚོགས་དང་བཅས་པ་བསོད་སྙོམས་མཛད། དེ་
ལ་ཀླུའི་རྒྱལ་པོ་སྦྲུལ་མགོའི་གདེང་ཁ་རོང་ངེ་བས་ཞལ་ཟས་འབུལ་བ་གཟིགས་ཏེ། ལོ་
ཙྪ་བ་ཆེན་པོས། ཀ་ནི་ཀ་དང་ཟླ་བ་བཀྲམ་པའི་ཚལ། །ཨུ་ཤི་དགེ་བའི་ནགས་འདབ་
བཞུགས་པ་ན། །སངས་རྒྱས་ཉན་ཐོས་ཞབས་འབྲིང་གཉིས་བཅས་ཀྱིས། །ཀླུ་དབང་
བསོད་སྙོམས་མཛད་གཟིགས་ཕྱག་འཚལ་ལོ། །ཞེས་བསྔགས་སོ། ༈ །
དེ་ནས་རྒྱལ་བའི་གྲོང་ཆོས་ཀྱི་རྒྱལ་པོའི་ཁབ་ཏུ་བྱོན་པའི་ཚེ། འཕགས་པ་
བྱམས་པ་གཙོ་བོར་བཞུགས་པ་ལ་ལྷའི་བུ་ནོར་བུ་འཛིན་དང་དགེ་དབྱངས་ལ་སོགས་
པས་ལྷ་རྫས་ཀྱི་རྔ་ཡབ་གཡོབ་ཅིང་དར་གྱི་མཆོད་པ་འབུལ་བ་གཟིགས། དེའི་དུས་མི་
ཕམ་མགོན་པོ་ལ་རྣམ་ཀུན་གྱི་སྐབས་ཀྱི་ཆོས་བདུན་ཀྱང་གསན་ནོ། །མ་ཧཱ་ལོ་ཙྪ་བས།
ཛ་ཡ་ན་གར་ཆོས་རྒྱལ་ཁབ་གཤེགས་ཚེ། །མི་ཕམ་གཙོ་ལ་ནོར་འཛིན་དགེ་དབྱངས་
དང་༑ །ལྷ་རྫས་རྔ་ཡབ་དཀར་མཛེས་གཡོབ་པ་གཟིགས། །དེ་རྗེས་ཆོས་བདུན་གསན་ལ་
ཕྱག་འཚལ་ལོ། །ཞེས་སོ། ༈ །
ཆོས་རྗེ་པཎ་ཆེན་ཉིད་རྒྱ་གར་ཤར་ཕྱོགས་གསེར་འོད་རྒྱལ་མཚན་གྱི་གཙུག་
ལག་ཁང་ན་བཞུགས་པའི་ཚེ། རྒྱ་ནག་རྒྱལ་པོའི་གདན་འདྲེན་གྱི་ཕོ་ཉ་བ་བྱུང་ནས་
181



ལོ་པཎ་གྱི་རྣམ་ཐར་ཕྱོགས་བསྒྲིགས།
འབྱོན་པར་དགོངས་པ་ན། ཤིན་ཏུ་མཛེས་ཤིང་དུལ་བ་སྐུ་ཤ་དུང་ལྟར་དཀར་བའི་
དགེ་སློང་ཞིག་གིས་རྣལ་ལམ་དུ་དེར་འགྲོ་བའི་ཡུལ་མ་ཡིན། མ་འོངས་པའི་དུས་སུ་
ཁྱོད་ཀྱི་ཆོས་བརྒྱུད་འཛིན་པའི་སློབ་མ་འགའ་ཞིག་གི་གདུལ་བྱ་ཡིན་ཟེར་ལུང་བསྟན་
ཏེ༑ སྤྱན་རས་གཟིགས་ཀྱི་སྤྲུལ་པ་ཡིན་པ་འདུག་གསུང་
། མེ་ཏི་ཤྲཱིས། གསེར་འོད་རྒྱལ་
མཚན་དགེ་བའི་གཙུག་ལག་ཏུ། །རིང་འོངས་རྒྱ་ནག་ཕོ་ཉས་གསོལ་བཏབ་ཚེ། །དཀར་
མཛེས་དུལ་བའི་དགེ་སློང་དབྱངས་སྙན་གྱིས། །དུས་གཞན་ལུང་བསྟན་བྱིན་ལ་ཕྱག་
འཚལ་ལོ། །ཞེས་བརྗོད་པར་མཛད་དོ། ༈ །
ཡང་། ཝཱ་ར་ནཱ་སིའི་ཁྲོད་འདམ་བུའི་ཚལ་ཞེས་བྱ་བ་ན། རྟེན་བྱིན་རླབས་ཅན་
དུ་གྲགས་པ་ཞིག་ཡོད་པ་གཟིགས་པ་ལ་བྱོན་པས། རྟེན་དེ་ཉིད་ལྡེར་བཟོ་ཡིན་ཀྱང་
ཆོས་རྗེ་ལ་དངོས་སུ་ཆོས་ཟབ་མོ་གསུངས། གནོད་སྦྱིན་ལྔ་རྩེན་གྱི་བུས་སྙན་པའི་གླུ་
དབྱངས་དང་རྔ་བོ་ཆེའི་སྒྲས་མཆོད་པ་ཕུལ། རི་མོར་བྲིས་པའི་བུད་མེད་ཀྱི་གཟུགས་
བརྙན་གཅིག་གིས་འོ་ཐུག་གི་བསོད་སྙོམས་ཕུལ་བ་འབྲུ་གསུམ་གྱི་བྱིན་གྱིས་བརླབས་
པས་རྣམ་ལྔ་ལྡན་པའི་བདུད་རྩིར་གྱུར་པ་བཞེས་ཏེ། སྐད་གཉིས་སྨྲ་བས། འདམ་བུའི་
ཚལ་དང་ཝཱ་རཱ་ཎ་སཱིའི་ཁྲོད། །ལྔ་རྩེན་བུ་ཡིས་གླུ་བླངས་རྔ་བརྡུངས་ཤིང་
། །བསོད་སྙོམ་
རི་མོའི་བུད་མེད་ཀྱིས་ཕུལ་བཞེས། །འོ་ཐིག་བདུད་རྩིར་གྱུར་ལ་ཕྱག་འཚལ་ལོ། །ཞེས་
སོ༑ ༈
སྟོན་ཟླ་འབྲིང་པོ་ཐ་སྐར་གྱི་ཟླ་བ་ལ་རྡོ་རྗེ་གདན་གྱི་མ་ཧཱ་བོ་དྷི་ལ་ལྷ་ལས་བབས་པའི་
དུས་ཀྱི་མཆོད་པ་ཆེན་པོ་མཛད་པའི་ཚེ། སྤོས་ཀྱི་དུ་བ་བར་སྣང་ལ་སྤྲིན་ལྟར་འཁྲིགས་པ་
ལས་སྟོང་པ་ཉིད་དང་སྙིང་རྗེ་ཟུང་འཇུག་གི་ཆོས་ཟབ་མོའི་སྒྲ་གསན་ཞིང་
། ཏིང་ངེ་འཛིན་
ཕུན་སུམ་ཚོགས་པ་ལ་ཡུན་རིང་དུ་ཐུབ་པ་གནས་པ་བྱུང་གསུངས་ཏེ། བྱམས་པའི་
182



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
དཔལ་གྱིས། སྟོན་ཟླ་རྡོ་རྗེ་གདན་གྱི་མཆོད་པའི་དུས། །སྤོས་རེང་དུ་བ་འཕྱུར་བའི་
སྤྲིན་ཕུངས་འཁྲིགས། །གློག་འགྱུ་ཟུང་འཇུག་སྒྲུབ་པའི་ཆོས་ཐོས་པས། །བསམ་གཏན་
སེམས་ཐོབ་གྱུར་ལ་ཕྱག་འཚལ་ལོ། །ཞེས་ཆེད་དུ་བརྗོད་དོ། ༈
དེ་ནས་རྒྱུ་སྐར་རྒྱལ་ལ་བབས་པའི་མཚན་མོ་གཅིག ཝཱ་རཱ་ཎ་སཱིའི་ནགས་ཁྲོད་
དབེན་པར་པཎ་ཆེན་ཉིད་བཞུགས་པའི་ཚེ་ཟླ་བའི་འོད་ཤིན་ཏུ་དཀར་བའི་སྣང་བ་
ལ༑ རྫོགས་པའི་སངས་རྒྱས་ངང་པའི་གཟུགས་ཅན་མ་ཧེའི་སྟེང་ན་བཞུགས་པ་འཁོར་
ཉན་ཐོས་དགྲ་བཅོམ་པ་གཉིས་དང་བཅས་པ་གཟིགས་ནས། སངས་རྒྱས་ཀྱིས་ཆོས་
འདི་གསུངས་ཏེ། སྒྱུ་མ་ལྟ་བུར་གཟུང་དོན་མེད། །རྨི་ལམ་ལྟ་བུར་འཛིན་དོན་མེད། །
གས་གཉིས་དབྱེར་མེད་ལམ་གྱི་མཆོག །སྟོང་ཉིད་སྙིང་རྗེའི་སྙིང་པོ་ཅན། །ཞེས་པ་
དང་༑ །ཐེག་པ་ཆེན་པོའི་སེམས་བསྐྱེད་ཀྱི་ཆོ་ག་དང་། རྒྱལ་སྲས་ཀྱི་སྤྱོད་པ་རླབས་
པོ་ཆེ་རྣམས་བསྟན་པའི་ཆོས་དེ་དག་དང་
། དེའི་རྣམ་ཐར་ངོ་མཚར་ཅན་དེ་རྣམས་
མི་བརྗེད་པའི་ཕྱིར་དུ་པཎ་ཆེན་ཉིད་ཀྱི་སྐུ་ལུས་ཀྱི་རྩ་གཏར། དེའི་ཁྲག་གིས་རང་གི་
ལྤགས་པ་ལ་ཡི་གེར་བཀོད་ནས་ཕྱོགས་ཐམས་ཅད་དུ་རྒྱས་པར་མཛད་གསུངས
། དེའི་
དོན་ལོ་ཙྪ་བ་ཆེན་པོས། ནགས་ཁུང་མ་ཧེ་ངང་པའི་གཟུགས་ཅན་གྱིས། །དྲང་སྲོང་ཆེན་
པོས་དེ་ཉིད་མདོར་བསྡུས་བཤད། །རང་ལུས་ལྤགས་ལ་ཁྲག་གིས་ཡི་གེར་བཀོད། །ལེགས་
བཤད་རྒྱས་མཛད་ཁྱེད་ལ་ཕྱག་འཚལ་ལོ། །ཞེས་བསྔགས་སོ། ༈ །
གཞན་ཡང་པཎ་ཆེན་ཉིད་ཀྱི་ཞལ་ནས་སྔོན་སངས་རྒྱས་ཀྱི་བསྟན་པའི་སྒོར་རབ་
ཏུ་བྱུང་བ་ནས། ཡི་དམ་གྱི་ལྷ་རྒྱལ་བ་བྱམས་པ། འཕགས་མ་སྒྲོལ་མ། བྱང་ཆུབ་ཆེན་
པོ་གསུམ་སྒྲུབ་མཆོད་གདོང་གི་མར་མེའི་རྩེར་ཞལ་མཐོང་བའི་དུས་སུ་དམ་བཅའ་
བ་བཞི་བླངས་ཏེ། དང་པོ་བྱང་ཆུབ་ཀྱིས་སེམས་ཀྱི་ཀུན་ནས་བསླངས་ཏེ། ཉིན་ཞག་
183



ལོ་པཎ་གྱི་རྣམ་ཐར་ཕྱོགས་བསྒྲིགས།
ཕྲུགས་གཅིག་ལ་ཆོས་སྤྱོད་བཅུའི་སྒྲུབ་པ་མ་ཆག་པར་བྱེད་པ་དང་
། གཉིས་པ། སྤྱོད་
ལམ་བཞིའི་ཁོངས་ཡན་ཆད་དུ་ནོར་རྫས་ཅི་བྱུང་ཡང་བདག་ཏུ་མི་འཛིན་པ་དང་
། གསུམ་
པ་གཞན་གྱིས་གནོད་པ་སྐྱེལ་བའི་ལན་དུ་ཕན་ཅི་ཐོགས་བྱེད་པ་དང་
། བཞི་པ། བདེ་སྡུག་
གི་རྐྱེན་བཟང་ངན་ཅི་བྱུང་ཡང་། ཐབས་གཞན་མི་འཚོལ་བར་ཕ་རོལ་ཏུ་ཕྱིན་པའི་
དོན་ཟབ་མོས་ལམ་དུ་འཁྱེར་བ་རྣམས་མ་ཆག་པ་བྱས་པ་ཡིན་གསུངས་ཏེ། མ་ཧཱ་ལོ་
ཙྪ་བས། གང་སྔོན་ཁྱིམ་སྤངས་རབ་ཏུ་བྱུང་བ་ནས། །ཆོས་བཞི་ཁྱད་པར་ཡིད་དམ་
བརྟན་པོར་མནོས། །མཆོད་སྡོང་དབུས་སུ་སྒྲོན་མེ་སྦར་བའི་རྩེར། །བྱམས་སྒྲོལ་ཐུབ་
དབང་གཟིགས་ལ་ཕྱག་འཚལ་ལོ། །ཞེས་བསྟོད་དོ། ༈ །
ཡང་ཛ་ཡ་ན་གར་རྒྱལ་བའི་གྲོང་རྒྱལ་པོའི་མཆོད་གནས་མཛད་ནས་བཞུགས།
ལོངས་སྤྱོད་མང་པོ་ཕུལ་བའི་ཚེ། རྣལ་ལམ་དུ་སྒྲོལ་མའི་ཕྱག་གཡས་ཀྱི་མཐིལ་ན།
གསེར་དང་
། དངུལ་དང་། བཻཌཱུརྱའི་ཡི་གེ་ཏཾ་གསུམ་འདུག་པ་གནང་ནས། རྒྱལ་
པོའི་འཁོར་དང་ལོངས་སྤྱོད་ཕུན་སུམ་ཚོགས་པ་ཐམས་ཅད་ལས་འདི་དགའ་བ་ཡིན་
གསུངས། དེ་ནས་ཡུལ་གཞན་དུ་འབྱོན་པར་དགོངས་པའི་ཚེ། རྒྱལ་པོ་དེས་བཞུགས་
པར་ཞུ་ནན་ཆེར་ཕུལ་བས། ས་ཕྱོགས་དེ་ཉིད་དུ་ཡུན་རིང་དུ་བཞུགས་པ་ལས། དུས་
ནམ་ཞིག་གི་ཚེ་མ་ག་དྷ་ལ་སོགས་པར་གར་ལོག་གི་དམག་དྲངས་ནས་ཡུལ་ཐམས་
ཅད་བརླག་པར་བྱས་པའི་དུས་སུ། རྨི་ལམ་དུ་སྒྲོལ་མའི་ཞལ་ནས་རིགས་ཀྱི་བུ་ཁྱོད་
ཤར་ཕྱོགས་སུ་སོང་ཞིག་ཅེས་པ་གཅིག་བྱུང་བ་ལྟར། བཞུད་པར་བརྩམས་ཞེས་གྲགས་
ཏེ༑ བྱམས་པའི་དཔལ་གྱིས། དབུས་འགྱུར་འཆང་སོགས་ཕ་རོལ་དམག་ཚོགས་ཀྱིས། །
བརླག་བྱས་དེ་ཚེ་ལྷ་མོས་རྨི་ལམ་དུ། །དངོས་རྒྱུད་ཤར་ཕྱོགས་དང་ནི་བྱང་ཕྱོགས་ལམ། །
སྐྱེད་མོས་ཚལ་ལྟར་བསྟན་ལ་ཕྱག་འཚལ་ལོ། །ཞེས་སོ། ༈ །
184



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
དེར་ཤར་གྱི་ཕྱོགས་འཇིགས་པ་ཆེ་ཞིང་ལམ་གང་ཡིན་མི་ཤེས་པའི་ཚེ། སྐྱེས་
བུ་དཀར་པོ་གཅིག་གིས་ཉིན་མོ་ལམ་སྣ་དྲངས། བུད་མེད་དམར་མོ་གཅིག་གི་མཚན་
མོའི་ལམ་སྣ་དྲངས། མ་ཧཱ་ཀཱ་ལ་དགེ་བསྙེན་གྱི་ཆ་བྱད་ནག་པོ་ཞིག་གིས་ལམ་དུ་སྒྲོན་
མེ་བཟུང་
། སྐར་མ་པ་ཝ་སངས་དང་ལྷའི་བུ་དགའ་བདེའི་འོད་ཀྱིས་ས་ཕྱོགས་སྣང་
ཞིང་༑ མེ་ཏོག་གི་ཆར་འབེབས་པ་དང་བཅས་ཏེ། ཚེགས་ཆུང་ངུས་ཤར་ཕྱོགས་ཛ་ག་
དྷ་ལའི་ཡུལ་དུ་བགྲོད་པར་གྱུར་པ་ལ། གནུབས་ལོ་ཆེན་པོས། ཤར་ཕྱོགས་ལམ་སྐྱོད་
འཇིགས་བཅས་མཚན་མོའི་དུས། །སྐར་མ་པ་ཝ་སངས་དང་དགའ་བདེ་བཅས། །ལམ་
མཚོན་མ་ཧཱ་ཀ་ལས་སྒྲོན་མེ་བཏེག །མེ་ཏོག་ཆར་ཆེན་ཕབ་ལ་ཕྱག་འཚལ་ལོ། །ཞེས་
བསྔགས་སོ། ༈ །
དེ་ནས་ཤར་ཕྱོགས་ཛ་ག་དྷ་ལ་དེ་ཉིད་དུ་བཞུགས་པའི་ཚེ། ཆོས་སྟོན་བག་ཙམ་
དཀའ་བར་འབྱུང་བའི་དུས། རིག་འཛིན་གྱི་ལྷ་མོ་རྟོག་ཅན་དང་
། ཉེ་བའི་རྟོག་ཅན་
དང་༑ གསེར་འཕྲེང་ཅན་དང་
། ཤིང་ལོའི་གོས་ཅན་དང་བཞིས་ལྷུང་བཟེད་བསོད་
སྙོམས་བཟང་པོས་གང་བ་ཕུལ་བ་རྨིས་པས
། འཚོ་བ་རྙེད་སླ་བ་བྱུང་སྟེ། ལོ་ཙྪ་བས། འགྲོ་
སྐྱོབ་ཛ་ག་དྷ་ལའི་གཙུག་ལག་ཏུ། །རྟོག་ཅན་ཉེ་བའི་རྟོག་ཅན་གསེར་ཕྲེང་ཅན། །ཤིང་
ལོའི་གོས་ཅན་རིག་འཛིན་ལྷ་མོ་བཞིས། །བསྔགས་དུས་གདུགས་ཚོད་དྲངས་ལ་ཕྱག་
འཚལ་ལོ། །ཞེས་སོ། ༈ །
ཡུལ་དེར་དུས་གཅིག་གི་ཚེ། ཆོས་རྗེ་ཉིད་ཐོ་རངས་ཏིང་ངེ་འཛིན་ལ་མཉམ་པར་
བཞག་ནས་བཞུགས་པའི་དུས་སུ། ལྷའི་རྔ་བོ་ཆེ་བརྡུངས་པའི་སྒྲ་ལྟ་བུ་ཞིག་གསན་པའི་
རྐྱེན་གྱིས། ལྷའི་ཡུལ་དགའ་ལྡན་གྱི་གནས་རྣམས་གཟིགས་ཤིང་
། དེའི་དུས་སུ། རྗེ་
བཙུན་བྱམས་པ་ལ། ཆོས་ཀྱི་གཞི་དད་པ་དང༌
། གྲོགས་བརྩོན་འགྲུས་དང་། ཐབས་
185



ལོ་པཎ་གྱི་རྣམ་ཐར་ཕྱོགས་བསྒྲིགས།
སྙིང་རྗེ་དང་
། ལམ་གྱི་དག་བྱེད་ཤེས་རབ་སྟེ། ཆོས་བཞི་པོ་འདི་ཉམས་སུ་ལེན་པའི་མན་
ངག་ཁྱད་པར་ཅན་གསན། དེའི་རྗེས་སུ་དཔལ་ཀྱེ་རྡོ་རྗེ་དང་
། འཁོར་ལོ་བདེ་མཆོག། དུས་
ཀྱི་འཁོར་ལོ་ལ་སོགས་པ་ཡི་དམ་གྱི་ལྷ་མང་པོའི་ཞལ་གཟིགས་ཤིང་
། དག་པའི་སྣང་བ་རྒྱ་
ཆེར་ཤར་བ་ལ། མ་ཧཱ་ལོ་ཙྪ་བས། མཉམ་བཞག་དུས་གཅིག་ཐོ་རངས་རྔ་བརྡུངས་ཚེ། །ལྷ་
ཡུལ་ལྔ་ལས་རྒྱལ་སྲས་ཆོས་བཞི་ཐོས། །དགྱེས་མཛད་འཁོར་ལོ་སྡོམ་དང་དུས་འབྱུང་པའི། །
ལྷ་ཚོགས་རྣམ་མང་གྲུབ་ལ་ཕྱག་འཚལ་ལོ
། །ཞེས་ཆེད་དུ་བརྗོད་དོ། ༈ །
གཞན་ཡང་ཆོས་རྗེ་ཉིད་ཀྱིས། ཁ་ཆེའི་ཡུལ་དུ་དགུན་གྱི་དུས་ཤིན་ཏུ་གྲང་པ་
ལ་བསོད་སྙོམས་མཛད་པས། སྙིང་ཉེ་བའི་གྲོགས་པོ་ཞིག་གིས་འོ་བརྒྱལ་བར་འདུག།
ངས་འཚོ་བ་འབུལ་ཟེར། དེ་ལྟར་མཛད་བཞེད་པ་ལ། མནལ་ལམ་དུ་སྒྲོལ་མའི་ཞལ་
ནས༑ ཁྱོད་སངས་རྒྱས་ཀྱི་བསྟན་པ་མི་འཛིན་པ་ཡིན་ནམ་ཞེས་གསུངས་པ་དང་
། རྡོ་
རྗེ་གདན་དུ་བཞུགས་པའི་དུས་སུ་སྐུ་ཁམས་ཅུང་མི་བདེ་བ་གཟིམས་པའི་ཚེ། འཕགས་
པ་དོན་ཡོད་ཞགས་པ་སྟོན་ཀའི་ཟླ་བ་ལྟར་དཀར་བ། ཞལ་གཅིག་ཕྱག་བརྒྱད་པ།
འཁོར་སྒྲོལ་མ་དང་། ཁྲོ་གཉེར་ཅན་དང་། རྟ་མགྲིན་དང་། གཞོན་ནུ་ནོར་བཟང་གིས་
བསྐོར་བའི་ལྷ་ལྔ་གཟིམས་པའི་ཚུལ་ཞལ་གཟིགས་ཤིང་
། ཆོས་རྗེ་ཉིད་བཞེངས་པའི་ཚེ་
ལྷ་རྣམས་ཀྱང་བཞེངས་པར་གྱུར་ནས། སྐུ་ཁམས་ཤིན་ཏུ་བདེ་བར་གྱུར་པའི་ཚེ
། ལྷ་
ལྔའི་སྒྲུབ་ཐབས་མཛད་པས། ཁ་ཆེ་ལུགས་ཀྱི་དོན་ཞགས་ཞེས་གྲགས་པ། འཕགས་
པའི་ཡུལ་ན་དར་ཞིང་རྩིས་ཆེ་བར་ཡོད་དོ། །
དུས་ལན་གཅིག་རྡོ་རྗེའི་གདན་དུ་རྒྱལ་པོ་བྷ་མི་དེ་ཝའི་དམག་དཔུང་འོང་
ཟེར་བ་གསན་ནས། རྡོ་རྗེ་གདན་ལས་རྒྱང་གྲགས་ཙམ་དུ་བསོད་སྙོམས་མཛད་པའི་
ཚེ༑ བྱང་ཆུབ་ཆེན་པོ་མདུན་དུ་བྱོན་པ་ལ། ལྷུང་བཟེད་བཞག་ནས་ཕྱག་བྱ་སྙམ་དུ་
186



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
དགོངས་པས། དེ་ཉིད་ཕྱིར་ནུར་མཛད་པའི་ཕྱི་བཞིན་འབྲངས་པས་མ་ཧཱ་བོ་དྷིའི་སྤྱན་
སྔར་སླེབས་པའི་ཚེ། ཕྱིར་བྱོན་པ་དེ་ཁོ་ན་ཉིད་ན་བཞུགས་འདུག། སྔོན་གྱི་བྱང་ཆུབ་
ཆེན་པོའི་མཚན་ཉིད་ཇི་ལྟ་བ་ཡིན་མིན་མི་ཤེས་གསུངས་སོ། །
དེ་ལྟར་ངོ་མཚར་ཆེན་པོ་དཔག་ཏུ་མེད་པ་དང་ལྡན་པའི་ཆོས་ཀྱི་རྗེ་ས་གསུམ་
ན་འགྲན་ཟླ་དང་བྲལ་བ། ཁ་ཆེའི་པཎྜི་ཏ་ཆེན་པོ་མཚན་ཤཱཀྱ་ཤྲཱི་བྷ་དྲ་ཞེས། ཉི་མ་
དང་ཟླ་བ་ལྟར་གྲགས་པ་དེ་ཉིད། ཁྲོ་ཕུ་ལོ་ཙྪ་བ་བྱམས་པའི་དཔལ་གྱི་བདག་རྐྱེན་ལ་
བརྟེན་ནས། བྱང་ཕྱོགས་བོད་ཡུལ་ཁ་བ་ཅན་གྱི་ལྗོངས་སུ་སྤྱན་དྲངས་པའི་ཚུལ་ནི།
གཞོན་ནུའི་དུས་སུ་སྙན་པའི་གྲགས་པ་ཐོས་པས་དད་གུས་ཆེན་པོ་ཡོད་པ་ལས། དུས་
ཕྱིས་ཞིག་པོ་བདུད་རྩིའི་སློབ་མ་ཉང་སྟོད་པའི་རྟོགས་ལྡན་གཉིས་རྡོ་རྗེའི་གདན་དུ་
མཆོད་པ་འབུལ་བ་ལ་འགྲོ་བའི་གོ་ཆོད་པ་ལ། གསེར་ཤས་གཅིག་བསྐུར་ནས་ཆོས་རྗེ་
བོད་དུ་གདན་དྲོངས་སམ་བལྟས་པས། མ་ག་དྷའི་རྒྱལ་པོས་མཆོད་གནས་སུ་བཟུང་
བ་དང་། བུ་གཅེས་ཤི་བའི་མ་ལྕེབ་ལ་ཐུག་པའི་རྒན་མོ་ཞིག་གི་བུ་ཚབ་ཏུ་ཞལ་གྱིས་
བཞེས་པས་འབྱོན་པའི་སྐབས་མ་རྙེད་དོ། །
དེ་ནས་དུས་ཕྱིས། ལོ་ཙྪ་བ་དགུང་ལོ་སུམ་ཅུ་རྩ་དྲུག་ལོན་པའི་དུས་སུ། ལྷོ་
སྒོའི་སྤ་དྲོ་བཅལ་ཀ་བྱ་བ་ན། བླ་མ་གཉོས་རིན་པོ་ཆེ་བཞུགས་པའི་སར། རྒྱ་གར་
ཤར་ཕྱོགས་ཛ་ག་དྷ་ལ་བི་ཧཱ་ར་བྱ་བ་ན་ཆོས་རྗེ་ཤཱཀྱ་ཤྲཱི་བཞུགས་པའི་དྲུང་ནས་པཎ་
ཆུང་ཛ་ཡ་ཤྲཱི་དང་། པྲ་ཛྙཱ་ཤྲི་ཤེས་རབ་དཔལ་བྱ་བ་གཉིས་ཁ་ཆེར་འགྲོ་བའི་ལམ་བོད་
ནས་འགྲོ་བར་འདོད་དེ་བོད་དུ་འོངས་པའི་ལམ་དུ། མཐའ་འཁོབ་ཆུ་འུག་པ་དང་གོས་
འཚོ་བའི་མི་སྡེས་བྲན་དུ་ཁྱེར་ཏེ་ཟླ་བ་འགའ་ཞིག་ཏུ་ཉམས་ཐག་པར་བྱས། དེ་ནས་
བྲོས་པས་སྤ་དྲོའི་མཐར་ཐོན་ནས་སྤ་དྲོ་བའི་ཚོང་པ་དང་ཕྲད་དེ་ཁ་ཆེ་བ་གཉིས་པོ་
187



ལོ་པཎ་གྱི་རྣམ་ཐར་ཕྱོགས་བསྒྲིགས།
ཉོས་ནས་གཉོས་རིན་པོ་ཆེ་ལ་ཕུལ་ལོ། །
གཉོས་ཀྱི་དྲུང་ནས་ཁམས་པ་གཉིས་འབྲི་གུང་དུ་འགྲོ་བའི་ལམ་ཆོས་འཁོར་གྱི་
ས་དེར་བྱུང་བས་ལོ་ཙྪ་བ་ལ་བསྙད་པ་དང་
། མ་ག་དྷར་གར་ལོག་བྱུང་བས་ཆོས་རྗེ་
ཡང་ཤར་ཕྱོགས་སུ་འཕར་ཏེ་ཛ་ག་དྷ་ལ་ན་བཞུགས། དེ་ནས་བེ་དྷུར་ཚོང་འདུས་ཤིན
ཏུ་ཉེ་བའི་གཏམ་ཐོས་ནས་ཡིད་དགའ་བ་དང་འདོད་པ་དྲག་ཏུ་སྐྱེས་སོ། །དེ་ཉིད་ཀྱི་
ཚེ་དར་ལུང་གི་ཆོས་འཁོར་ཐོན་ནས། ཤབ་དར་གླེང་བ་ལ་མེ་ཏོག་བསྡུས་པའི་སར་
འཕོས་པ་དང་
། ཚེས་བཅུའི་དུས་གཅིག་ལ་སླེབས་པ་དང་འཛོམས་ནས། ནང་གི་
གཏོར་མ་གཅིག་བཤམས་ནས་ཆོས་རྗེ་གདན་དྲངས་ན་དྲོངས་སམ་མི་དྲོངས་ཀྱི་རྨི་
ལྟས་བརྟགས་སོ། །
རྨི་ལམ་དུ་ཤེལ་གྱི་མཆོད་རྟེན་བཀྲ་ཤིས་སྒོ་མང་མི་གཟུགས་ཀྱི་དཔངས་གསུམ་
མམ་ལྔ་ཙམ་ཡོད་པ་ཞིག་ལ་ཟུར་ཅུང་ཟད་ཉམས་པ་གཅིག་རྙེད་ནས་དར་གྱི་ཐེ་གུའམ།
རས་གསོ་ཐག་ཡིན་པ་སྙམ་པ་བྱེད་པའི་ཐེ་གུས་འཐེན་པ་ལས། གང་དུ་འཐེན་པར་བྱུང་
སྟེ༑ རེས་འགའ་གྲོག་པོ་ལ་ཡང་མི་སྡུགས(རྡུགས)པར་རྒྱངས་རྒྱུངས་བྱུང་
། རེས་ཐང་
བདེ་བ་ལ་ཡང་གོ་ལེ་ཐོགས་པ་བྱུང་
། རེས་གཡང་ས་ཆེན་པོ་ལ་ཡང་མི་ཐོགས་པར་
མཆོང་ཞིང་བྱུང་། ཅུང་ཟད་ཟུར་ཉམས་པ་དེ་ལ། ཕོ་དང(ཞེས་བྱ་བ་ལུགས་ཆད་པ་ལ་ལུགས་
ཚབ་འཛུད་པ་བཞིན། ཟླ་བ་ཕྱེད་ཕྱེད་ནས་སོ་སོར་ཐར་པའི་མདོ་འདོན་པའི་དོད་ཡེདྷམཱའི་སྔགས་བཟླས་པའོ།)
ཕག་མིག(ཞེས་བྱ་བ་ཡག་མིན་ལྟར་སྐབས་སྐབས་སུ་བཀའ་བཀྱོན་དྲག་པོ་འོང་བས་ཕག་མིག་ལྟར་སྤྱན་གྲུ་
གསུམ་སྟོན་པའོ། །)བྱ་བའི་ལོ་རྒྱུས་ཡང་བྱུང་ངོ༌
། །ནང་པར་དོན་འགྲུབ་པར་ཤེས་ནས་དེའི་
ཆོས་མཚམས་བཟུང་སྟེ། གྲོ་མོའི་ལམ་ནས་རྒྱ་གར་ཤར་ཕྱོགས་སུ་གདན་འདྲེན་པའི་སྟ་
གོན་ལ་ཞུགས་སོ། །ཆོས་འཁོར་གྱི་རྒྱགས་མེ་ཏོག་གི་ནས་ཀྱིས་གསེར་བཙལ་བས་ཡེ་མ་
188



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
རྙེད༑ དགེ་འདུན་འདུས་པ་མང་དུ་ཡོད་པ་ལ་ཇ་མང་བསྐོལ་བྱས་ཏེ། ཆོས་རྗེ་ཤཱཀྱ་ཤྲཱི་
གདན་འདྲེན་དུ་འགྲོ་བས་གསེར་འབུལ་བ་ཡོད་ན་ཤིན་ཏུ་ལེགས། འབུལ་བ་མེད་ན་
སྐྱིན་པོར་བྱུང་ཡང་གོ་བཅད་དོ་ཞེས་དྲིལ་བསྒྲགས་པས། ཕལ་ཆེར་གྱིས་ཧ་ཧར(བཞད་
གད)བྱས་ཏེ་གདན་འདྲེན་དུ་འགྲོ་བའི་གྲགས་པ་ནི་རྒྱ་ཆེར་ཁྱབ། གསེར་ནི་ཞོ་གཉིས་
ལས་མ་བྱུང་ངོ༌
། །
དེ་ཉིད་ཀྱིས་ཚེ་དཔོན་ཚེ་ཚ་བྱ་བ་ཤབ་ཀྱི་སྒོ་ལྔ་རིགས་གསུམ་ན་འཁྲུག་པ་ཕམ་
པས་ཟུག་ཁང་དུ་བཅུག་སྟེ། སྔོ་ཉལ་བས་མཐའ་བསྐོར་ནས་ནང་བཙོན་དུ་བསྡམས་པ་
འདོན་པ་ལ་སྒྲོན་དུ་བྱུང་སྟེ། མཚན་མོ་རྒྱུགས་ནས་ཆོས་གོས་དང་། ཕྱམ་ཚེ་ལ་སོགས་པ་
གཡོགས་ཤིང་ཕྱིར་བཏོན་པས་མི་གཅེས་རང་གི་ལོ་གྲངས་ཙམ་གྱི་སྲོག་བཏོན། དེ་མ་
ཐག་རྒྱ་གར་གྱི་ལམ་དུ་ཞུགས་ཏེ་ཤིང་ཕོ་བྱི་བའི་ལོ་རྟ་ཟླའི་ཚེས་བདུན་གྱིས་ཉིན་པར་
བཏེགས་པ་དང་། དགེ་བཤེས་གཏོར་ཆར་བྱ་བ་འབྲི་མཚམས་པ་བགྲེས་པོ་གཅིག་གིས་
གཏམ་དེ་ཐོས་ནས་སྤྱན་འདྲེན་པའི་གྲོགས་ལ་དགོས་སམ་འདྲིར་འོངས་པ་དང་ཐོ་
རངས་ཕྲད་པས། བཀྲ་ཤིས་མཚན་མང་འདོན་པའི་འཕྲོ་ལ་བབ་འདུག། ཚུར་འོངས་
པའི་འགྲོན་པོ་ནངས་ཀྱིས་སྔ་བ་གཅིག་གིས། རྟ་དཀར་པོ་ཤིན་ཏུ་བཟང་བ་གཅིག་རྔ་
ཆས་ལ་སོགས་པས་བརྒྱན་པ་འབྲས་བུའི་སྣོད་ཟུང་གཅིག་བཀལ་བ་དང་ཕྲད། རྟ་ཁྲིད་
པ་པོའི་ངག་ལ་བརྟག་སྙམ་པ་དང་། ཆོས་ཀྱི་རྒྱལ་མཚན་ལེགས་པར་འཛུགས། །ཞེས་
ཟེར་༑ །
ཅོ་རོའི་ས་མཚམས་གཉའ་ཆད་བྱ་བ་དང་གད་བྱ་བ་གཉིས་སུ་ཡང་རྨི་ལྟས་
འདོད་ཤོས་རེ་བྱུང་
། ཕག་རི་ལ་བཙས་སུ་སླེབ་པ་དང་རྒྱུགས་ཀྱང་ཟད། གྲོ་མོར་ཕྱིན་
པའི་ཚོགས་པ་རྣམས་ཀྱི་གཏམ་བརྒྱུད་པ་ལ་བེདྷུར་བྱ་བ་ནི་གྲོ་མོའི་ཡུལ་ལས་འདས་
189



ལོ་པཎ་གྱི་རྣམ་ཐར་ཕྱོགས་བསྒྲིགས།
པ་ཡིན་ཡང་། གྲོ་མོའི་སྒོ་ནས་ཞུགས་པའི་མཐའ་ན་ཚོང་འདུས་ཡོད་པ་ཙམ་ལ་བེདྷུར་
ཟེར་བ་དང་། བེདྷུར་ནས་ཉི་མ་བཅོ་བརྒྱད་རྒྱ་གར་རང་དུ་འཕགས་ཕྱིན་ཡང་ཛ་ག་
དྷ་ལའི་ཡུལ་ན་དེ་ཆ་ཆད་པ་ཡིན་ཟེར། དེ་ནས་བེདྷུར་སརྦ་ཀ་རི《ཀུན་བྱེད་མཛད)བྱ་བའི་
གྲོང་ཁྱེར་སྔོན་ཆོས་ཀྱི་རྒྱལ་པོ་མྱ་ངན་མེད་ཀྱི་ཕོ་བྲང་ཡིན་སྐད་དེ། རྩ་བརྒྱད་ཀྱི་ལྕགས་
རི་སུམ་རིམ་ཡོད་པ། ལྕགས་རི་གཅིག་གི་ནང་ན་ཚོང་འདུས་ཆེན་པོ་བདུན་ཡོད། གླང་
པོ་ཆེ་ཉི་ཤུ་རྩ་གཅིག་ཡོད་དེ། དེར་འགྲོ་བ་ལ་ཡང་ཉི་མ་མང་པོ་དགོས་ཟེར་རོ། །
དེར་ཡིད་ཆད་ཅིང་སྒྱིད་ལུག་པར་གྱུར་ནས། ཕག་རི་ལ་བཙས་སུ་ཡིད་མི་བདེ་
བཞིན་དུ་གཉིད་ལོག་པའི་ཚེ་ཡང་ལྟས་ཤིན་ཏུ་བཟང་བ་གཅིག་མཐོང་བ་དང་
། དེའི་
གནང་དུས་ལ་དགེ་སློང་ཚུལ་ཁྲིམས་འོད་ཟེར་བྱ་བས་སྨོན་འཇུག་གི་སེམས་བསྐྱེད་ཞུས་
ནས༑ ནས་པ་ཁྱོར་ཆེན་པོ་གང་དང་། ཚོས་ལྟང་བཞི་དང་
། བུར་ལྟང་གཉིས་ཕུལ། དེའི་
ནང་པར་དོན་དམ་སེམས་བསྐྱེད་ཞུས་ནས། རྟ་གཞོན་ནུ་བཟང་པོ་གཅིག་དང་
། གཡུ་
རྡོག་གཅིག་ཕུལ། དེའི་ནང་པར་བདེ་མཆོག་དྲིལ་བུ་པའི་དབང་བསྐུར་ཞག་གཅིག་པ་
ཞུས་ནས་གསེར་སྲང་ལྔའི་མཎྜལ་དང་། ཁྲབ་བཟང་པོ་གཉིས་ཕུལ། དེར་རྒྱགས་འབལ་
འབོལ་ལ་སོང་བའི་སྟེང་དུ་ཆོས་རྗེ་གདན་འདྲེན་པའི་ཆ་རྐྱེན་འཛོམས་པར་བྱུང་ནས་
ཅུང་ཟད་སྤོབས་པ་སྐྱེས་སོ། །
ཛ་ག་དྷ་ལ(འགྲོ་སྐྱོབ)ན་བཞུགས་པ་ལ་རེ་བ་མེད་ཀྱང་རྩོད་ལེགས་སུ་བཅད་པའི་
དོན་དུ་བེ་དྷུར་དུ་འགྲོ་བར་བསམས་ཏེ་ཆས་སུ་བྱས་སོ། །ཕག་རིར་མ་འོངས་པའི་གོང་
དུ་གྲོ་མོར་འགྲོ་བ་ལ་དགེ་བཤེས་རྒྱ་པ་འཇེབས་པར་ཡོད་པ་ཐོས་ནས། རྒྱུ་མངོན་ཤེས་
བྱ་བ་རྒྱང་རོ་དྲུམ་ཆུང་ན་བཞུགས་པར་ཐོས་ཏེ། དེ་རྗེ་གྲུབ་ཐོབ་ཀྱི་དུས་སུ་དབང་
བསྐུར་བའི་སློབ་མ་ཡིན་པས་སྣ་ཁྲིད་ཀྱིས་མཚོན་བྱེད་ཞུར་ཕྱིན། སྐུ་མཚམས་ཤིན་ཏུ་
190



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
དམ་པར་བཅད་ཀྱང་ལོ་ཙྪ་བ་དངོས་སུ་འདུག་པ་གསན་ནས། མཚམས་ཧག་རྡོལ་དུ་
མཛད་དེ་བང་རྒྱུགས་ནས་ཕྱག་འཐེན་མཛད། དོན་གང་ལ་བྱོན་ཀྱང་འགྲུབ་པའི་རྟེན་
འབྲེལ་གཅིག་བྱུང་བས་ཞག་གསུམ་འདིར་བཞུགས་འཚལ་གསུང་
། རིངས་ཀྱང་གསུང་
སྒྲོས་དེ་བྱུང་བ་དང་། སྔོན་བླ་མ་ཞང་རིན་པོ་ཆེ་ལ་གདམས་པ་ཞུར་ཡོད་པ་ལ་མ་ཞུས་
པ་འགྱོད་པས། གདན་ས་པ་བ་རི་རིན་པོ་ཆེ་ཕྱག་གཡས་ལ་བཞུར་ཡོད་པ་ལ་མ་ཞུས་
པས་ཀྱང་འགྱོད། ད་ཞང་རིན་པོ་ཆེའི་ཞལ་སློབ་རྩིས་ཅན་རིན་པོ་རེ་རྒྱས་པ་འདི་ཡིན་
པས་ད་རེས་མི་ཞུ་བའི་ཐབས་མེད་སྙམ་ནས། རྒྱུ་མཚན་དེ་དག་ཞུས་ལ་གལ་ཏེ་གནང་
བར་འདུག་ན་བསྡད་སྙམ་ནས་ཞུས་པས་ཤིན་ཏུ་ཡང་བགྱིད།
དེ་ལྟར་ན་ཞག་ལྔ་དྲུག་བསྡད་དགོས་གསུང་སྟེ་ཞག་དགུ་བསྡད་ནས་ཞང་རིན་
པོ་ཆེའི་མན་ངག་གལ་ཆེ་ཆེ་རྣམས་ཞུས། བརྩམས་ཆོས་གསེར་ལ་བྲིས་པའི་པོད་ཆུང་
ཉི་ཤུ་རྩ་བཞི་གནང་བ་མ་ལུས་པར་བཀླགས་ལུང་གནང་
། དེ་ནས་སྣ་ཁྲིད་པ་དགེ་
བཤེས་འཛི་སྟོན་བྱ་བ་དང་
། དགེ་སློང་སངས་རྒྱས་བྱ་བ་གྲོ་མོན་ན་འདྲིས་ཆེ་བ་གཉིས་
བཏང་། ཁོང་གཉིས་ལ་རྗེ་མི་ཏུའི་ཆོས་ཆུང་གནང་བར་ཞུའོ་ཟེར་ནས་ཞུ་རྟེན་སྟག་
བཟང་པོ་གཉིས་ཕུལ། ཁོང་གཉིས་ཀྱི་རྒྱགས་སྐལ་གྱི་དོད་གསེར་སྲང་བརྒྱད་པ་གཉིས་
ཕུལ༑ རིན་པོ་ཆེ་ཉིད་ཀྱིས་ཕྱི་ཕྱག་གི་རྟེན་གསེར་སྲང་གཅིག་བསྐུར་རོ། །
སྣ་ཁྲིད་པ་གཉིས་ཕག་རིར་དུས་བྱས་པ་ལ་བསྒུགས་པས་མ་ཐོགས་པས་ཀྱང་
སྔར་ནུར་ལ་བྱུང་། ཞལ་ཆེམས་གསུམ་བསྐུར་ཏེ། དོན་ཆེན་པོ་སྒྲུབ་པ་ལ་ངང་ཆེན་པོ་
བསྲིངས་ཤིག། མདུང་སྒྲོ་བར་མི་ཚུད་པས་བང་ཆེན་པའི་ལུགས་ཅུམ་ཅུམ་ཟུལ་ཟུལ་མ་
བྱེད་པར། འདི་ཙུག་བྱེད་པ་ཡིན་ནོ་བྱ་བའི་འུར་ཤ་སྐྱེད་ཅིག། ཉི་མ་ནུབ་ཕྱོགས་ནས་
ཤར་བྱུང་ཡང་དོན་འདི་འགྲུབ་པ་ཡིན་གྱི། རྒྱ་གན་ཁོ་ཁས་ལེན་ཞིང་འདུག་གྱིས་ཤིག་
191



ལོ་པཎ་གྱི་རྣམ་ཐར་ཕྱོགས་བསྒྲིགས།
གསུངས། ཡང་ལ་བཙས་ཀྱི་རག་དུང་བཟང་པོ་གཅིག་ཡོད་པ་དེ་རྫོངས་སུ་ཁྱེར་ཞིག་
གསུངས་པས། སྔར་ཡིབ་པ་གསང་བའི་ལུགས་བྱ་སྙམ་པ་ལ་དེས་གྲོས་བསྒྱུར་ནས་འུད་
གོག་འཐག་གིན་འཐག་གིན་ཕྱིན་ནོ། །
སྤ་དྲོའི་མཐིལ་ན་དིངས་པོ་དགོན་པ་བྱ་བ་ན་རིན་པོ་ཆེ་ཤངས་པ་གཞོན་ཞེས་
བྱ་བས། སངས་རྒྱས་སྤྲུལ་པ་སངས་རྒྱས་མཛད་པ་བྱེད་བྱ་བ་ཡིན་པས། ད་རེས་དོན་
གང་བསྒྲུབས་པ་འགྲུབ་པ་ཡིན་གསུངས་ནས་དེ་ཡི་རྟགས་སུ་དོན་ཡོད་གྲུབ་པའི་
གསེར་སྐུ་མཐོ་ཚད་གཅིག་བསྐུར་ནས་དོན་འགྲུབ་པའི་བརྡ་ཡིན་གསུང་སྐད། སྐུ་དེ་
ཡང་ཕྱིས་བྱམས་ཆེན་གྱི་ནང་རྫོངས་ལ་བཞུགས་སོ། །པཎ་ཆུང་ཁ་ཆེ་བ་ཛ་ཡ་ཤྲཱི(རྒྱལ་བ་
དཔལ)ལ་རྟ་བཟང་པོ་གཅིག་སྦྱིན་པར་ཁས་བླངས་ནས་ཕར་ལོག་སྟེ་ཁྲིད། ཝཱ་རཱ་ཎ་སཱི་
བ་བྱ་བའི་རྒྱ་གར་བ་གཅིག་ལ་གསེར་སྲང་གཉིས་ཁས་བླངས་ནས་ཕར་ཁྲིད། དེ་གཉིས་
ནི་བོད་ནས་རྒྱ་གར་དུ་གཏོང་བའི་གྲབས་སུ་བྱས་སོ། །
གམ་ཞབས་ཕན་ཆད་ཁ་བ་ཆེན་པོས་ནོན་པ་ལ་ཚུལ་ཁྲིམས་འོད་ཟེར་
གྱིས་རྟ་རྒྱུས་མར་སོང་བས་ལམ་ཟང་ངེ་གྲངས་དྲངས། དཔོན་གཡོག་རྣམས་མིག་ཕྱིད་
ནས་ཚ་བ་ལ་ཛ་ཏིའི་ཆུ་བྱུགས་པས་སོས་ཏེ། དགེ་བཤེས་གཏོར་ཕྱིར་བྱ་བ་དེ་བགྲེས་
པས་འོ་བརྒྱལ་བར་འདུག་ནས་གྲོ་མོའི་རི་ལ་རྡོ་རྗེ་གནམ་རྫོང་བྲག་ཕུག་ཏུ་དགེ་སྦྱོར་
དང་གསོལ་བ་འདེབས་པ་ལ་བཞག །ཡོན་བདག་མང་པོ་ཞབས་ཏོག་བྱས། ཚུར་བྱོན་
ཙམ་ན་དེའི་ཡོན་བདག་ཚོས་སྣ་ལེན་བྱས་པའི་ཚེ་འབུམ་ཆ་དགུ་དང་བུར་རྐྱལ་དང་
ཚོས་ཁུར་སུམ་ཅུ་ཐམ་པ་བྱུང་ངོ༌
། །
སྣ་ཁྲིད་པ་གཉིས་པོས་ཀྱང་གཅོམ་བཙུན་ནམ་མཁའ་རྡོ་རྗེ་བྱ་བ་ནན་ཏར་རྒྱུས་
ཆེ་བ་གཅིག་ཁྲིད། དེས་དགེ་བསྐུལ་བྱས་ཤིང་ཕྱིན་ནས་གྲོ་མོ་རྡོ་ཁྲོད་བྱ་བར་གཞི་
ཕག་རི་
192



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
བཅས། གྲོ་མོའི་མི་ཆེན་ཀུན་གྱིས་ཁུར་བས་དགྲ་འཇིགས་ཡེ་མེད་ཀྱི་སྟེང་དུ་ཆ་རྐྱེན་
ཐམས་ཅད་ལྷག་ལྷུག་ཏུ་བྱུང་།
ཡར་ལམ་ལ་ངེད་ཀྱི་སར་སྤྱན་འདྲེན་ཟེར་བ་མང་
བས་རྒྱུན་གཏོང་པར་བྱས། མོན་ང་མིན་བྱ་བའི་ལམ་ནས་ཕྱིན་པ་ལས་འཁོར་ནས་རྒྱ་
གར་གྱི་མཐའ་འཁོབ་ཀ་པ་ར་བྱ་བའི་ཡུལ་དུ་འཁྱམས། དེ་ཚོའི་རྣམ་ཐར་མཐོང་བས་
འཇིགས་ཀྱང་འཇིག་ལ་ལྟད་མོ་ཡང་ཆེ་བར་བྱུང་
། འདི་འདྲའི་མཐའ་ནས་ཕར་ཡུལ་
དུ་ལྡོག་དུས་ཕལ་ཆེར་མི་ཡོང་སྙམ་པ་ཡང་བྱུང་
། རྫུས་སྟག་དང་། པེ་ཏོ་མ་དང་
། རྩི་
དུག་ལ་སོགས་པ་ཡོད་པའི་ཡུལ་མང་པོ་བརྒལ་ལོ། །
གཅོམ་བཙུན་གྱི་ངོ་ཤེས་གཅིག་ན་རེ། འདི་ཕལ་ཆེར་ལམ་འཁྱམས་པ་ཡིན་པས་
རྒྱ་གར་གྱི་རིགས་ངན་གྱི་ཇག་པ་འོངས་པ་ཡིན། ནགས་ཀྱི་མདའ་གཞུ་བ་བྱ་བ་བྱུང་ན་
ཐམས་ཅད་གསོད་པ་ལས་གཅིག་ཀྱང་གཏོང་བའི་ལུགས་མེད། མདོ་འདོན་པ་དང་
གཏོར་མ་གཏོང་བ་ལ་ངེད་ལ་མཐུ་བྱེད་པ་ཡིན་ཟེར་ཏེ་བརྡེག་ཏུ་འོང་ངོ་ཟེར། དེ་ལ་
རྔན་པ་ཆེར་བྱིན་ནས་ལམ་བཙལ་བས་སེང་ལྡེང་ལ་སོགས་པའི་ནགས་མཐུག་པོ་མང་
པོ་བརྒལ་ཏེ་སོང་ངོ༌
། །ལམ་དེ་ནས་ཨེན་གཅིག་ན་སྦྲུལ་སྦྲམ་ཆེན་དཀྱུས་དཀྱུས་པས་
སེང་ལྡེང་གཅོད་པའི་མི་གསུམ་ཙམ་ཤི། དེ་བཞིན་དུ་དོམ་འདྲོགས་པས་ཤི་བ་དང་།
རྨ་བྱུང་བ་དང་། རྫུས་སྟག་གིས་བསད་པ་དང་། པེ་ཏོ་མ་ཤ་ཟའི་རིགས་ཀྱི་མཁའ་
འགྲོ་མས་བསད་པ་དང༌། གནས་པོས་བླ་ཚེ་བརྐུས་པ་ལ་སོགས་པའི་བར་ཆད་མང་
འདུག་གོ །
གྲོགས་པོ་པཎ་ཆུང་ཛ་ཡ་ཤྲཱི(རྒྱལ་བ་དཔལ)བྱ་བ་ཆོས་རྗེ་ཤཱཀྱ་ཤྲཱིའི་གདིང་བ་ཡིན་
ཟེར་བ་གཅིག་གནང་བ་ལ། ནུབ་མོ་རྟག་ཏུ་མཆོད་པ་དང་གསོལ་འདེབས་བྱེད་ཅིང་
ཡོད་པ་ལས། མཐའི་ལམ་སྟོན་མཁན་དེ་ན་རེ། དོ་ནུབ་ཀྱི་ཞག་ས་འདི་མི་དང་མི་མ་
193



ལོ་པཎ་གྱི་རྣམ་ཐར་ཕྱོགས་བསྒྲིགས།
ཡིན་གྱི་བར་ཆད་འོང་བ་ཡིན། ཉི་མ་དང་ཟླ་བ་དང་
། སྐར་མ་ཆེན་པོ་ཀུན་ལ་སྐྱབས་
འགྲོ་གྱིས་ཟེར། ཆོས་རྗེའི་གདིང་བ་དེ་ཉལ་སའི་སྟེང་དུ་སྨྱུག་མ་ལག་ངར་ཙམ་པ་ལ་
རྒྱངས་བཞག་པ་དང་། ནུབ་མོ་མེ་མཆེད་པས་སྨྱུག་མའི་ཚིགས་ཚིག་པའི་ཐོག་སྒྲ་རྣ་
བ་འགས་པ་འདྲ་བ་བྱུང་། དེས་དེའི་ཉེ་འཁོར་གྱི་སེམས་ཅན་གདུག་པ་ཐམས་ཅད་
ཁྲོས་པ་ཡིན་སྐད། ནང་པ་ཐོ་ཕྱི་རྣམས་རྗེས་སྲད་སྲོད་མང་པོས་གང་
། བྲུན་ཤོར་བའི་
རྗེས་མང་པོ་འདུག་གོ །
དེ་ནས་རེས་འགའ་ནི་རི་མཐོན་པོའི་རྩེ་ལ་འཛེགས་ནས་བུ་ཡུག་དང་ཁ་བའི་
འཚུབ་པ་ལ་འགྲོ་དགོས་པར་འདུག། རེས་འགའ་ནི་ཐུར་ལ་བབས་ནས་ནགས་ཁུང་
གཏིང་རིང་ཚད་པས་འཐིབས་པར་སོང་སྟེ་ལུས་ལ་རྔུལ་ཆུ་མང་པོས་བྲུབས་འོང་བར་
འདུག། རི་གཞན་པས་མཐོ་བ་གཅིག་གི་རྩེ་མོར་སླེབས་ནས་བ་ཞན་དུ་འགྲོ་ས་མེད་
པར་མུན་པས་ཆོད་དེ་གོས་མ་ཕུད་པར་མེ་སྦར་ཞིང་ཐུན་རེས་སུ་བྱས་པ་དང་
། རྒྱུ་
གར་ཤར་ཕྱོགས་བཱི་མི་ཤྭ་ར(འཇིགས་པའི་དབང་ཕྱུག)བྱ་བའི་ཡུལ་མཐོང་
། མེ་མང་པོ་
འབར་བ་དང༌། ཐང་ཀ་ལ་ནག་ཐིབ་བེ་འདུག། དེའི་གསེབ་ན་ཆོས་རྗེ ་བཞུགས་
སྙམ་པས་དཔོན་གཡོག་ཐམས་ཅད་ཀྱིས་ཕྱག་མང་པོ་བཙལ། སྐྱབས་འགྲོ་དང་གསོལ་
འདེབས་ཀུ་ཅོ་ཆེན་པོ་བྱས། དེའི་ནུབ་མོ་ལོ་ཙྪ་བས་བདེན་པའི་སྟོབས་བརྗོད་པའི་
ཚིགས་བཅད་འདི་དག་བརྩམས་སོ།། །།
བདེ་ལེགས་འབྱུང་གནས་བསྟན་པ་རིན་ཆེན་སྒྲོན། །བསྐལ་བཟང་སངས་རྒྱས་
སྟོང་གི་བདུན་པར་གྲགས། །ས་ཆེན་སྟེང་ན་འགྲན་གྱི་ཟླ་མེད་པ། །ཤཱཀྱའི་མཚན་ཅན་བླ་
མའི་ཞབས་ལ་འདུད། །བདག་གིས་འགྲོ་བ་མང་ལ་སྨན་སླད་དུ། །བདེ་གཤེགས་བསྟན་
པའི
འི་གཞུང་ལུགས་ལེགས་གནས་ཕྱིར། །གངས་ཅན་ཁྲོད་འདིར་འབད་པ་སྟོང་དག་
194



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
གིས༑ །ཆོས་རྒྱལ་སྤྱན་འདྲེན་བསམ་སྦྱོར་གྲུབ་པར་མཛོད། །རང་ཡུལ་གནས་ན་བདག་
དང་གཞན་གྱི་དོན། །གལ་ཆེ་སྟོང་ཕྲག་དག་ཀྱང་ཡལ་དོར་ནས། །སྲོག་ལུས་ལོངས་
སྤྱོད་ཡ་ངའི་སར་ཞུགས་ཀྱིས། །སྐྱབས་གསུམ་ལོ་ག་དོན་གྲུབ་མཁྱེན་པར་གསོལ། །
ཚུལ་འདི་བདག་ལ་རྩོམ་པའི་བསམ་ཡོད་ཀྱང་། །ཡུལ་དུས་རྐྱེན་གྱིས་སྦྱོར་བའི་
མཐུ་མ་མཆིས། །ཀྱེ་མ་དོན་མེད་གལ་ཏེ་བདག་རྩོམ་ན། །ས་སྟེང་སྐྱེ་བོའི་བཞད་གད་
མི་འགྱུར་རམ། །ཐོག་མར་དོན་འདི་མ་བརྩམས་མ་བསམས་པའི། །གཞན་དུ་ཕལ་
ཆེར་འདུས་པའི་སྐྱེ་བོ་ལ། །རབ་གྲགས་གྱུར་མིན་ལྟ་ན་དེར་ཟད་མོད། །ད་འདིར་མང་
དང་གཞུ་བཅག་ཇི་ལྟར་རུང་། །ལོ་ནི་གཅིག་བཅས་བཅུ་ཡི་སྔོན་རོལ་ནས། །རྒྱུན་
ཆགས་གདུངས་པས་རྩེ་གཅིག་གསོལ་བྱས་ཏེ། །བྲོད་ཅིང་རེ་བས་འདི་གཅིག་བསྒུགས་
བསྒུགས་ནས། །བསྟན་ལ་དགའ་པའི་ལྷ་ཀླུ་ཇི་ལྟར་སེམས། །དེ་བས་བྱང་ཕྱོག་མི་རྣམས་
སྐལ་བ་དང་། །བདག་གིས་འབད་ཤུགས་ཉིད་ཀྱི་ཐུགས་རྗེ་ཡིས། །ཆོས་དོན་ཡིད་ལ་རེ་
བ་རྫོགས་བགྱི་ནས། །དཔག་མེད་ཕན་བདེ་ཕྱོགས་བཅུར་རྒྱས་གྱུར་ཅིག །
གང་སྔོན་མི་བཟད་དགྲ་བོས་མངོན་གཟིར་བ། །བསད་བརྩོན་འགྲོ་མང་ཉམས་
ཐག་བདེ་ལ་བཀོད། །དགེ་འདི་གཞན་དུ་མ་ཡིན་ངེས་པར་ནི། །སྲིད་གཙོན་སྒྲོལ་ཕྱིར་
དོན་འདིའི་རྒྱུར་གྱུར་ཅིག །ལམ་ཞུགས་དུས་ཚེའང་མི་ཕྱེད་སྤྲོ་བ་དང་
། །ཤིས་བརྗོད་
བདེ་བའི་ངག་གིས་སྔོན་དྲངས་ཤིང་
། །བརྩོན་འགྲུས་བརྩེ་བ་ཁ་ན་མ་ཐོ་མེད། །བདེན་
པ་འདིས་ཀྱང་དོན་འདི་གྲུབ་གྱུར་ཅིག །ལམ་གང་དཀར་མཛེས་རྟ་མཆོག་འགྱིང་བག་
བརྟན། །ཟུང་འཇུག་འབྲས་བུའི་ཁུར་ཁྱེར་ཐོག་མར་ཕྲད། །བཅོ་བརྒྱད་གྲངས་ཚང་སྐྱེ་
བུ་གཞོན་པར་བཅས། །ལྟས་འདི་བདེན་པའི་དོན་ཅན་ཁོ་ནར་ཤོག །
དར་ཁང་གཉའ་ཚ་གད་གསུམ་རྨི་ལྟས་དང་། །ཕག་རི་ཕག་གསུམ་རྒྱ་ལྟས་ཤངས་
195



ལོ་པཎ་གྱི་རྣམ་ཐར་ཕྱོགས་བསྒྲིགས།
སྐུ་སྟེ
། །དོ་གལ་དུས་སུ་ལྟས་མཚན་གང་མཐོང་བ། །བདེན་ན་བདེན་པའི་འབྲས་བུ་འདིར་
འགྲུབ་ཤོག །ལམ་གང་ཞུགས་ནས་རྒྱ་གར་ཡུལ་མཐའི་བར། །ལ་ལར་མི་བཟད་སྐྱི་བསེར་
ཤུགས་དྲག་གཟིར། །ལ་ལར་བུ་ཡུག་ཁ་བའི་གསེབ་ཏུ་བྱིང་
། །ལ་ལར་མཐོང་བས་སྐྱི་གཡའི་
གཡང་ས་བགྲོད། །དེ་བཞིན་གཞན་དུ་ཉི་འོད་རབ་རྣོས་གདུངས། །གཞན་དུ་ཁས་བླངས་
ལྗན་ལྗིན་ཁྲོད་ལྷུང་སོགས། །སྣ་ཚོགས་འཇིགས་ནས་དཀའ་སྤྱད་གང་བྱས་འདིས། །
བདེན་དང་བདེན་འབྲས་དོན་འདིའི་འབྲས་བུར་ཤོག །གཞན་ཡང་དམན་པའི་ཟས་
གོས་གྲོགས་སྤྱོད་དང༌། །རྩི་དུག་རྩི་མདའ་གཅན་འཕྲང་བླ་རྐུན་སོགས། །སྣ་ཚོགས་ནད་
བགེགས་སྲོག་ཆགས་ཆོས་རྐུན་གྱི། །གནོད་བཟོད་བདེན་ན་བདེན་འབྲས་གཉིས་གྲུབ་
ཤོག །
བདག་གིས་བོད་ཡུལ་མཐིལ་ནས་རྒྱ་གར་ཡུལ། །ཞག་གསུམ་དོན་གཉེར་ལྟ་བུར་
གོ་གྱོན་སྟེ། །སེམས་དཔའ་གཞན་བཏང་ཆོས་རྗེ་ཉིད་བསམས་ནས། །གསོལ་བཏབ་བདེན་
ན་བདེན་འབྲས་མྱུར་འགྲུབ་ཤོག །སྔོན་ཡང་རྣལ་འབྱོར་དབང་ཕྱུག་བླ་མ་དང་། །པཎ་
ཆེན་བསྟན་པའི་མངའ་བདག་སྤྱན་དྲངས་ནས། །གྲངས་མེད་སྐྱེ་བོ་ཡང་དག་རྗེས་
བཟུང་འདི། །བདེན་ན་བདེན་འབྲས་དེང་འདིར་སྨིན་གྱུར་ཅིག །རྒྱ་བོད་བལ་གསུམ་
ངོ་མཚར་བླ་མ་ནི། །གུས་བསྟེན་གསུང་རྒྱུན་བདུད་རྩི་གུས་འཐུངས་མོད། །འོན་ཀྱང་
གཅིག་པུ་མཚུངས་མེད་ཁྱོད་ལ་བདག །རིང་ནས་གུས་བསྒོམས་བདེན་འབྲས་ད་གདོད་
གསོལ། །
སྔོན་བྱུང་སྲས་བཅས་ཐུབ་པས་མ་བསྒྲལ་བའི། །འགྲོ་བ་སྒྲོལ་མཛད་མྱུར་བྱོན་
བྱམས་པའི་མཚན། །དེ་སྐུ་རི་བོ་མཉམ་པ་འདིར་རྩོམ་ན། །དེ་སྲས་ཁྱོད་ལགས་ཡབ་
དོན་སྲས་མཛད་རིགས། །གངས་ཅན་ཁྲོད་འདིར་བདེ་ལེགས་བསྟན་པའི་འོད། །ཟླ་
196



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
དོ་ང་ལ་
སྐར་སྒྲོན་གློག་ཙམ་ཞིག་གསལ་གྱུར་མོད། །སྡེ་སྣོད་ཀུན་སྲོག་འགྲོ་བའི་ཉི་མ་ཁྱོད། །ཤར་ན་
ཆེས་འབྱོར་ལོངས་སྤྱོད་ཆེས་ལྷག་འགྱུར། །རྒྱལ་སྲས་རྒྱལ་ཚབ་ཁྱོད་ཀྱི་མཛད་པ་ཡང་
། །
དོན་འགྱུར་གདུལ་བྱ་སྨིན་གྲོལ་བསྒྲུབ་བྱ་ལས། །གཞན་ཅི་མ་མཆིས་རེ་བས་མདུན་
སྡོད་པའི། །མ་ལུས་ལུས་ཅན་རྗེས་བཟུང་མཛད་པར་གསོལ། །འདི་ན་ཆོས་མེད་ཕལ་
པའི་སྐྱེ་བོས་ཀྱང་། །ཕྱོགས་འགའ་ཡིད་གཏད་དེ་ཡང་མི་བསླུ་ན། །ཐབས་སྟོབས་ཐུགས་
རྗེའི་བདག་ཉིད་ཁྱོད་ལ་བདག །རེ་བ་ཡི་ཆད་མཛད་ན་ཇི་ལྟར་མཛེས། །དེ་ཕྱིར་
རྒྱང་རིང་ནས་ལྷགས་བུ། །རྗེས་འཇུག་རེ་བ་དོན་ཡོད་བགྱིས་ནས་ཁྱོད
། །ལོ་ག་གསུམ་
གྱི་མགོན་པོའི་ཕྲིན་ལས་ནི། །མ་ལུས་ཅིག་ཆར་ལྷུན་གྲུབ་མཛད་པར་རུང་། །གནུབས་
སྟོན་ལོ་ཙྪ་གང་ཕྱིར་གཤིན་རྗེ་དང་། །གནོད་སྦྱིན་ཚལ་འདྲའི་མོན་ཡུལ་རི་རྩེར་ནི། །སྐྱོ
འཇིགས་ཡིད་མི་བདེ་བས་སྨེ་བཞིན་དུ། །བདེན་སྟོབས་འདི་བརྗོད་བལྟས་དོན་མཐུན་
པར་ཤོག །ཅེས་བརྗོད་དོ། །
དེ་ནས་བང་ཆེན་པ་རྣམས་རྒྱ་གར་ཤར་ཕྱོགས་སུ་བཏང་ལ་འོ་སྐོལ་དཔོན་སློབ་
ཁ་ཅིག་མཐའ་འཁོབ་ཀྱི་ས་ཆར་གསོལ་བ་འདེབས་ཤིང་གདོད་གྲོས་བྱས་སོ། །དེ་ཡང་
རྒྱ་གར་གྱི་ཐང་ལ་གནས་པའི་ཡུལ་རྣམས་སུ་གར་ལོག་བྱུང་ན་མི་ལེགས་པས། མོན་གྱི་
རིའི་ཁོངས་སུ་གཏོགས་ལ་རྒྱ་གར་ལ་ཁ་བལྟས་པའི་བཙན་པ་བྲང་པ་བྱ་བར་བསྡད་
ལ༑ རེ་ཞིག་བེ་དྷུར་ཚོང་འདུས་ཀྱི་རྣམ་བཞག་ལྟ་ཡིན་རྒྱགས་བཙལ་ལོ། །ཞེས་བགྲོས་
ནས༑ བེདྷུར་དུ་ཞག་འགའ་བསྡད་ནས་གདན་འདྲེན་ལ་གཏོང་བའི་ཕོ་ཉ་རྣམས་
གཏོང་དགོས་པ་དེ་དུས་ཚོད་འཕྱིས་པ་དང་
། ལམ་འཇིགས་པ་ཆེ་བས་དཀའ་བར་
བྱུང་༑ །པཎ་ཆུང་ཛ་ཡ་ཤྲཱི་དང་
། ཝཱ་རཱ་ཎ་སཱི་བ་གཉིས་རྒྱ་གར་གྱི་ལོ་ཙྪ་བྱེད་པ་དང་
།
རྔན་པ་བྱིན་པར་སོང་བས་ནམ་ཡང་ཆས། བོད་མི་གཉིས་དགོས་པས་སྤྲོ་བ་དྲིས་
197



ལོ་པཎ་གྱི་རྣམ་ཐར་ཕྱོགས་བསྒྲིགས།
པ་དང་། ཇོ་སྲས་ཉི་མ་ན་རེ། ང་འགྲོ་བས་ཚུར་མི་ལྡོག་པའི་རྩིས་བྱ་དགོས་ཟེར་ཏེ་ཁ་
ཆེམས་བཞག། ཁམས་པ་བྱང་ཆུབ་གྲགས་ན་རེ། ཤི་ཡང་དོན་ཆེ་བས་ང་ཡང་ཁ་ཆེམས་
བཞག་ལ་འགྲོའི་ཟེར། ལྷ་ཁང་གཅིག་ཏུ་གསོལ་བ་བཏབ་ལ་བཏང་སྙམ་ནས་བྷེ་དྷུར་
གྱི་ཡུལ་ཁམས་ན་རྒྱ་བོད་ཆུ་མིག་ལ་སོགས་པ་མི་གྲོང་ཐུག་མེད་ཡོད་ཀྱང་ནང་པའི་
མཆོད་ཁང་ཡེ་མ་རྙེད། རྒྱལ་ཕྲན་གྱི་དོད་གནས་པོ་ས་རལ་ན་བྱ་བ་ན་མ་ཧཱ་རལ་ན་
བྱ་བའི་འདུ་ཁང་ན་བྱིས་པ་རྣམས་ཀྱི་རྩེད་མོའི་རྟེན་མ་ཧཱ་བོ་དྷི(བྱང་ཆུབ་ཆེན་པོ)འཇིམ་
པ་ལ་བྱས་པ་གཅིག་དང་
། མཆོད་རྟེན་གཅིག་འདུག་པ་བྲང་ཁང་དུ་སྤྱན་དྲངས་ཏེ་ཕྱག་
མཆོད་བྱས་ནས་བར་ཆད་མེད་པར་གསོལ་བ་བཏབ། ཆོས་རྗེ་ལ་གསེར་ལ་བྲིས་པའི་ཤེར་
སྙིང་བོད་ཡིག་གཅིག་སྔོན་འགྲོར་བཏང་ནས་གསེར་སྲང་ལྔའི་མཎྜལ་དང་
། མེ་མྱག(མི་
ཉག)གྷ་ནས་འོངས་པའི་ན་བཟའ་དར་ཆེན་བཟང་པོ་ཕྲུགས་གཅིག་དང་། འཇུ་ཟབ་
ཤིན་ཏུ་བཟང་པའི་བླ་བྲེ་གཅིག་ཡིག་རྟེན་ལ་བསྐུར་ནས། བོད་དུ་བྱོན་པར་ཞུ་བའི་
གསོལ་འདེབས་ཚིགས་སུ་བཅད་པ་འདི་དག་རྒྱ་ཡིག་གིས་སཾསྐྲ་ཏའི་སྐད་དུ་བྲིས་ཏེ་
བསྐུར་རོ། །
བོད་སྐད་དུ་བསྒྱུར་ན་འདི་སྐད་ཅེས་བྱ་སྟེ། ༈ སངས་རྒྱས་དོན་ཡོད་གྲུབ་པ་ལ་
ཕྱག་འཚལ་ལོ། །ཤཱཀྱའི་བསྟན་ལ་ཤཱཀྱའི་སྲས་བལྟམས་ཤཱཀྱའི་མཚན། །ལྔ་རིག་གཙུག་ནོར་
དྲི་མེད་བརྟུལ་ཞུགས་བརྟན་པོ་འཛིན། །ཐུགས་རྗེའི་བདག་ཉིད་ངོ་མཚར་ཆོས་བཞིས་
ཁྱད་འཕགས་གང། །པཎ་ཆེན་དམ་པས་བདག་སོགས་རྗེས་འཛིན་སྐྱོང་གྱུར་ཅིག །རིང་
ཞིག་དུས་ནས་ཁྱོད་ཀྱི་མཚན་ཙམ་ཐོས་པས་ཀྱང་། །རབ་དང་དགའ་སྐྱེས་སྤུ་ལྡང་མཆི་
མ་འཁྲུག་འགྱུར་བ། །རིགས་ལྡན་བུ་ཞིག་གངས་ཅན་ཁྲོད་ནས་ཉིན་མཚན་དུ། །ཐལ་
སྦྱར་སྤྱི་བཏུད་གདུངས་པས་གསོལ་འདེབས་མཁྱེན་པར་མཛོད། །མ་ག་དྷ་སོགས་རིག་
198



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
ཅིང་། །
འབྱུང་གནས་ནི་སྡིག་ཏོ་ཡིས། །དམག་ཚོགས་ཀྱིས་བཅོམ་ཨུ་རྒྱན་ཁ་ཆེ་བལ་ཡུལ་
ཡང་༑ །ལོག་སྤྱོད་ཀྱིས་ཁེངས་དེང་སང་བསྟན་སྲོག་ལེགས་གནས་ནི། །བོད་ཡུལ་
འདིར་ཟད་སྐྱེས་ཆེན་བྱང་ཕྱོགས་ཞབས་སྐྱོད་ཞུ། །སེམས་དཔའ་གཞན་བཏང་ཁྱེད་
ལ་ཡིད་བྱེད་གཅིག་པོ་ཡིས། །ཅིར་ཡང་མ་ཆགས་དཀའ་བ་དུ་མ་ཁྱད་བསད་
འདོད་པའི་ཡུལ་སྤངས་ཤུལ་རིངས་བགྲོད་དཀའི་ལམ་ཞུགས་ཏེ། །ངལ་བརྒྱས་མཆིས་
སོ་རེ་བ་མ་ལུས་མཆིས་པར་མཛོད། །རྒྱལ་སྲས་ཁྱོད་ལ་དོན་མྱུར་གདུལ་བྱ་རྗེ་འཛིན་
ལས༑ །གཞན་ལྟ་མཆིས་གྲང་ནུས་ཡོད་བཞིན་ཡང་བྱམས་པའི་ཕས། །བསད་པར་བུ་
ཁྲིད་ཅི་དགར་ཡལ་དོར་འདྲར་གྱུར་ན། །ཀྱེ་མ་ཁྱེད་ཐབས་ཐུགས་རྗེ་གང་ལགས་བདག་
ལ་གསུངས། །ཞེས་བྱ་བའོ། །
ཕོ་ཉ་བཞི་པོས་ཡི་གེ་ཕྲིན་རྟེན་དང་བཅས་པ་ཁྱེར་ནས་ཞག་བཅུ་བཞི་ན་ལ་
དྲུ་བ་ཞེས་བྱ་བའི་ཚོང་འདུས་སུ་སླེབས་ནས་ཕྲིན་ཡིག་རྟེན་དང་བཅས་པ་ཕུལ་བས།
པཎ་ཆུང་དགུ་ཡོད་པ་ལ་བཀའ་བསྩལ་པ། སྔར་ང་ཛ་ག་དྷ་ལ་ནས་འདིར་འོང་བའི་
ཚེ་ཡང་བྱང་ཕྱོགས་ནས་གདན་འདྲེན་དོ་གལ་ཅན་ཡོད་པས་འགྲོ་དགོས་ཞེས་སྨྲས།
འདིར་འོངས་པས་ཅི་ཡང་མི་འདུག་སྟེ། ཕར་ལྡོག་པར་ཆས་པ་ན། ད་རུང་སྡོད་ཅིག་
ཕོ་ཉ་བས་སླེབ་ལ་ཁད་དོ། །ཞེས་མ་སྨྲས་སམ། ད་འདི་ལྟར་གྱུར་པ་ལ་གྲོས་ཇི་ལྟ་བུ་
རིགས་ཞེས་གསུང་ངོ༌། །པཎ་ཆུང་ལ་སོགས་པ་ཐམས་ཅད་ཡ་མཚན་དུ་གྱུར་ཏེ། འདི་
ལྟ་བུ་བསོད་ནམས་ཀྱི་སྐལ་བ་ཅན་རེ་རེ་ཙམ་གྱི་སྤྱོད་ཡུལ་མ་ལགས་པར་གཞན་དག་
གིས་སྒྲུབ་ཏུ་རུང་བའི་རིགས་སུ་མི་གདའ་བས། གནས་སྐབས་འདི་འདྲ་བདག་ཅག་
གིས་ག་ལ་ཤེས། ཆོས་རྗེ་ཉིད་མཁྱེན་པར་ཟད་དོ། ཞེས་ཟེར་སྐད། དེ་ནས་ཆོས་རྗེས།
རྗེ་བཙུན་སྒྲོལ་མའི་རྟེན་མཎྜལ་དང་བཅས་པ་བཤམས་ནས། ཁོ་བོའི་གྲོས་ཐམས་ཅད་
199



ལོ་པཎ་གྱི་རྣམ་ཐར་ཕྱོགས་བསྒྲིགས།
བྷ་ཌི(རྗེ་བཙུན་མ)ལ་ཞུ་བ་ཡིན་པས། རྨི་ལྟས་བརྟག་གོ་ཞེས་གསུངས་ནས། ཞག་ལྔར་སྐུ་
མཚམས་དམ་པར་མཛད་དོ། །ཡུལ་དེར་བོད་ལ་རིགས་ངན་དུ་བྱེད་པས། ཁང་པ་མི་
སྟོན༑ ཀ་ཅ་ལ་རེག་ཏུ་མི་འཇུག། ཟས་ཀྱི་གཡོས་ཆ་གང་ཡང་མི་སྟོན་པས་ཉམ་ཐག་
པར་ཡོད་པ་ལ། སྔོན་པཎ་ཆེན་བུདྡྷ་ཤྲཱིའི(སངས་རྒྱས)དཔལ་སློབ་མ་མཉྫ་རཱ་ཛ(འཇམ་
དབྱངས་རྒྱལ་པོ)བྱ་བའི་མ་རྒན་བཙུན་མ་བྱས་པ་གཅིག་གྲོང་དེའི་ཉེ་ས་ན་འདུག་པས་
དགོས་ཆ་རྣམས་བསྒྲུབས། ཟས་ཀྱི་གཡོས་བྱས་ཤིང་བསྐྱལ་སྐད། གནས་མལ་ཡང་
འགྲོན་ཁང་བསྟན་ཏེ་ཅི་བདེར་བཞག་གོ །ཕྱིས་དེའི་དྲིན་དྲན་པས་ཟབ་ཆེན་ཡུག་
གཅིག་དང་
། དངུལ་བྲེ་ཚང་མ་གཅིག་ལྷག་པར་བྱིན་ནོ། །ཞག་ལྔ་ནས་ཆོས་རྗེའི་
མཚམས་དཀྲོལ་ནས་ལྟས་བཟང་པོ་བྱུང་བས་འགྲོ་དགོས་ཏེ། ལམ་འཇིགས་པ་ཆེ་བས་
རྒྱལ་པོ་སརྦ་ཀ་མ་རའི་རྒྱལ་ཕྲན་ལམ་ཀ་ན་ཡོད་པ་བསུ་བ་ལ་ཤོག་ཅེས་གསུངས་སོ། །
དེ་མ་ཐག་ཛ་ག་དྷ་ལའི་གནས་བརྟན་ཆེན་པོ་མང་པོས་དགེ་འདུན་སྟོང་ཕྲག་
གསུམ་བོད་དུ་མི་གཤེགས་པར་བཤོལ་འདེབས་ལ་ཁྲིད་བྱུང་
། རྒྱ་གར་ན་དོན་གལ་ཆེ་
བ་ལ་རྟེན་གདན་འདྲེན་པའི་ལུགས་ཡིན་པས། སློབ་དཔོན་ཀླུ་སྒྲུབ་ཀྱིས་རབ་གནས་
མཛད་པའི་ཐུགས་རྗེ་ཆེན་པོ་གཅིག་ངོ་ཆེན་དུ་ཁྲིད་ལ་སྤྱན་དྲངས་ཏེ་བསྙེན་བསྐུར་
ཆེན་པོ་མཛད་ནས་ཞུ་ཕུལ། གནས་བརྟན་རཱ་ཧུ་ལ་བྷ་དྲ(སྒྲ་གཅན་འཛིན་བཟང་པོ)བྱ་བ་
ཆོས་རྗེའི་སློབ་མ་གཅིག་ན་རེ། པཎྜི་ཏ་ཀསྨི་ར(མཁས་པ་ཁ་ཆེ)འདི་ཇོ་མོ་སྒྲོལ་མ་ལ་ཡི་
དམ་དུ་མཛད་པ་ཡིན། ཁར་སང་ཛ་ག་དྷ་ལ་ནས་ལ་དྲུ་བར་གཤེགས་པ་ཡང་
། བྷ་
ཌིས་མཚན་ལྟས་བསྟན་པ་ཡིན་གསུངས་ནས་བཞུད། ཐུགས་རྗེ་ཆེན་པོའི་དྲུང་དུ་སྒྲོལ་
མའི་རྟེན་གཅིག་ཀྱང་དགོས་ཟེར་ནས། ཙནྡྲ་གོ་མིའི་ཧ་ར་བྱ་བ་གཅིག་བཞུགས་སོ།།
ཁ་ཆེའི་པཎ་ཆུང་གིས་ལྷ་རྣམས་ཀྱི་གཉེར་བྱེད་པ་གཅིག་ལ་གསུག་བྱིན་ཏེ། ཐུགས་
200



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
རྗེ་ཆེན་པོ་འདྲེན་པའི་ཤིང་རྟ་དེ་གཟེར་ཆག་པར་བྱས། སྒྲོལ་མའི་ཞལ་ཕྱིར་བསྒྱུར་
ཏེ་བཞག་གོ །དེ་ལ་ཆོས་རྗེས་ཀྱང་ལྡང་བ་དང་
། ཕྱག་འཚལ་བ་ལ་བཞུད་དགོས་པ་
ལུགས་ཡིན་པས། ལ་དྲུ་བར་འབུལ་བ་བྱུང་བའི་འགྲོན་བུ་ཀར་ཤ་པ་ན་དཔག་ཏུ་མེད་
པ་དགེ་འདུན་ལ་ཕུལ་ནས་ལྡོག་ཀྱང་། ལྷ་དང་དགེ་འདུན་གྱི་ངོ་ཆེན་མཛད་པ་ལ་ཕྱིར་
མི་ལྡོག་པའི་ཐབས་མེད་པས་རེ་ཞིག་ལྡོག་དགོས་པར་གྱུར་ཏོ། ༈ །
དེ་ལྟར་ཤིང་ཕོ་བྱི་བའི་ལོ་རྟ་ཟླའི་ཚེས་བདུན་ལ་ཛ་ག་དྷ་ལ(འགྲོ་སྐྱོབ)ནས་ཚོང་
འདུས་ལ་དྲུ་བར་བྱོན་ཏེ། སྲོད་ཐུན་གྱི་དགེ་སྦྱོང་ཐོན་ལ་ཁད་པ་ན་ཛ་ག་དྷ་ལའི་
གནྡྷོ་ལིའི་སྟེང་ནས་ལྷ་གསུམ་བབས་ཏེ། གཅིག་མི་ཡུལ་གྱི་ཆོས་པ་རྣམས་ལ་ཕན་
འདོགས་པ་ལྷའི་བུ་གཙུག་ཏོར་ཅན་བྱ་བ་ཡིན་ཟེར་ནས། གཙུགས་ནས་ནོར་བུ་རིན་
པོ་ཆེ་བཀྲོལ་ནས་འབུལ་ཟེར་བ་ལ། ཆོས་རྗེས་ང་བསོད་སྙོམས་པ་ཡིན་པས་ནོར་བུ་
མི་འདོད་གསུངས། གཅིག་རྒྱལ་ཆེན་རིགས་བཞི་ལ་ཕན་འདོགས་པ་ལྷའི་བུ་གསེར་
མདོག་ཅན་བྱ་བ་ཡིན་ཟེར་ནས་གསེར་ལ་བྱས་པའི་མེ་ཏོག་གསུམ་འབུལ་དུ་བྱུང་བས།
དཀོན་མཆོག་གསུམ་ལ་རེ་རེ་ཕུལ། གཅིག་རྣམ་ཐོས་སྲས་ཀྱི་བུ་བྱ་བ་ལྷ་མིའི་ཡུལ་
ཐམས་ཅད་དུ་ཆོས་སུ་བྱེད་བྱེད་ཀུན་ལ་ཕན་འདོགས་པ་ཡིན་ཟེར་ནས་ལྷུང་བཟེད་
འབྲས་ཆེན་གྱིས་གང་བ་གཅིག་ཕུལ་ལོ། །
བྱང་ཕྱོགས་ཁ་བ་ཅན་ཡི་དྭགས་ཆོས་འཛིན་བྱ་བའི་ཡུལ་གཅིག་ཡོད་དེ། དེར་
རྒྱལ་བ་བྱམས་པའི་སྐུ་ཚད་བཞེངས་པའི་གྲོགས་དན་ལ་བྱོན་པ་ཞུ་ཟེར་སྐད། བྱམས་
པའི་སྐུ་ཅི་འདྲ་བ་གཅིག་ཡོད་དྲིས་པས། འཇིམ་པའི་ལྡེར་བཟོ་གཅིག་བསྟན་ནས་འདི་
འདྲ་གཅིག་ཡིན་ཏེ། ཞབས་མགོ་གཉིས་དང་། ཕྱག་མགོ་གཉིས་ལས་མ་ཚར་ཟེར་སྐད །
སྐུ་དེ་ལས་འོད་ཟེར་མང་པོ་ཕྱུང་ནས་ཡུལ་ཁམས་མི་འདྲ་བ་མང་པོར་སོང་ཞིང་འདི་
201



ལོ་པཎ་གྱི་རྣམ་ཐར་ཕྱོགས་བསྒྲིགས
།
ལ་བརྟེན་ནས་ལས་འབྲེལ་བཞག་ཚད་མྱུར་དུ་སངས་རྒྱ་བར་འགྱུར། རྗེ་བཙུན་བྱམས་
པའི་བསྟན་པ་ལ་འཁོར་བ་ལས་ཐར་པ་ཡིན་སྐད། འོ་ན་ང་ཡང་རྗེ་བཙུན་བྱམས་པ་
ལ་གསོལ་བ་འདེབས་པ་ཡིན་པས་འགྲོ་དགོས་སྙམ་པ་དང་ཉམས་སྣང་དེ་སད་པར་
གྱུར་ཏོ། །ཕྱིས་དུས་ཚོད་བརྩིས་པས་ལོ་ཙྪ་བས་ཉིན་མོ་དེ་ཀའི་སྔ་ཉིན་ཡུལ་ནས་
བཏེགས་ཏེ། སྤྱན་འདྲེན་དུ་ཆས་པར་འདུག་གོ །
དེ་ནས་ཞག་ཁ་ཅིག་ལ་དྲུ་བར་བསྒུགས་ཀྱང་གདན་འདྲེན་པ་པོ་སུ་ཡང་མེད་
པས་སྐྱོ་བར་གྱུར་ཏེ། ཛ་ག་དྷ་ལ་ཉིད་དུ་ཕྱིར་ལྡོག་པར་བྱས་པ་ལ། ཆོས་རྗེའི་མཚན་
ལྟས་སུ། ད་རུང་བཞུགས་ཤིག། ད་སྟེ་ཞག་གསུམ་ན་བོད་ཀྱི་གདན་འདྲེན་པ་འོང་ངོ་
ཞེས་བྱ་བ་བྱུང་
། དེ་ཁོ་ན་ལྟར་ཞག་གསུམ་གྱི་ནང་པར་ཕོ་ཉ་བ་བཞི་པོ་སླེབ་བོ། །དེ་
རྣམས་ཀྱི་དོན་ནི་མེ་ཏི་ཤྲཱིས། ཤིང་ལྗོན་བྱི་བ་ཁྲ་ཟླའི་ཚེས་བདུན་ལ། །ཉིད་སྤྱན་དྲང་
དོན་ལོ་ཙྪ་ལམ་ཞུགས་ཚེ། །གཙུག་ཏོར་གསེར་མདོག་ཅན་དང་རྣམ་ཐོས་བུས། །ཡང་
ཡང་བྱང་ཕྱོགས་བསྐུལ་ལ་ཕྱག་འཚལ་ལོ། །སྐྱེས་ཆེན་བརྩེ་བས་ཅུང་ཟད་སྐྱོ་གྱུར་ཀྱང་
།
སྐྱོ་བས་སླར་བཟློག་བརྩམས་ཚེ་ཡུལ་དུས་དང་
། །གང་ཟག་ངེས་ལ་ཕོ་ཉ་ལུང་བསྟན་
ཞིང་༑ །བྱམས་ཆེན་འོད་ཟེར་ཕྱུང་ལ་ཕྱག་འཚལ་ལོ། །ཞེས་སོ། ༈ །
དེ་ནས་རྗེ་བཙུན་སྒྲོལ་མ་ལ་གསོལ་འདེབས་ཞག་ལྔ་མཛད་དེ། ལྟས་བཟང་ངན་
བརྟག་པས་ཤིན་ཏུ་བཟང་བར་བསྟན། དེའི་རྗེས་ལ་ཛ་ག་དྷ་ལ(འགྲོ་སྐྱོབ)བ་རྣམས་ཀྱིས་
ཤོལ་བཏབ་པས་ནུར་བྱུང་པའི་དུས་ཉིད་དུ། ལོ་ཙྪ་བ་མོན་ཡུལ་བྲང་སར་གཞི་བཟུང་
ནས༑ ཉི་མ་རེ་རེ་ཆོས་སྤྱོད་བརྒྱ་རྩ་ཚར་རེ་བྱས་ནས་གསོལ་བ་འདེབས་ཤིང་ཡོད་པ་
ལས༑ ནུབ་གཅིག་རྨི་ལམ་ན་འཕགས་པ་བྷུ་ཀམ་ཡ་རྩེའི་ཤིང་རྟ་ཁོ་ན་འདྲ་བ་གཅིག་
བཅས་ཟིན་ནས། རྗེ་བཙུན་བྱམས་པའི་སྐུ་གཟུགས་ཤིང་ལས་བྱས་པ་གཅིག་བཞག་
202



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
ནས་ཤིང་རྟའི་རྔ་ཐག་བཏགས་ཟིན་ནས་འདྲེན་འདོད་པ་ན། ཟློས་གར་མཁན སེང་
གེའི་མགོ་ཅན་དང་ཕག་རྒོད་ཀྱི་མགོ་ཅན་གཉིས་ཀྱིས་ཤིང་རྟ་དེ་ཁ་ཕྱིར་ལ་བསྒྱུར་
ནས་དྲངས་སོ། །འོ་ཅག་དེ་ཁོ་ན་ནན་ཏར་མི་འདོད་པས་ཇི་ཙམ་ཟློག་ཀྱང་མི་ཕན་ནོ་
སྙམ་ནས། དུ་ཁ་དྲག་པོ་སྐྱེས་ཏེ་ངུས་པས་གཉིད་སད་དེ་བསམས་པ་ན། ཆོས་རྗེ་ལམ་
དུ་ཆུད་ཆུད་ནས་ཕྱིར་ལོག་པར་འདུག་སྙམ་ནས། ཡང་ཐབས་གཞན་མེད་པར་ཆོས་
སྤྱོད་བརྒྱ་རྩ་ཆ་གསུམ་དུ་བྱས་ནས། ལྷ་གནད་ལ་བོར་བའི་གསོལ་འདེབས་བྱས་སོ། །
དེའི་ཚིགས་བཅད་བཀོད་པ་ནི། ༈ ཀྱི་ཧུད་ཡི་ཧུད། ཉམས་ཐག་ཀུན་སྐྱབས་ཐབས་
སྟོབས་ཀུན་སྒྲུབ་ལྷ། །རྣམ་སྲས་ཁྱོད་གསོན་པཎ་ཆེན་གདན་དྲང་ཕྱིར། །རང་ནུས་སྦྱར་བགྱིས་
དཀའ་སྤྱད་སྟོང་འབད་ཀྱང་
། །ངལ་བ་དོན་མེད་བདག་ལ་དེ་རིང་གཟིགས། །གདུལ་བྱའི་
རེ་སྐོང་ཡིད་བཞིན་ནོར་འདྲ་ཁྱོད། །བདག་མགོན་མཛད་བཞིན་ཤིང་རྟ་ལམ་ཞུགས་
ནས༑ །ཕྱིར་ལོག་ལམ་ཆེན་ལས་ཉམས་ཡ་ངར་ཁྲིད། །ཀྱི་ཧུད་ཁྱེད་ཐབས་ཐུགས་རྗེ་ལགས་
སམ་ཅི། །བདག་དང་བྱང་ཕྱོགས་འགྲོ་ལ་འདི་འགྲུབ་པའི། །རྒྱུ་རྐྱེན་གཞི་ཉིད་མེད་ན་
སྔོན་ཉིད་དུ། །རྨི་ལྟས་ཙམ་གྱིས་ཅི་སྟེ་བཟློག་མི་མཛད། །དོ་གལ་དུས་སུ་ཡལ་དོར་བདག་
རབ་བརླབ། །ད་ནི་རིན་ཆེན་གླིང་སོང་ལག་སྟོང་དང་། །ནུས་ལྡན་ཕས་མཐོང་བསད་
བཙོན་ཁྲིད་འདྲར་འགྱུར། །སྐབས་འདི་མངོན་སུམ་སྤྱན་གྱིས་གཟིགས་བཞིན་ཡང་
། །ཅི་
དགར་མདོར་ན་ཀྱི་ཧུད་ཐབས་ཅི་མཆིས། །ཐབས་ཅི་མཆིས། ཐབས་ཅི་མཆིས། ཞེས་
བར་དུ་རྨི་ལྟས་ལོག་ནས་ལྷ་གནད་ལ་བོར་རོ།། །།
དེའི་ཚེ་ཆོས་རྗེ་འཁོར་བཅས་ཀྱིས་ཛ་ག་དྷ་ལར་ཕར་ལོག་པའི་ལམ་ལ་ཞག་ཁ་
ཅིག་གིས་བྱོན་ནས།
ཞག་བདུན་ཕྱག་དང་བསྐོར་བ་མཆོད་པ་མང་དུ་མཛད་ཀྱང་
ཐུགས་ཕེབས་པར་ཡང་མ་གྱུར། མཚན་ཐམས་ཅད་ཀྱི་ཟ་ཟི་ལ་ཡང་དང་ཡང་དུ་སྔར་
203



ལོ་པཎ་གྱི་རྣམ་ཐར་ཕྱོགས་བསྒྲིགས།
གྱི་ལྷ་གསུམ་པོ་དེས་བསྐུལ་བའི་ལྟས་ཉི་ཚེ་བྱུང་ངོ་
། །ཡང་རྗེ་བཙུན་སྒྲོལ་མ་ལ་ཞུས་
པས༑ ད་རུང་འདིར་མ་འདུག་པར་སོང་ཞིག། ཤིང་རྟའི་ངོ་ཆེན་ལ་དྲངས་པའི་རྟེན་
གཉིས་ཀ་ཕྱིན་ཅི་ལོག་ཏུ་བསྒྱུར་ཡོད་དེ། ཇོ་བོ་ཐུགས་རྗེ་ཆེན་པོའི་འཁོར་ལོ་ནི་གཟེར་
ཆག་པས་ཞབས་གོང་པོར་སོང་
། ངའི་གཟུགས་ནི་ཁྲོས་ནས་ཁ་ཕྱིར་ལ་ལོག། དགེ་
འདུན་ནི་ནོར་འདོད་པ་ལས་ཆོས་འདོད་པ་ནི་ཉུང་པས་འགྲོན་བུ་རྣམས་ཀྱིས་ཚིམ་
པར་གྱུར། འདིར་ཅི་བྱེད། ཅི་བྱེད། བྱང་ཕྱོགས་སུ་སོང་ཞིག། སོང་ཞིག། གསུང་སྐད།
དེ་ནས་གནས་བརྟན་དང་དགེ་འདུན་རྣམས་ལ་ཞུས་ཏེ། ཡང་ཕྱིར་བོད་དུ་
བྱོན་པའི་ཆས་བྱས་སོ། །དེའི་རྗེས་ལ་པཎ་ཆུང་དང་ཝཱ་རཱ་ཎ་སཱི་བ་གཉིས་ཚད་པས་མི་
འཇིགས་པས་སྔོན་ལ་དགའ་སྟོན་གྱི་དྲིལ་སྒྲོག་པ་བྱ་བ། གཏམ་སྙན་སྐྱེལ་བ་ཚོགས་
ཆེ་བར་བཤད་པས། ཆོས་རྗེས་ཐུགས་ལ་བཏགས་པའི་ཡིག་ཕྲིན་འདི་ཁྱེར་ནས་མྱུར་
བ་མྱུར་བར་འོངས་སོ། །
ལྷ་གནད་ལ་བོར་བའི་འོག་ཏུ་ཞག་གསུམ་ལོན་པ་ན། ལོ་ཙྪ་བས་ཞག་བཅུ་གསུམ་
ན་འབྱོན་པར་འདུག་པའི་ཚད་ཤེས་པར་བྱུང་སྟེ། ཡང་རྨི་ལམ་དུ་རང་གི་སློབ་མ་ཇོ་མོ་
རྣལ་འབྱོར་སྐྱིད་བྱ་བ་གཅིག་གི་མིང་པོ་ལ། གྲོ་ཁ་ལ་བྲིས་པའི་ཡི་གེ་བསྐུར་ནས་དགེ་
སློང་བེ་ཤ་མ་ཎ་ཡེ་བྱ་བས་སྤྲིངས་པ། ད་སྟེ་ཞག་བཅུ་གསུམ་ན་བྱམས་པ་ཤཱཀྱ་ཤྲཱི་བྱོན་
པར་ཡོད་དེ། དེར་མ་འདུག་པར་སྔོན་དུ་ལྡང་བ་བྱེད་པ་ལ་གྲོང་ཁྱེར་ཀ་རུ་ཎ་བྱ་བར་
ཤོག་བྱ་བ་འདུག། ཡི་གེ་མ་བཀླགས་ཙམ་ན་ནི་རྒྱ་ཡིག་ཏུ་འདུག་པ་ལ་བཀླགས་པས་
བོད་ཡིག་ཏུ་སོང་ངོ༌
། །ལོ་ཙྰ་བ་དགའ་ཆེས་པས་གཉིད་སད་དེ་ཁང་ཐོག་ཅིག་ཏུ་ཕར་
རྒྱུགས་ཚུར་རྒྱུགས་པས། ཆུ་ནད་ཀྱིས་རྐང་པ་གཉིས་ཀ་ཆུ་འབྲུམ་གན་དྲུ་བྱ་བ་ཟུག་ཅན་
གཅིག་བྱུང་ཡོད་པ་ལ། དེའི་ནང་པར་ཆུ་སེར་འཇིབ་པའི་སྲོག་ཆགས་པད་པ་བཞག་གོ་
204



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
སྙམ་པ་ལས་རྒྱུགས་པས་གན་དྲུ་ཞར་ནས་ཆུ་སེར་རྡོལ་ལོ། །གྲོགས་པོ་རྣམས་ལ་ཀྱལ་
ག་སྨྲས་པ། །ཐུམ་ཐུམ་གཉིད་ཀྱི་རྨི་ལམ་བཟང་། །དགའ་བའི་སེམས་ལ་བཟོད་ཐབས་
མེད༑ །རྐང་པ་གར་བཞག་ཆ་ཡང་མེད། །ན་ན་ཚ་ཚའི་ཆུ་འབྲུམ་ཞར། །གཉིད་ལོངས་
གཉིད་ལོངས་ལ་འུ་ཤོག །གཏམ་སྙན་གྱིས་ནི་ལུང་པ་བཀང་། སྐལ་ལྡན་གྱིས་ནི་རྒྱལ་
ཁམས་བཀང་། །དམ་ཆོས་ཀྱིས་ནི་འཛམ་གླིང་བཀང་། །ཞེས་སྨྲས་སོ། །
དགེ་བཤེས་འཛི་སྟོན་ན་རེ། འོ།འདི་ཀ་འདྲ་གཅིག་ང་ལ་ཡང་ན་ནིང་དུ་བྱུང་། དོན་
མ་འགྲུབ་པ་གཅིག་ལ་དུ་ཁ་ཆེ་ཆེ་ནས་ཡོད་ཐོག་ལ་དོན་དེ་འགྲུབ་ནས་ཁུ་ཏེག་གེ་
ཕྱིན་པ་གཅིག་ཡོད། དེ་ཀ་འདིར་འདུག་གོ །བསོ་ཐོལ་ལེ། བསོ་ཐོལ་ལེ་གྱིས་ཤིག་ཟེར།
མས་ཅད་ཀྱིས་ཀུ་ཅོ་རིང་བསྐྱེད་ནས་བསོ་ཐོ་ལེ་མང་པོ་མང་པོ་བྱས་སོ། །རྨི་ལམ་གྱི་
དུས་ཐོག་ཇི་བཞིན་དུ་རྣམ་འབྱོར་སྐྱིད་ཀྱི་མིང་པོ་གཅིག་གིས། རྒྱ་གར་གྱི་བང་ཆེན་
པ་གཉིས་རྐང་པ་ན་བས་ཨི་ཁུ་བ་ནེ་ཤེར་བྱ་བའི་གྲོང་ཁྱེར་ཆེན་པོར་བཞག་ནས་སྔོན་
ལ་འོངས་ཏེ་མོན་བྲང་སར་སླེབས་སོ། །
རྣལ་འབྱོར་པ་དེ་ལ་ཆོས་རྗེ་ཉིད་ཀྱི་ཕྱག་བྲིས་ཀྱི་ཕྲིན་ལན་དང་
། བྱང་ཆུབ་ཤིང་
ལོ་འདབ་མ་གསུམ། ཤ་ཁ་ར་ཕུལ་གང་བསྐུར་འདུག། ཕྱག་རིས་དེ་བསྒྱུར་བས། རྗེ་
བཙུན་མི་ཕམ་མགོན་པོ་ལ་ཕྱག་འཚལ་ལོ། །བྱང་ཕྱོགས་རྒྱུད་གནས་བདེ་གཤེགས་
བསྟན་པའི་སྒྲོན་འཛིན་པ། །མ་ལུས་འགྲོ་དཔལ་བྱ་དཀའི་རྒྱལ་སྲས་སྤྱད་པ་སྤྱོད། །དགེ་
སློང་མཁས་པ་ཁྲོ་ཕུ་ལོ་ཙྪ་རབ་གྲགས་གང་
། །བྱམས་ཆེན་ཕྲིན་ལས་ཡིད་བཞིན་ནོར་
ལྟར་འགྲུབ་གྱུར་ཅིག །དགེ་སློང་བསོད་སྙོམས་པ་ཤཱཀྱའི་དཔལ་བཟང་པོས། ཁྲོ་ཕུ་ལོ་
ཙྪ་བ་ལ་ཐུགས་དགྱེས་པའི་སྒོ་ནས་ཤིས་པ་བརྗོད་པའོ། །ཞེས་བྱ་བ་འདུག་གོ །
དེ་ནས་གཏང་རག་གི་ཕྱག་འཚལ་ཏེ། བྲོད་ཅིང་འདོད་ཐག་ཉེ་བས་དེར་མ་
205



ལོ་པཎ་གྱི་རྣམ་ཐར་ཕྱོགས་བསྒྲིགས།
བསྡད་པར་དེ་ཉིད་ཀྱི་ཉིན་པར་བྲང་ས་ནས་བཏེག་སྟེ། བེ་དྷུར་བའི་ཚོང་པ་བོད་མི་
ཐམས་ཅད་ལ་སྐད་བཏང་ནས་བསུ་བ་དང་སྣ་ལེན་གྱི་སྟ་གོན་བྱེད་དུ་བཅུག། དཔོན་
གཡོག་རྣམས་ཀྱིས་བ་ནེ་ཤ་རར་ཕྱིར་ཏེ། ཞག་བདུན་གྱིས་སླེབས་སོ། །ཆོས་རྗེ་དཔོན་
གཡོག་རྣམས་ཀྱིས་ལ་དྲུ་ནས་བཏེག་ནས་རྒྱལ་ཕྲན་དང་བློན་པོ་རྣམས་ཀྱིས་གཞན་ མི་
གཏོང་བ་ལ་བསྙད་བཏགས་པའི་ཞུ་འབུལ་ཁ་གསུམ་ཙམ་བྱུང་བ་ལ། སྣ་གཉིས་ལ་
ནོར་འགའ་རེ་བྱིན། རྒྱལ་ཕྲན་གྱིས་བཀག་པ་ལ་བོད་ནས་རྟ་བཟང་བ་གཅིག་བསྐུར་
བར་བྱས་སྐད། གེགས་དེ་རྣམས་ཁྲོལ་ནས་བ་ནེ་ཤ་རར་ལོ་ཙྪ་བས་སྔ་ཉིན་སླེབས་
པའི་ནང་པར་ཆོས་རྗེ་བྱོན། སྐོར་ཕྱག་བྱས་ནས་ཕྱག་རྟེན་བཏང་བས། ཆོས་རྗེ་ན་རེ།
བྱམས་པའི་རྟེན་ཆེན་པོ་བཞེངས་མཁན་དེ་ཁྱེད་ཀྱི་ཁུ་བོའམ་མེས་པོ་ཞིག་ཡིན་ནམ།
ཁྱེད་རང་ཡིན་གསུངས། ཁུ་མེས་མ་ལགས་ཁོ་བོ་རང་ལགས་སོ་ཞེས་སྨྲས་པས།
འོ་ན་ཁྱོད་གཞོན་ནུ་གཅིག་སྣང་བས་ཆོས་མང་དུ་བསྒྱུར་བའི་ནུས་པ་ཅང་འོང་
ངམ༑ ལྷ་ཆེན་པོ་བཞེངས་པའི་བསམ་པ་སྐྱེ་བ་འོར་ཆེ་གསུངས། དེའི་ཉིན་བར་གསུང་
གླེང་དེ་ཙམ་ལས་ལོང་མ་བྱུང་
། པཎ་ཆུང་རྣམས་ལ་ཆོས་རྗེའི་ཞལ་ནས། ཁྲོ་ཕུ་ལོ་
ཙྪ་བ་དེ་སློབ་གཉེར་མང་དུ་བྱས་པའི་ཕ་རྒན་གཅིག་ཡོད་པར་གཤའ་བ་ལ། འདི་ནི་
བཙུན་ཆུང་ལྟ་བུ་གཅིག་འདུག་པས། འོ་སྐོལ་གྱི་ཆོས་བསྒྱུར་བས་ཕན་ཐོགས་འབྱུང་
བ་དཀའ། རྟེན་བཞེངས་པའི་བློ་སྟོབས་རྒྱས་པ་ཡང་མི་འོང་སྟེ་མཆི། ཐག་རིང་པོ་
ནས་དཀའ་སྤྱད་བྱས་པ་ལ་གྱི་ནར་བཟློག་པ་ཚུལ་མ་ཡིན་པས་བྱང་ཆུབ་ཏུ་ སེམས་
བསྐྱེད་
ཟབ་མོ་གཅིག་བསྟན་ཞིང་སྦྱིན། རྗེ་བཙུན་སྒྲོལ་མ་དང་རྟ་མགྲིན་གཉིས་ཀྱི་སྒྲུབ་
ཐབས་བྱིན་ལ་ངལ་བ་བྱས་པ་དོན་མེད་མི་འགྱུར་བར་བྱ། འོ་སྐོལ་རྣམས་ཤར་ཕྱོགས་
སུ་ལྡོག་པར་བྱའོ་ཞེས་གྲོས་སུ་མཛད་དོ། །
]
206



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
དེའི་ཚེ་ཛ་ཡ་ཤྲཱི་ན་རེ། ཁྱོད་ཀྱི་ཕྱི་བོངས་ལ་པཎ་ཆེན་དང་པཎ་ཆུང་རྣམས་མ་
མགུ་བར་འདུག་པས། ཆོས་སྣ་ཚོགས་ནས་ཆོས་གཏམ་གྱིས་ཤིག་ཟེར་རོ། །དེར་ཞག་
གསུམ་ལོན་ནས་མཉེལ་བསོས་པ་ལ། ཏམ་བོ་ལ་བཟང་བ་རེ་དྲངས་ཏེ། ཆོས་གཏམ་
ཞུ་བ་ཕུལ་བས། བྷ་ལ་བྷ་ལ(བཟང་བཟང)གསུངས། དེ་ནས་པཎྜི་ཏ་དགུ་ལ་ཆོས་མི་
འདྲ་བ་གཉིས་གཉིས་དྲིས། པཎྜི་ཏ་སུ་ག་ཏ་ཤྲཱི(བདེ་གཤེགས་དཔལ)བྱ་བ་དབུ་མ་དང་
ཕར་ཕྱིན་ལ་མཁས་ཟེར་བ་ལ་དབུ་མ་དང་ཕར་ཕྱིན་རེ་རེ་དྲིས། པཎྜི་ཏ་ཛ་ཡ་དད་ཏ་
(རྒྱལ་བྱིན)་བྱ་བ་སྔགས་དང་འདུལ་བ་ལ་མཁས་ཟེར་བ་ལ་འདུལ་བ་དང་སྔགས་ལ་དྲིས།
པཎྜི་ཏ་བི་བྷཱུ་ཏི་ཙནྡྲརྣལ་འབྱོར་ཟླ་བ)བྱ་བ་སྒྲ་དང་མངོན་པ་ལ་མཁས་ཟེར་བ་ལ། སྒྲ་
དང་མངོན་པ་ལ་དྲིས།
པཎྜི་ཏ་དཱ་ན་ཤཱི་ལ(སྦྱིན་པ་ཚུལ་ཁྲིམས)བྱ་བ་ཚད་མ་རྒྱན་དང་ཆོས་མཆོག་ལ་མཁས་
ཟེར་བ་ལ་རྒྱན་དང་ཆོས་མཆོག་གི་ལུགས་འགོག་པ་དྲིས། པཎྜི་ཏ་སང་གྷ་ཤྲཱི་(དགེ་
འདུན་དཔལ)བྱ་བ་སྒྲ་ཙནྡྲ་པ་དང་མངོན་པ་མཛོད་ལ་མཁས་ཟེར་བ་ལ་སྒྲ་དང་མངོན་
པ་མཛོད་དྲིས། པཎྜི་ཏ་སུ་མ་ཏི་སཱ་ག་ར(བློ་བཟང་རྒྱ་མཚོ་བྱ་བ་མངོན་པ་གོང་འོག་ལ་
མཁས་ཟེར་བ་ལ་གོང་འོག་གཉིས་ཀ་ལ་དྲིས། པཎྜི་ཏ་ཀཱ་ལ་ཙ(མཁས་པ་དུས་ཀྱི་ཟླ་བ)
བྱ་བ་དུས་འཁོར་ལ་མཁས་ཟེར་ནས་དུས་འཁོར་མི་ཤེས་ཀྱང་འདུལ་བ་དང་བསྟུན་
ནས་ཤོལ་འདོར་ལུགས་ལ་དྲིས། པཎྜི་ཏ་ཛི་ན་གུསྟ(རྒྱལ་སྦས་པ)བྱ་བ་བྱམས་ཆོས་ལ་
མཁས་ཟེར་ནས། རྒྱུད་བླ་མ་དང་མདོ་རྒྱན་ལ་དྲིས། པཎྜི་ཏ་མ་ཧཱ་བོ་དྷི(བྱང་ཆུབ་ཆེན་
པོ)བྱ་བ་ཕར་ཕྱིན་དང་སྤྱོད་ཕྱོགས་ལ་མཁས་ཟེར་བ་ལ་ཕར་ཕྱིན་དང་སྤྱོད་ཕྱོགས་ལ་
དྲིས། ཕྱི་དྲོ་ནས་བཟུང་སྟེ་ནམ་ཕྱེད་ཀྱི་བར་དུ་འདས་པས། ཆོས་རྗེའི་ཐུགས་དམ་
འགའ་ཞིག་ཆག་ཀྱང་ཞེ་གཏིང་ནས་ཐུགས་མཉེས་ཏེ། བོད་ལ་འདི་ལྟ་བུའི་ཆོས་སྨྲ་བ་
207



ལོ་པཎ་གྱི་རྣམ་ཐར་ཕྱོགས་བསྒྲིགས།
འོང་བ་ངོ་མཚར་ཆེའོ་གསུངས། དཔོན་སློབ་རྣམས་ཆོས་དེ་རྣམས་ཀྱི་ཁྱེར་སོ་ལ་མགུ་
བས་ཕྱི་ནང་མེད་པར་ཐུགས་ལྷན་ཕེབས། འདི་ཡི་དྲུང་ན་ལོ་ཙྪ་བ་ཆེ་ཆེ་དང་ཆེ་གེ་མོ་
རྣམས་ནི་དིག་པར་འདུག་གསུངས། མཉེས་པའི་དབང་གིས་ཧ་ཅང་ཐུགས་འདེགས་
ཆེས་པར་གྱུར་ཏེ། ད་ནི་ནང་པར་འདོང་ངོ་གསུངས་སོ། །
རྒྱུགས་ཀྱི་གྲབས་དང་དོ་ལི་ལ་སོགས་པ་མང་པོ་དགོས་པས་གྲབས་སུ་མ་ཆུད།
ཇོ་སྲས་ཉི་མ་དང་ཁམས་པ་བྱང་གྲགས་གཉིས་ཀ་ཡང་ཚད་པའི་ནད་ཀྱིས་ཟིན་པས་
རྐང་པས་འགྲོ་མ་ནུས། པཎ་ཆུང་ཐམས་ཅད་ཀྱང་དོ་ལི་དགོས་ཟེར་ཏེ། རྒྱ་གར་དགེ་
སློང་མ་དང་དགེ་ཚུལ་མ་གཉིས་སྔོན་གྱི་མ་རྒན་ཚབ་མར་བསྲལ་བས་འཆི་ཁར་ཞལ་
ཆེམས་བཞག་པའི་རྩིས་ཅན་དུ་སོང་པས་དོ་ལི་འདོད། ཁུར་པོ་བ་ཡང་ཤིན་ཏུ་དཀའ་
བར་སོང་ནས་མི་རྙེད་པར་གྱུར། འགྲོ་གསུང་བའི་ཐོ་ལ་མ་ཆུད་ན་ནི་རྒྱ་གར་བ་ཟ་
འདོད་པ་མང་པོས་ཐུགས་ནུར་བ་ཚེགས་མི་འདུག་པས་བློ་མ་བདེ་བ་ལས། ཡང་ཛ་
ཡ་ཤྲཱི་ན་རེ། གསེར་གྱི་ཊམ་ཀ་གཅིག་ང་ལ་སྐུར་ཅིག། ཐབས་བྱ་འོ་ཟེར་ཏེ། རྒྱལ་ཕྲན་
གཅིག་ལ་རྔན་པར་བྱིན་ནས། ལམ་གྱི་ཇག་པ་མ་སོལ་བའི་ལོ་རྒྱུས་བྱས་པས། ཞག་
འགའ་ཐོགས་པར་བྱུང་
། རྒྱགས་དང་ཁུར་མི་རྣམས་སུ་གྲབས་སུ་ཆུད་པ་དང་བེ་དྷུར་
དུ་ཕྱིན་ནོ། །
བོད་ཀྱི་ཚོང་པ་མང་པོས་བསུ་བ་བྱས། ཀུན་གྱིས་སྐྱབས་འགྲོ་དང་མདོ་ཟློས་
བྱེད་པ་གསན། ཤིག་མི་བསྐྱུར་བ་དང་བསྙེན་གནས་སྲུང་བ་གཟིགས་པས་བོད་ཀྱི་མི་
སྐྱ་ནི། རྒྱ་གར་གྱི་ཛ་ཐཱ་སུ་ཁི་བས་བཟང་གསུངས་ནས་དགྱེས། སྟོན་མོ་དྲངས་པའི་
རྗེས་ལ་ཐམས་་
ཅད་བསྔོ་བ་བྱིན་རླབས་ཞུ་བ་ལ། མ་ཧཱ་ཡཱ་ན་ཞི་ཚེ་གསུངས་ནས་
ཐུགས་ཕེབས་ཏེ། ད་སྡོད་གོ་ལེ་གྲབས་སུ་བཅུག་པས་ཆོག་པར་སོང་ངོ༌
། །བེ་དྷུར་ནས་
T
208



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
ཡོན་ཏན་ཡོད་པའི་རྒྱ་གར་བ་བཙན་བཙུན་ཐམས་ཅད་ལ་དོ་ལི་དགོས་པར་སོང་བས།
ཆོས་རྗེའི་འཛེག་བྱ་བ་མིས་ཁུར་བའི་སྙུག་སྒྲོམ་གཅིག་མ་གཏོགས་པ་དོ་ལི་བཅུ་དགུ་
བརྩམས། ༈
བེ་དྷུར་ནས་བོད་དུ་འགྲོ་བའི་ལ་ཆེན་པོ་གཡག་ཚུགས་སུམ་ལག་བྱ་བ་གཅིག་
ལ་གྱེན་དུ་འཛེག་པ་ཟླ་ཕྱེད་དགོས། བར་དུ་འགྲོ་བ་ལ་ལྷོ་ནད་བྱ་བ་ཚད་པ་ཡིན་ལ་
རིམས་ནད་ཀྱང་ཡིན་པས་ནན་ཏར་གཟན་པ་གཅིག་དར་བས་ཕལ་ཆེར་ལ་བཏབ་
བོ༑ །ནད་པའི་དོ་ལི་ཡང་བདུན་བརྒྱད་དགོས་པར་སོང་བས་གླ་རྔན་གྱིས་མི་ལང་པར་
དགོས་པ་བྱུང་
། ལམ་གྱི་སྟེང་ཀ་རེ་ན་ནད་པ་གྲོགས་པོས་བོར་བ་མགོ་བོ་ཟིང་ཟིང་བ་
མང་པོ་འདུག་པས། ཆོས་རྗེ་སྙིང་རྗེ་སྐྱེས་ཏེ། ང་ཡིས་འཛེག་གིས་འདི་ཁུར། ངའི་འཚོ་
བ་འདི་ལ་བྱིན་གསུངས། དོ་ལི(ཁྱོགས)རྣམས་ཀྱིས་རི་གཟར་པོ་ལ་དྲང་དུ་མ་བཏུབ་
པས་དོ་ལི་ཐམས་ཅད་འཛེག་ཏུ་སྐྱུར་དགོས་པར་བྱུང་། གཡང་ས་ལྷུང་ལ་ཁད་དུ་མ་
ཡོད་པས་ཕལ་ཆེར་འཇིགས་ནས་ཕལ་ཆེར་གྱིས་མཆི་མ་ཕྱུང་
། འགའ་ཞིག་ཕྱིར་ལོག་
པས་ཆོས་རྗེ་ཡང་སྤྱན་ཆབ་མང་དུ་བྱུང་། འོན་ཀྱང་ཆོས་རྗེ་གཅིག་པུ་ཐུགས་ནུར་བ་
མ་བྱུང་བས། ལམ་དུ་དཀའ་དཀའ་ནས་གཡག་ཚུགས་ཀྱི་ལ་བསྒྲལ་ཟིན་ཏོ། །
ལ་དེ་ཐོན་པའི་ལུང་པ་ན་བདུད་རེག་པ་སྐྱ་གཅིག་བྱ་བ་ཤིན་ཏུ་གཉན་པ་
གཅིག་ཡོད་པས་དངོས་སུ་བར་ཆོད་བྱེད་པ་ལ། འགྲོན་ཚན་མང་པོ་རེས་གཡག་གྲུས་
པོ་རེ་བཙལ་ལ་མཆོད་དགོས་པས། ལོ་ཙྪ་བས་ཟན་ལ་གཡག་གི་གཟུགས་བཟོས་པས་
བདེན་བདར། གཏོར་མ་བྱིན། ཟན་གླུད་བསྔོས་པས་དེ་ཕྱིན་ཆད་གཡག་མི་དགོས་
པར་གླུད་ཀྱིས་ཆོག་པར་བྱུང་། དེ་ནས་རིམ་གྱིས་གྲོ་མོའི་བསུ་བ་མི་ཁྲོམ་ཆེན་པོས་
སླེབས་ཏེ། རྒྱ་གར་བ་རེ་རེ་ལ་ཡང་མི་བཅུ་བཅུས་ཁུར་བས་བདེ་བླག་ཏུ་གྲོང་ཡུལ་
209



ལོ་པཎ་གྱི་རྣམ་ཐར་ཕྱོགས་བསྒྲིགས།
དུ་ཕེབས་སོ། །གྲོང་ཡུལ་ཐམས་ཅད་ན་ཡང་ཀློག་འདོན་པ་དང། ཡི་གེ་འབྲི་བ་དང་
།
གསོན་གཤེད་དང་
། གཤིན་གཤེད་དང་
། ནད་པའི་རིམ་གྲོ་ལ་སོགས་པ་ཆོས་ཁོ་ན་
དང་སྦྱོར་བ་དང་། གནས་དགོན་དང་བཙུན་བཙུན་རྣལ་འབྱོར་ཕོ་མོ་ལ་སོགས་གང་
ཟག་རྣམས་ཀྱང་དགེ་སྦྱོང་ལ་རྩིས་ཆེ་བ་དང་
། མི་ཆོས་ཐ་མལ་པ་ཡང་སྲོག་གཅོད་པ་
ལ་སོགས་པ་ལ་ངོ་ཚ་བར་བྱེད་པའི་རྣམ་ཐར་གྱིས་ཐུགས་བལྟམ་པར་བྱུང་ངོ༌
། །དེའི་
ཚེ་འོ་བརྒྱལ་བར་མ་བྱུང་ངམ་ཞེས་དྲིས་པ་ལ། སྐུ་འོ་བརྒྱལ། ཐུགས་འོ་བརྒྱལ་མེད་
གསུང་། ཨེན་ཙམ་འོ་བརྒྱལ་ཨེན་ཙམ་འོ་མི་བརྒྱལ་གསུང་ངོ༌
། །
མིའི་སྲོག་ཆགས་གཅིག་དགེ་བ་ལ་སྦྱར་དུ་བྱུང་ན་དུད་འགྲོ་འཛམ་བུ་གླིང་གང་
བ་བདེ་སྐྱིད་ལ་བཀོད་པ་བས་དོན་ཆེ་བ་ཡིན་གསུངས་ནས། དགེ་བའི་དངོས་པོ་
གསུམ་ལ་མ་བཀོད་པ་རང་རང་གི་ཡུལ་དུ་མ་བཏང་གཅིག་གསུང་
། དངོས་པོ་གསུམ་
ནི་སྦྱིན་པ་ལས་བྱུང་བའི་དངོས་པོ་མེ་ཏོག་གཅིག་གཏོར་བ་ཡན་ཆད་དང་
། ཚུལ་
ཁྲིམས་ལས་བྱུང་བའི་དངོས་པོ་བསྙེན་གནས་རེ་འམ་ཉིན་གཅིག་སྲོག་གཅོད་པ་སྤོང་
བ་ཙམ་དང་
། སྒོམ་པ་ལས་བྱུང་བའི་དངོས་པོ་ཐུགས་རྗེ་ཆེན་པོ་སྒོམ་པའམ། བྱམས་
པ་དང་སྙིང་རྗེའམ། རྨི་ལམ་སྒྱུ་མ་ལྟ་བུར་སྒོམ་པ་ཙམ་རེའོ། །དེའི་རྗེས་ལ་སྨོན་ལམ་
ཡང་རིམ་པ་གསུམ་གསུམ་དུ་ཕྱག་ལེན་དུ་བཀོད་དེ།
དགེ་བའི་རྩ་བ་འདིས་སེམས་
ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་མྱུར་དུ་ཐོབ་པར་གྱུར་ཅིག། ཤི་
འཕོས་ནས་ཀྱང་དགའ་ལྡན་གྱི་གནས་སུ་དམ་པའི་ཆོས་ལ་ལོངས་སྤྱོད་པར་གྱུར་ཅིག །
ནམ་འཆི་བའི་ཚེ་ཡང་དམ་པའི་ཆོས་དང་མ་བྲལ་བས་སེམས་འགྱོད་པ་མེད་པར་གྱུར་
ཅིག་ཅེས་བྱའོ། །
ཕག་རིར་སླེབས་པ་ན་བོད་ཀྱི་ཁ་བཞི་ནས་འཚོགས་པའི་ཆོས་པ་དང་མི་ཆོས་པ་
210



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
གྲངས་མེད་པས་ཞབས་ཏོག་ཐུག་མེད་བྱས་ཤིང་ཆོས་ཞུས། མན་ངག་ཁ་འཐོར་མང་
དུ་གསུངས་སོ། ༈ །
རྒྱང་རོང་ནས་འགུར་མོའི་བར་དུ་ཆོས་དང་ཟང་ཟིང་གི་ལོངས་སྤྱོད་བསམ་གྱིས་
མི་ཁྱབ་སྟེ་ཡི་གེར་འགོད་ཀྱི་མི་ལང་ངོ༌
། །བླ་མ་དཔྱལ་ལོ་ཐར་པ་གླིང་པའི་ཞལ་ནས།
ངའི་བླ་མ་ཁ་ཆེ་བསོད་སྙོམས་པ་ནི་བོད་དུ་འབྱོན་མི་སྲིད། གལ་ཏེ་བྱོན་ཡང་བོད་ན་
སློབ་མ་ང་གཅིག་པུ་ལས་མེད་པས་ང་ལ་ཕྲིན་འོང་བར་རིགས་པ་ལ་མ་བྱུང་
། མཚན་
འདྲ་འམ་སྦྱངས་པའི་ཡོན་ཏན་གྱི་ཆ་འདྲ་བ་ཙམ་ཞིག་ཡིན་ཏེ་འོང་གསུང་སྐད།
དངོས་ཡིན་མིན་ལྟ་བའི་ཆེད་དུ་བཙུན་པ་བཞི་ཙམ་སྤྲིངས་ཏེ་ཆ་ལུགས་དང་སྐུ་བྱད་
ལ་སོགས་པ་བརྟགས་པས་ནོར་པ་མེད་པར་གོ་སྟེ། རྒྱང་རོ་ས་ཕུག་ནས་བསུ་སྟེ། ཕྲ་བོ་
ཆེ་དང་ངམ་ཁར་གདན་དྲངས་ནས་བསུ་བ་དང་ཞབས་ཏོག་རྒྱ་ཆེར་མཛད། ཁྲ་བོ་ཆེ་
དང་ངམ་ཁ་གནས་ལ་སོགས་པར་སྔ་སུན་མཛད་ནས། སྨན་ལུངས་སུ་གདན་འདྲེན་
པར་ཞུས་པས། ཨཱརྱ་མེ་ཏིའི་དོན་གཅིག་བྱས་ལ་སང་ཕོད་འོང་གིས་གསུང་
། དེའི་ཕྱི་
ནས་བླ་མ་ཐར་པ་གླིང་པ་དངོས་ཁྲོ་ཕུར་བྱོན་ནས། དཔལ་ཀྱེ་རྡོར་གྱི་འགྲེལ་པ་ནཱ་རོ་
པས་མཛད་ཟེར་བ་དེ་བསྒྱུར་རོ། ༈ །
ཚོང་འདུས་འགུར་མོ་ནས་ཆུ་མིག་རིང་ལོ་ལ་སོགས་པར་དགེ་འདུན་བཙུན་
པའི་ཁྲོམ་གྱིས་ཆོས་རྗེ་ལྟ་བའི་སྐབས་ཆེ་བ་ཡང་མ་རྙེད། ཆུ་མིག་ཏུ་ཁྲོ་ཕུ་བའི་བསུ་
བས་ཀྱང་སླེབས་ཏེ། དགེ་བཤེས་དྲུག་ཅུ་ཙམ་ལ་དུང་ཆ་དྲུག་ཅུ། གདུགས་ཆ་དྲུག་ཅུ།
དར་ཆ་དྲུག་ཅུ་ལ་སོགས་པ་བཀོད་ནས། སེར་ཕྲེང་ཁོར་ཡུག་མང་པོའི་བསུ་བ་བྱས།
དགེ་འདུན་མང་པོ་གཟིགས་པས་ཐུགས་མཉེན་ནས་ཕྱག་རྟེན་ཐམས་ཅད་ཀྱང་དགེ་
འདུན་གྱི་སེར་ཕྲེང་བ་རྣམས་ལ་ཕུལ། ༈ །
211



ལོ་པཎ་གྱི་རྣམ་ཐར་ཕྱོགས་བསྒྲིགས།
དེ་ནས་ཁྲོ་ཕུར་གདན་དྲངས་ཏེ། དབུས་གཙང་ཁམས་གསུམ་གྱི་སྟོན་སྒོམ་གྲངས་
མེད་འདུས་ནས་ཆོས་དང་ཟང་ཟིང་གི་ལོངས་སྤྱོད་དཔག་ཏུ་མེད་པ་མཛད། དབྱར་
གནས་ཀྱང་ཁྲོ་ཕུ་ཉིད་དུ་མཛད་དེ་ཚུལ་ཤིང་ལེན་པ་བརྒྱད་བརྒྱ་ཙམ་བྱུང་
། གནས་
གསར་པ་མ་ཚར་བས་གནས་རྙིང་པ་ཉིད་དུ་གདན་ཕབ།	མདོ་བརྒྱད་སྟོང་པ་ཞུས་
ནས་སློབ་དཔོན་སེང་གི་བཟང་པོའི་བཤད་གཞི་ལ་སློབ་དཔོན་ཨ་བྷ་ཡཱ་ཀ་རའི(འཇིགས་
མེད་འབྱུང་གནས)ཊི་ཀཱ་སྦྱར་ནས་ཉིས་རིམ་དུ་རྒྱས་པར་གསུངས། དེའི་ཚེ་ལྷ་རྗེ་ར་ཆར་
གྱིས་འབུལ་བ་བསྐྱལ་བའི་དུས་དང་འཛོམས་ནས་དར་ཟབ་མང་བ་ཡོད་དེ། ཆོས་རྗེ་ལ་
དར་ཟབ་ཀྱི་ཐུན་ཡོན་རེ་མ་ཆག་པ་དང་། རྗེ་རིན་པོ་ཆེ་འབྲི་ཁུང་པས་ཆོས་རྗེ་དབུས་
སུ་གདན་འདྲེན་པའི་ཆ་རྐྱེན་མང་པོ་གནང་འདུག །
ལེའུ་སྟོན་མོ་ལ་སོགས་པ་བཟང་པོ་ཤ་སྟག་མ་ཆད་པར་བྱས། མདོ་སྡེ་རྒྱན་དང་
སོ་སོར་ཐར་པ་རེ་ཡང་གསུངས། ལོ་ཙྪ་བས་ཆོས་བསྒྱུར་བའི་རྣམ་ཐར་ལ་མཉེས་ནས་
པཎ་ཆུང་རྣམས་ལ་འདི་ནི་ལོཙྪ་བ་ཙམ་པོ་མ་ཡིན་གྱིས། ཤིན་ཏུ་རིང་དུ་སྦྱངས་པའི་
ལས་ཅན་དུ་འདུག་པས་མ་ཧཱ་ལོ་ཙྪ་བ་ཞེས་རྗོད་ཅིག་གསུངས། བརྒྱད་སྟོང་པའི་དེ་
བཞིན་ཉིད་ཀྱི་ལེའུ་ལ་སླེབས་པའི་ཚེ་ཆོས་རྗེའི་ཉམས་སྣང་ལ། རྗེ་བཙུན་སྒྲོལ་མའི་
དབང་དུ་ཐུགས་དམ་རྟག་ཏུ་མ་ཆད་པར་གསུང་སྒྲོགས་པའི་བརྒྱད་སྟོང་པ་ཁ་ཆེའི་
ཡི་གེ་ཁ་ཆེའི་ལུགས་ཀྱི་པོ་ཏི་དེ་ཁྱེར་ནས། མཆོད་ཆ་དང་རོལ་མོ་མང་པོ་བྱས་ཏེ་ཤར་
ཕྱོགས་སུ་སོང་བས་རེ་ཞིག་དབུས་སུ་འགྲོ་བར་འདུག་གསུངས། རྟག་ཏུ་ངུའི་ལེའུ་
འཆད་པའི་ཚེ་ཐུགས་དམ་གྱི་མཎྜལ་རི་མོ་མང་པོ་ཅན་གྱི་སྟེང་དུ་ཡུམ་གྱི་པོ་ཏི་བཞག་
ནས་ལྷའི་བུ་མང་པོས་མཆོད་པ་བྱེད་ཅིང་ནུབ་ཕྱོགས་སུ་འཕུར་ནས་སོང་བས། རྒས་
ཁར་ཁ་ཆེ་གྲིབ་བརྟན་དུ་འགྲོ་བར་འདུག་གསུང་ངོ༌
། །
212



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
རིགས་
ཆོས་དེ་རྣམས་ཐོན་ནས། སྣར་གྱི་སླས་མོ་ཆེར་བྱོན་ནས་ཡོན་མཆོད་ཕྱོགས་
ཀུན་ན་ཡོད་པ་རྣམས་ཀྱིས་བཀུར་སྟི་ཆེན་པོ་ཡུན་རིང་པོར་མཛད། ཆོས་ཁང་
དུ་གཞི་ཕབ་ནས་རྒྱ་གར་ནས་བྱོན་པའི་སྐུ་གསུང་ཐུགས་ཀྱི་རྟེན་ངོ་མཚར་ཅན་མང་
པོ་ཞལ་བཀྲམ། མཆོད་པ་བཟང་པོ་རྟག་ཏུ་ཕུལ། ཆོས་ཆེ་ཕྲ་རྣམས་ཀྱང་སྨར་བར་
གསུངས། ཐུགས་དམ་ཡང་འཕེལ་བས་སྔར་ཞལ་མ་གཟིགས་པའི་ལྷ་རྣམས་ཀྱང་
འདིར་མཐོང་། སུམ་ཅུ་རྩ་གསུམ་པའི་རྔ་སྒྲ་དང་
། དགའ་ལྡན་པའི་མཆོད་པའི་
སྒྲ་སྔར་ཡེ་ཐོས་མ་མྱོང་བ་སྙན་ཞིང་གདངས་མི་འདྲ་བ་མང་དུ་ཐོས། སྒྲ་དེ་རྣམས་
ཀྱང་སྔོན་དུ་རོལ་མོའི་སྒྲ་རང་དུ་ཐོས་པ་ལ། མཇུག་ཏུ་ཆོས་ཀྱི་སྒྲ་མི་འདྲ་བ་དུ་མར་
གྲགས་གསུང་ངོ༌། །
དེའི་དུས་སུ་ལ་སྟོད་བྱང་གཙང་གསོའི་དགེ་སློང་བསོད་ནམས་མཛེས་ཀྱིས་
ཆོས་རྗེ་པཎ་ཆེན་གྱི་སྙན་པ་ཐོས་ནས་བྱོན་པས་སླས་མོ་ཆེར་མཇལ། བདག་གི་རབ་
བྱུང་བསྙེན་པར་རྫོགས་པ་བྱས་ནས་ད་ལྟ་ཡན་ཆད་ལ་སོ་སོར་ཐར་པའི་སྡོམ་པ་དང་
འགལ་བའི་ཉེས་པ་ཤིན་ཏུ་ཕྲ་མོས་ཀྱང་གོས་པར་མི་དྲན། ཚུལ་ཁྲིམས་རྣམ་པར་དག་
པ་བསྲུངས་བ་དེ་བསྔོ་བས་རྒྱས་འདེབས་པར་ཞུ་ཞེས་གསོལ་བས། དབུ་ཞྭ་ཟུལ་ཕུད་
ནས་ཕྱག་ཐལ་མོ་སྦྱར་ཏེ། ཕ་ལ་ཕ་ལ། འདི་ལྟ་བུའི་དགེ་སློང་རྒྱ་གར་ཤར་ནུབ་ནའང་
མེད༑ ངོ་མཚར་ཆེ་གསུངས་ནས། སྦྱིན་སོགས་བགྱིས་པའི་བསོད་ནམས་དང་། ཚུལ་
ཁྲིམས་ལེགས་པར་བསྲུངས་པ་དང་
། །དམ་ཆོས་ཡང་དག་མཉན་པ་ཡིས། །བདག་
གིས་བྱང་ཆུབ་མཆོག་ཐོབ་ཤོག །ཅེས་པས་བསྔོ་བ་མཛད་ནས། ཁོ་བོའི་རྩར་སྡོད་ལ་
མཆོད་གནས་གྱིས་གསུང་སྟེ། བོད་དུ་བཞུགས་རིང་གི་ཕྱག་ཕྱིར་འགྲེངས། དེར་ཡུན་
ཅི་རིགས་སུ་ཐུགས་ཕེབས་པས་འགྲོ་དོན་བསམ་གྱིས་མི་ཁྱབ་པ་མཛད། རྒྱལ་སྲས་
213



ལོ་པཎ་གྱི་རྣམ་ཐར་ཕྱོགས་བསྒྲིགས།
ལམ་རིམ་བསྡུས་པ་ཆུང་ངུ་གཅིག་སྔར་ལྷོ་སྒོ་ནས་བྱོན་མ་ཐག། རྒྱང་རོ་ཡལ་མར་
དགེ་བཤེས་རྐྱང་པོའི་ལྷ་ཁང་དུ་མཛད་པ་ལ། ཅུང་ཟད་རྒྱས་སུ་བྱེད་གསུངས་ནས་
རྒྱས་ཤོས་དེ་སླས་མོ་ཆེར་མཛད་དོ། །
ཉན་བཤད་སྒོམ་གསུམ་གང་བྱེད་ཀྱང་
། སྔོན་འགྲོའི་ཆོས་སྤྱོད་མེད་ཐབས་མེད་
གསུངས་ནས། ཆོས་སྤྱོད་བསྡུས་པ་གཅིག་ཚོང་འདུས་མགུར་མོར་མཛད་པ་ལ། ཕྱིས་
རྒྱས་ཤོས་དེ་ཡང་སླས་མོ་ཆེར་མཛད། པཎ་ཆུང་རྣམས་ལ་ས་སྡེ་དང་ཚད་མ་སྡེ་བདུན་
ལ་སོགས་པ་མང་དུ་གསུངས། དབྱར་གནས་ཀྱི་དུས་སུ་འདུལ་བ་མདོའི་ཊཱི་ཀཱ་སློབ་
དཔོན་ཤཱཀྱ་འོད་ཀྱིས་མཛད་པ་དང་། དགེ་སློང་གི་ཚིག་ལེའུར་བྱས་པ་འཕགས་པ་ས་
གའི་ལྷས་མཛད་པ་དེ་ཞར་ལ་གསུང་ཞིང་ཞར་ལ་བསྒྱུར་རོ། །དགག་དབྱེ་ཐོན་ནས། ཆུ་
མིག་རིང་མོ་དགེ་བཤེས་དང་གནས་བརྟན་མང་པོ་ཞུ་ཕུལ་ནས། དབུ་མ་རིན་པོ་ཆེའི་
ཕྲེང་བ་དང་དཔེའི་རྒྱན་གསུངས། དེ་ནས་དྲང་སྲོང་སྲིན་པོ་རི་བས་སྤྱན་འདྲེན་ནན་
ཏན་ཅན་མཛད་དེ། གཞུ་དང་སྙེ་མོའི་ལམ་ནས་མཚུར་ཕུ་ནས་སྟོད་ལུང་བརྒྱུད་དེ།
ཤཱཀྱ་རྣམ་གཉིས་ལ་མཆོད་པ་མཛད། དགེ་འདུན་འཚལ་པས་ཞབས་ཏོག་ཆེར་བྱས་ཏེ་
རིམ་གྱིས་སྐྱིད་ཤོད་ནས་སྲིན་པོ་རིའི་བར་དུ་འགྲོ་དོན་སྔར་བྱུང་མ་མྱོང་བ་རླབས་ཅན་
དག་མཛད་དོ། །
སྲིན་པོ་རིར་བྱོན་ཟིན་ནས་མཚུར་ཕུའི་མདོ་འོ་བའི་རྟ་པ་སྐྱེལ་མི་མང་པོས་
བྱིན་རླབས་ཞུས་ཏེ་བཟློག་པར་བརྩམས་པས། ངས་ཁྱེད་ཀྱི་དགོན་པར་བསྡད་པའི་ཚེ།
སངས་རྒྱས་ཐོད་པའི་རྒྱུད་ནས་གསུངས་པའི་ལྷའི་རྣམ་འགྱུར་གཞན་དང་མི་འདྲ་བ་
གསུམ་དེར་བཞུགས་པས
། ཁྱེད་ཀྱི་བླ་མ་གོང་མས་མཁྱེན་པར་འདུག་སྟེ། མ་དར་
བས་དར་དུ་བཅུག་ན་གང་ཟག་རྟོགས་ལྡན་མང་དུ་འབྱུང་བར་འདུག། ལྷ་དེ་གསུམ་
214



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
འདིར་གདན་དྲོངས་དང༌། ངས་ངོ་སྤྲོད་བྱས་ལ་དེའི་གདམས་པ་བསྟན་གསུངས།
དེར་སྐྱེལ་མི་རྣམས་ཀྱིས་ཞག་བདུན་བསྡད་དེ་ལྷ་གསུམ་པོ་གདན་དྲངས། དེ་ཡི་
གདམས་ངག་བསྟན། ཡིད་ཆེས་པ་དང་དངོས་གྲུབ་མང་དུ་བྱུང་སྐད།
ལྷ་གསུམ་ནི་བདེ་མཆོག་ཡམ་ཡུམ་གོ་བཟློག་དང༌། ཤཱཀ་ཐུབ་སྤྲུལ་སྐུའི་ཡབ་ལ་
ཡུམ་རྡོ་རྗེ་མཁའ་འགྲོ་ཅན་དང་
། རྡོ་རྗེ་དྲིལ་བུ་མཉམ་སྦྱོར་གྱི་དཀྱིལ་འཁོར་ལྷ་ལྔ་མ་
རྣམས་སོ། །དེ་ནས་སྲིན་པོ་རིའི་དབྱར་གནས་ལ་ཆོས་མངོན་པ་ཀུན་ལས་བཏུས་ཀྱི་
རྣམ་བཤད་སློབ་དཔོན་ཡེ་ཤེས་བཤེས་གཉེན་གྱིས་མཛད་པ་སྔར་བོད་དུ་མ་འགྱུར་བ་
དེ་བསྒྱུར། སྤྱི་ཆོས་ལ་རྒྱལ་པོ་མྱ་ངན་མེད་ལུང་བསྟན་པའི་མདོ་དེ་ཉིད་དང་
། དཔེ་
བརྒྱ་པ་ལས་ཀྱི་འཁོར་ལོ་བསྟན་པ་གསུངས། རྗེ་བཙུན་བྱམས་པའི་ཆོས་ལྔའི་རྣམ་
གཞག་དང་། དབུ་མ་རིགས་པའི་ཚོགས་རྣམས་གསུངས། སྲིན་པོ་རིའི་བླ་མ་གདན་ས་
བ་ཆེན་པོ་དེ་ཉིད་ཀྱིས་ཞུས་ནས། བྱམས་ཆོས་རྣམས་ཀྱི་ཁྲིད་སྐོར་དང་། རིག་ཚོགས་
ཀྱི་ཁྲིད་སྐོར་དང་
། སྤྱོད་ཕྱོགས་ཀྱི་ཁྲིད་སྐོར་རྣམས་ཀྱང་ཞུས། དགེ་བའི་བཤེས་གཉེན་
གཡེ་རྒན་དང་། གཉལ་གྱི་ཟངས་མོ་ཆེ་ལ་སོགས་པས་རྒྱལ་སྲས་ལམ་རིམ་གྱི་ཁྲིད་རྒྱས་
བསྡུས་རྣམས་བསྐྱངས་སོ། །
དེའི་ཚེ་ཡུལ་གཙང་གི་ཤབ་སྨད་ཁྲོ་ཕུའི་ཕོ་བྲང་ན་དགའ་ལྡན་བྱམས་པའི་
གཙུག་ལག་ཁང་བཞེངས་པའི་ཤིང་ཆ་རྣམས། ལྷོའི་མོན་ཡུལ་ནས་འདྲེན་པ་ལ་སོགས་
པའི་སྟ་གོན་བྱེད་ཅིང་ཡོད་དོ། །དེའི་ཚེ་ལ་སྟོད་སྟག་སྡེའི་མ་གཅིག་བློན་རྒྱན་ཞེས་བྱ་
བ་མཁའ་འགྲོ་མར་གྲགས་པ་འཁོར་དང་བཅས་པ་ཞིག་གིས་ཕོ་བྲང་གི་ཤིང་འདྲེན་པ་
ལ་སོགས་པའི་ཞབས་ཏོག་བྱས་པ་དང་
། དེའི་དུས་ན་དབུས་ཡར་ལུངས་འཆོས་ཀྱི་འ་
ཞ་ཇོ་སྲས་ཞེས་བྱ་བའི་བཙུན་པ་ཞིག་གིས་ཀྱང་ལྷ་ཁང་གི་གྲོགས་ལྡན་ལ་སོགས་བྱས་
215



ལོ་པཎ་གྱི་རྣམ་ཐར་ཕྱོགས་བསྒྲིགས།
པ་ལས། བཙུན་པ་དེས་ཀྱང་ནོངས་པ་ཅི་ཡང་མེད་པ་ལ། ཕན་ཚུན་གྱི་ཕྲ་མ་ཞིག་
བརྟེན་ནས། བློན་རྒྱན་གྱི་གཡོག་པོ་བརྟག་དཔྱད་དང་མི་ལྡན་དང་ཁ་ཅིག་གིས་མིག་
ཕྱུང་བར་གྱུར་ཏོ། །
དེའི་ཚེ་ན་ཆོས་རྗེ་པཎ་ཆེན་ལོ་ཙྪ་བ་དང་བཅས་པས། དྲང་སྲོང་སྲིན་པོ་རིགས་
གདན་ཕེབས་ནས་ཆོས་རྒྱལ་མྱ་ངན་མེད་ལུང་བསྟན་པའི་མདོའི་རྣམ་བཤད་དང༌།
ཆོས་མངོན་པ་ཀུན་ལས་བཏུས་ཀྱི་འགྲེལ་པ་ལ་སོགས་པ་གཞུང་ཆེ་ཆུང་དང་མན་ངག་
མང་པོ་བསྒྱུར་ཅིང་བཞུགས་པའི་སར་གསན་ཏེ། ལོ་ཙྪ་བས་བདག་གི་བྱ་བ་ལས་ཀྱི་
མཐའ་འདི་ལྟ་བུ་ལ་བརྟེན་ནས། དགེ་སྦྱོང་གི་མིག་ཤོར་བ་ནི་འཇིག་རྟེན་ན་དཔེ་མེད་
དོ་ཞེས་མྱ་ངན་དང་སེམས་ཁྲལ་དཔག་ཏུ་མེད་པ་ཡང་བྱས། ཡུལ་དུ་ཕོ་ཉ་བ་སྤྲིངས་
ནས་གནོད་བྱེད་དེ་དག་མ་ལུས་པར་ཡང་ཚར་བཅད། མིག་སྟོང་གཞན་པས་བདུན་
འགྱུར་གྱིས་ཆེ་བ་ཡང་བྱིན། དེའི་དོན་དུ་བཤགས་པ་དང་གསོལ་འདེབས་ཀྱི་མཆོད་
པ་རྣམ་པ་མང་པོ་ཡང་བྱས། ཐབས་གཞན་མེད་པས་རང་གི་ཡི་དམ་གྱི་ལྷ་ལ་ཡུས་
ཀྱིས་བརྣངས་ཤིང་རང་གི་ལས་སུ་བྱ་བ་ལ་སྒྱིད་ལུག་པ་དང་ཡི་ཆད་པས་སྨྲེ་སྔགས་ཀྱི་
གསོལ་འདེབས་ཀྱང་མཛད།
དུས་ཕྱིས་ལོ་ཙྪ་བ་ཡང་དེའི་རྣམ་ཐར་མཐོང་བས་ཡིད་སྐྱོ་བ་ཆེར་སྐྱེས་ཏེ་བྱམས་
ཆེན་ཕོ་བྲང་དང་བཅས་པ་བཞེངས་པ་ཡང་རྙེད་གྲགས་ལ་སོགས་པའི་ཀུན་སློང་དང་
མ་འདྲེས་པར་སྙིང་ཐག་པ་ནས་ཐེག་པ་ཆེན་པོ་ཁོ་ནའི་བསམ་སྦྱོར་བཟང་པོས་རྩེ་
གཅིག་ཏུ་བཞེངས། ལོང་པ་ཡང་ཡུན་རིང་པོར་བླ་མཆོད་བྱས་ནས་རིམ་གྱིས་སྡིག་པ་
དག་པའི་རྟགས་མང་པོ་བྱུང་། ཤི་འཕོས་ནས་དགའ་ལྡན་དུ་དམ་པའི་ཆོས་ལོངས་
སྤྱོད་པའི་མན་ངག་ཀྱང་ཐེབས་ཏེ་མཐར་རང་ཡུལ་དུ་སོང་ནས། འཆོས་ཀྱི་ངོ་དགའ་
216



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
ཞེས་བྱ་བར་མིག་སྟོང་གི་ཡོ་བྱད་བླངས་པ་རྣམས་ལ། སྐུ་གསུང་ཐུགས་ཀྱི་རྟེན་ཕོ་བྲང་
དང་བཅས་པ་ཡང་བཞེངས། སྒྲུབ་པ་སྙིང་པོར་བྱས་ཏེ་དགེ་སྦྱོར་ཁྱད་པར་ཅན་རྒྱུད་ལ་
སྐྱེས་པར་གྱུར་ཏོ། ༈ །
དེ་ནས་སྲིན་པོ་རིར་གཞི་བཟུང་ནས་ཤར་ནུབ་ལྷོ་བྱང་མང་པོར་གདན་དྲངས་
པ་དང་། ཆོས་སྣ་ཚོགས་བསྟན་པ་ནི་བརྗོད་ཀྱིས་མི་ལང་ངོ༌
། །ཡང་བསམ་ཡས་ཆོས་
འཁོར་གྱི་བདག་པོ་ལྷ་ཞི་བ་འོད་བྱ་བས། མ་གཅིག་ཡུམ་བུ་འདས་པའི་དགེ་སྦྱོར་ལ་
གདན་དྲངས་ཏེ་བསམ་ཡས་ཀྱི་རྣམ་ཐར་གཟིགས་པས་ལྷ་དང་ལྷ་ཁང་གི་བཀོད་པ་
ནི་ལེགས། བྱི་དོར་འདི་བས་ལེགས་པ་གཅིག་བྱེད་ཐང་
། བི་ཀྲ་མ་ཤཱི་ལའི་བྱི་དོར་བྱེད་
མཁན་དང་དུས་མཚུངས་སུ་འདུག་གསུངས། ཡུ་འབོག་གི་ཁྲི་ལ་ལོ་པཎ་བསྒྲིགས་ནས་
རིན་པོ་ཆེ་བདུན་གྱི་ཆོས་གསུངས། དད་པ་འཁོར་ལོ་རིན་པོ་ཆེ་ལ་ཆོས་ལྔ་སྟེ། རྒྱུ་ལྷག་
པའི་བསམ་པ་བཟང་པོ་གསེར་ལས་གྲུབ་པ་དང་། རྐྱེན་ངན་པས་མི་འགྱུར་བའི་ལྟེ་བ་
བསྟན་པ་དང་། ཤེས་རབ་དང་མཚུངས་པར་ལྡན་པའི་རྩིབས་རྣོ་བ་དང་
། དགེ་ཆོས་
མང་པོས་མཐའ་བསྐོར་བས་ཁོར་ཡུག་བཟང་པོ་དང་། ཕྱོགས་ཀུན་ཏུ་བསྐོར་ཏེ་བར་དུ་
གཅོད་པ་ཐམས་ཅད་བཅོམ་ནས་དགེ་ཚོགས་མ་ལུས་པའི་སྣ་འདྲེན་པའོ། །ཞེས་བྱ་བ་
ལ་སོགས་པའོ། །
ཉི་མ་འགའ་ཞིག་གི་རྗེས་སུ་ཆོས་རྗེ་མཆིམས་ཕུ་དང་བསམ་ཡས་ཕུ་རུ་གདན་
དྲངས་པའི་ཚེ། གཉལ་པ་ཞང་ལོ་ཞེས་བྱ་བས་སྐྱེ་བོ་ཕལ་མོ་རྣམས་བསྡུས་ནས། ཡུ་
འབོག་གི་ཁྲི་ལ་སྡེབ་ཆོས་ཚིག་འགའ་ཞིག་བཤད་པ་དང་
། ཇོ་གདན་གཙང་པོ་བའི་
ཉམས་སྣང་དུ། དབུ་ཚལ་གསེར་ཁང་གི་ཁྲོན་པ་ནས་བུད་མེད་གཡུའི་ཁ་ཐོག་ཏུ་
འདུག་པ་གཅིག་འཐོན་ནས། ཨ་ཙ་མ། ཨ་ཙ་མ། ཇོ་བོ་ཕ་ཝེའི་ཚེའི་བར་ཆད་སྐབས་
217



ལོ་པཎ་གྱི་རྣམ་ཐར་ཕྱོགས་བསྒྲིགས།
དེར་བྱས་ཚེ་ལ་གནོད་པ་ཡིན་ནོ། །ཡུ་འབོག་གི་ཁྲི་ནོན་པ་ལ་སློབ་དཔོན་པདྨའི་བྱིན་
རླབས་འཇུག་དགོས་ཟེར་བ་གཅིག་བྱུང་སྐད། ཕྱིས་ཆོས་རྗེ་དང་གསུང་གླེང་བྱུང་བས།
ང་དང་མ་ཧཱ་ལོ་ཙྪ་བ་གཉིས་མིན་པས་ཁྲི་དེར་ཆོས་བཤད་དུ་མི་རུང་བའི་སྣང་བ་
གཅིག་ང་ལ་ཡང་བྱུང་གསུངས། ཕྱིས་གཉལ་པ་ཞང་ལོ་སྐུ་ཚེ་ཐུང་བའི་རྟེན་འབྲེལ་དུ་
གྱུར་སྐད། ཆོས་རྗེས་ཇོ་བོ་ལྷ་ལ། ཁྱེད་ཀྱི་ཉེ་འཁོར་ན་རྒྱུ་དཔེ་ཡོད་ཚད་རྩད་ཆོད་ལ་ཁོ་
བོ་ལ་བསྟན་པར་ཞུ་གསུངས་ནས། དེ་བཞིན་དུ་བྱས་པས་སྔགས་རྙིང་མའི་གསང་བའི་
སྙིང་པོ་དང་
། རྩ་ལྟུང་རྒྱ་ཆེར་འགྲེལ་གཉིས་ཀྱི་དཔེ་རྙེད། རྙིང་མ་བ་རྣམས་ལ་བསྟན་
དགོས་སྨྲས་པ་ལ་གཉལ་པ་ཞང་ལོས་རྒྱ་ཆེར་འགྲེལ་ཚགས་བྱས། གསང་སྙིང་དགེ་
བཤེས་གྲྭ་པ་ཤཱཀྱ་སེང་གེ་ལ་བཅོལ་བ་ཡིན་ནོ། །
མདོ་སྡེ་ལས་རྣམ་འབྱེད་དང་
། དཔེ་བརྒྱད་པ་ཞེས་གྲགས་པ་ཞིབ་པར་འཐག་
པའི་དཔེ་བྱུང་ནས་ཆོས་རྗེས་དཔེ་སྒྲོལ་དུ་ཕྱག་ཚགས་མཛད། ཕྱིས་སོལ་ནག་ཐང་ཆེར་
བམ་པོ་གཉིས་བསྒྱུར་ནས་ལྷག་མ་ལུས། མཁའ་འགྲོ་མ་དྲ་བ་སྡོམ་པ་རྒྱ་མཚོའི་རྒྱུད་དུ་
རྒྱ་དཔེའི་པོ་ཏི་དྲུག་བྱུང་བ་ལ་གསེབ་གསེབ་ནས་མ་ཚང་བ་མང་བས་དཔེ་ཁང་
དུ་
སླར་བཞུགས་སུ་བཅུག །ཐོན་སྟོན་གྱི་དུས་ན་ཆོས་རྗེ་ལ་གསེར་དངུལ་མང་པོ་དང་ན་
བཟའ་ཕྲུགས་མང་དུ་ཕུལ། གཏེར་ནས་བྱུང་བའི་རིན་པོ་ཆེ་སྣ་བདུན་དང་
། བཀྲ་ཤིས་
རྫས་བརྒྱད་ཀྱི་གཟུགས་གསེར་ལས་བྱས་པ་རྣམས་ཕུལ། རིན་ཆེན་སྣ་བདུན་གྱི་ཆོས་
བཤད་པའི་རྟེན་འབྲེལ་ཡིན་གསུངས། ལོ་ཙྪ་བ་ལ་རྟ་བཟང་པོ་བཞི་དང་། གསེར་སྲང་
བཞི་དང་། གཡུ་རྡོག་བཞི་དང་
། དེ་རྣམས་ཀྱི་ཕྱེད་ཇོ་བོ་ཞི་བ་འོད་རང་ལ་ཕུལ་ཏེ། ཇོ་
བོས་གཏེར་ཡིག་ཟབ་པ་གཅིག་གནང་བར་ཞུ་འཚལ། བྱམས་ཆེན་བཞེངས་པ་ལ་རྒྱུ་
ཆས་མི་ལྡང་བར་བྱུང་བས་ཞེས་ཞུས། ཇོ་བོས་གཏེར་གྱི་ཁ་བྱང་ཀུན་ང་ལ་ཡོད་དགོས་
218



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
པ་ཡིན་པ་ལ། སེམས་ཅན་བསོད་ནམས་ལྟར་ཡི་གེ་རྣམས་སྲེ་མོ་དང་ཞུམ་བུས་ཁྱེར་
ནས་ཕལ་ཆེར་མི་ལྡོག །རེ་རེ་གདའམ་འདུག་ལགས་གསུངས། ཆོས་རྗེ་ན་རེ། རྒྱལ་པོ་
ཁོང་རང་ཡང་བཀའ་ཆད་ཞེད་པ་ལས་མི་འོང་
། ངས་ཛམ་ནག་གི་སྒྲུབ་ཐབས་ཟབ་པ་
གཅིག་སྦྱིན་གྱིས། འོན་ཀྱང་ཆོས་ཉི་ཚེ་མ་ཡིན་པའི་དོན་དུ་བག་ཙམ་རེ་སྤྱད་ཀྱང་དམ་
ཚིག་གཉན་པས་ཕན་ཐོགས་དཀའ་འོ་གསུངས། དེ་ལ་སྤྲོ་བ་དྲག་པོས་ཞུས་པས་ཛམ་
ནག་རྒྱས་པ་ལ་སོགས་མང་པོ་དང་བཅས་པ་དེ་གནང་
། དེའི་ཞོར་ལ་དབྱངས་ཅན་མ་
རྒྱས་པ་དང་། གནོད་སྦྱིན་སེང་གེའི་གདོང་པ་ཅན་གནང་ངོ༌
། །
དེ་ནས་ཡར་སྲིན་པོ་རིར་ལོག་པ་དང་། འབྲི་ཁུང་པ་དང་། རིན་ཆེན་སྒང་པའི་
གདན་འདྲེན་གཉིས་ཀ་འཛོམས་པ་ལ། གསོལ་བ་གདབ་དགོས་པས་ཞག་གསུམ་སྡོད་
གསུངས་ནས། རྗེ་བཙུན་སྒྲོལ་མ་ལ་མཆོད་པ་མཛད། ཞག་གསུམ་གྱི་ནང་པར་པཎ་
ཆུང་ཁ་ཅིག་འཚོགས་ནས་གསུང་གླེང་བྱུང་བ་ལ། བླ་མ་བི་བྷུ་ཏི་ཙནྡྲརྣལ་འབྱོར་ཟླ་བ)
ན་རེ། ནོར་འབྲི་ཁུང་པ་མང་ཟེར་ཏེ། ཕྱག་རྒྱ་ཆེན་པོ་འདི་བརྫུན་ཆེ་བ་ཡིན་ཟེར་བྱས་
པས་ ཆོས་རྗེའི་ཞལ་ནས། བུ། བུདྨ དེ་སྐད་བྱར་མི་རུང་ངོ༌
། །ན་ནིང་སྔར་གླས་མོ་
ཆེ་ན་ཡོད་པའི་ཚེ་ཇོ་སྲས་ཉི་མས་ངའི་གནས་བྱས་པ་ལ། འབྲི་ཁུང་པའི་ཁམས་པ་
ལ་པོ་གཅིག་གི་ཆོས་གོས་བསླངས་པའི་དུས་སུ་ངས་སྣམ་བུ་བྱིན་པས་མ་འདོད་ཆོས་
གོས་ལ་འཐེན་པ་དང་
། ཇོ་སྲས་ཉི་མས་དེ་ལ་ཕུལ་བརྡེག་བྱས་པས་འགྱེལ་ཏེ་ཀ་བ་
ལ་སྣ་བརྡབ་པས་ཁྲག་མང་པོ་བྱུང་
། དེའི་ཚེ་ན་ཞག་བདུན་དུ་རྗེ་བཙུན་མ་འཕགས་
མ་ངའི་ཡན་ལག་བདུན་པའི་ཡུལ་མཛད་དུ་མ་བཞེད། ནན་ཏན་བསྐྱེད་པས་ཀྱང་སྐུ་
རྒྱབ་བསྟན་ནས་ཞལ་ཡེ་མི་སྟོན་པ་བྱུང་། དེའི་རྒྱུ་མཚན་དྲིས་པས། བཙུན་པ་དེ་ནཱ་
གརྫུ་ནའི་སློབ་མ་ཡིན་ཏེ། ཁྱེད་ཀྱི་ཞབས་འབྲིངས་པས་སུན་ཕྱུང་
། སྒྲིབ་སྦྱོང་གནང་
219



ལོ་པཎ་གྱི་རྣམ་ཐར་ཕྱོགས་བསྒྲིགས།
བར་ཞུས་པས། བཙུན་པ་ཆོས་གོས་མེད་པ་ལོ་གྲངས་གཅིག་ལ་ཆོས་གོས་བྱིན་གསུང་
།
དེས་ན་ནཱ་གརྫུ་ན་གང་ན་ཡོད་མི་ཤེས། པཎྜི་ཏ་ཡང་དེར་སོང་ལ་སྒྲིབ་སྦྱོང་གྱིས། རང་
གང་ལ་མོས་པའི་ལྷ་ཁང་བཞེངས་གསུང་། དེར་བླ་མ་བི་བྷུ་ཏིས་ཀྱང་འབྲི་ཁུང་དུ་བྱོན་
ནས་རིན་པོ་ཆེ་ཉིད་ལ་སྒྲིབ་སྦྱོང་བྱས་ནས་བསྟོད་པ་ཕུལ། ཕྱིས་སྲིན་པོ་རིར་ལྷ་ཁང་
བཞེངས་སོ། །
དེ་ནས་འབྲི་ཁུང་པ་རྣམས་ལ། ངའི་འཁོར་ན་བཀའ་གདམས་པ་དང་སྟན་
གཅིག་པ་ལ་སོགས་པ་མང་བས། ཁྱེད་ལ་ལས་ཕྱིན་ཅི་ལོག་བསགས་པ་སྲིད། བསོད་
སྙོམས་ཀྱི་རྟེན་གང་དམིགས་པ་ཚུར་སྐྱེལ་བར་ཞུ། ལུས་ཀྱིས་མ་མཇལ་བའི་དོད་ཡིད་
ཀྱིས་ཡང་ཡང་མཇལ་བར་བགྱིའོ་ཞེས་གསུངས་ནས། སློབ་དཔོན་ཀླུ་སྒྲུབ་ཀྱིས་གསེར་
འགྱུར་གྱི་རྩི་འགྲུབ་ལ་ཁད་པའི་རྡོ་དཀར་པོ་དག་གཅིག་སེར་པོར་ལྷང་ལྷང་སོང་བ་
ལ། ཇོ་བོ་ལོ་ཀེ་ཤྭ་ར་ཞལ་གསུམ་ཕྱག་དྲུག་པ་བྱས་པའི་རྩིས་ཅན་གཅིག་ཡར་བསྐུར་རོ། །
དེའི་ཕྱིས་ར་སྒྲེང་དུ་དཱི་པཾ་ཀ་ར་ཤྲཱི་ཛྙཱ་ནའི་ལྷ་ཁང་ལྟ་ཞེས་གསུངས་པས་བྱོན་
པའི་མར་ལམ་ལ་རྗེ་འབྲི་ཁུང་པས་བསུ་བའི་བཀོད་པ་ཆེན་པོ་དང་འབུལ་བ་རྒྱ་ཆེན་
པོའི་གྲབས་ཀ་མཛད་ནས་གདན་དྲངས་ཀྱང་། སྟན་གཅིག་པ་དང་བཀའ་གདམས་
པའི་གྲྭ་པ་རྣམས་ཀྱིས་མཇལ་དུ་མ་སྟེར། ཕྱིས་པུར་བོད་དུ་མི་འཇོག་པའི་རྟེན་འབྲེལ་
དུ་འབྱུང་བ་ཡིན་སྐད། གསེར་དངུལ་ན་བཟའ་གོས་ཆེན་མང་པོ་དང་རྟ་བཟང་ལ་
སོགས་པ་མང་དུ་བསྐུར་ནས། ཆོས་ཀྱི་སྙིང་པོ་མདོར་བསྡུས་ཞིག་ཞུ་གསུངས་ལ། མ་ཧཱ་
ལོ་ཙྪ་བ་དང་འཛོམ་པའི་ཚེ་བསྐུར་རོ་གསུངས་ནས། ཆོས་སྐྱེས་བྱ་བ་དེ་ཕྱིས་བསྐུར་བ་
ཡིན། དེ་དུས་ཞལ་ཕྲིན་དུ་ངེད་ཅག་དཔོན་སློབ་རྣམས་ཀྱང་
། དགེ་བསྙེན་ཆེན་པོ་ལི་ཙ་
བཱིའི་ཆོས་ལ་ཉན་བཤད་དང་མོས་གུས་བྱེད་པ་ཡིན་པ་ལ། ལས་འབྲེལ་གྱིས་བཅིངས་
220



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
པའི་འཁོར་ཁ་ཅིག་གི་སྟབས་ཀས། ཉེ་གྲགས་ན་ཚིག་གིས་དོགས་པ་ཡིན་པས་སྦྲན་པ་
ལ་མ་འོངས་པ་བཟོད་པ་མཛད་ཞུ་གསུང་ངོ། །
རིན་ཆེན་སྒང་པ་རྣམས་དཱི་པཾ་ཀ་རའི་ལྷ་ཁང་བསྐོར་ལ་འོང་གིས་གསུངས་ནས་
བརྫངས། སྔོན་དུ་རིན་ཆེན་སྒང་པ་བསམ་ཡས་སུ་ཡུམ་གྱི་དགེ་རྫོངས་ལ་ཆོས་འཁོར་
མཛད་པའི་དུས་སུ་རྣལ་པུར་བ་གཅིག་བྱུང་བ་དང་། དེ་རིང་བསྐལ་པ་བཟང་པོའི་
སངས་རྒྱས་སྟོང་གི་ཡ་གཅིག། སྐལ་ལྡན་ཤིང་རྟ་བྱ་བ་དང་མཇལ་དགོས་པར་འདུག་
གིས་དགེ་སྦྱོར་གྱི་ཐུན་མྱུར་དུ་གྱིས་བྱ་བའི་བརྡ་གཅིག་ཐོས་སྐད། དེ་མ་ཐག་རིན་ཆེན་
སྒང་པའི་མཇལ་བ་ཞུ་བས་སླེབ། དེའི་དུས་སུ་མཚན་མོ་ཆོས་སྤྱོད་ཀྱི་དུས་སུ་བྷ་ཌི་ལ།
དགེ་བཤེས་དེ་སྐལ་ལྡན་ཤིང་རྟ་ལགས་སམ་དྲིས་པས། སྐལ་ལྡན་ནི་ཡིན། ཤིང་རྟ་ནི་རྒྱ་
མ་སྒང་གི་ལས་དཀས་མི་དམུ་རྒོད་མང་པོ་མཐོ་དམན་བསྙམས་པས་ཆགས་འགྲོ་བར་
འདུག། འོན་ཀྱང་ཁྱེད་རང་དེར་སྦྱོན་པར་འདུག་པས་ཐེབས་གསུམ་བསྡད་ན་ལས་
སྒྲིབ་དག་པར་འགྱུར། ལན་གཉིས་ལས་མ་ཕྱིན་ན་འཆི་ཁར་འཁོར་གྱི་རྩོད་པས་སྟོབས་
ལྡན་གྱི་ལས་མ་དག་པ་གཅིག་སོགས་ཏེ། ཡང་སྐྱེ་བ་གཉིས་སམ་གསུམ་ན་ཁྱེད་ལ་
བརྟེན་པའི་ལས་དག་པར་བྱ་དགོས་ཤིང་འོང་སྟབས་གཉིས་དག་པར་བྱེད་པར་འདུག་
གོ་གསུང་སྐད། བདག་ལ་བརྟེན་པའི་ལས་ཅི་འདྲ་བ་ཞིག་ལགས་ཞེས་ཞུས་པས། ཁྱེད་
ཅག་འཁོར་བཅས་སྤྱན་དྲངས་པའི་ཚེ་པཎ་ཆེན་འདི་གཉིས་དགྲ་བཅོམ་པར་གྲགས་
པ་ལ་ཤིན་ཏུ་མི་དགོས་པའི་རྒྱ་གར་བཙུན་མ་ཁྲིད་བྱུང་། དགོས་པའི་ལོ་ཙྪ་བ་དེ་མ་
བྱུང་ཞེས་ཟེར་བའོ། །ཞེས་སོ། །
དེ་ཁོ་ན་བཞིན་ཆོས་རྗེ་འཁོར་བཅས་ཕྱིས་སུ་གདན་དྲངས་ནས། ཆོས་འཁོར་རྒྱ་
ཆེར་གཟབ་སྟེ་མཛད། ཕྱིས་སྒྲོལ་མ་འཆི་ཀའི་མན་ངག་ཐིམ་པ་བདུན་བྱ་བ་དེ་ཐུགས་
221



ལོ་པཎ་གྱི་རྣམ་ཐར་ཕྱོགས་བསྒྲིགས།
རྨི་
དམ་དུ་ཕོག་པ་ཡིན་སྐད་དོ། །ཆོས་རྗེ་པས་མཛད་པའི་རྒྱལ་སྲས་ལམ་རིམ་ནས།
ལམ་ལྟ་བུར་ཕྱི་རོལ་མིན། །སྒྱུ་མ་ལྟ་བུར་བདེན་དོན་མེད། །ནམ་མཁའ་ལྟ་བུར་མཚན་
ཉིད་བྲལ་ །ཆོས་ཀུན་རང་བཞིན་འོད་གསལ་བའོ། །ཞེས་བྱ་བ་དེ་གསེར་ཡིག་ལ་བརྒྱ་
རྩ་བརྒྱད་བྲིས་ནས། བུ་སློབ་ཆོས་རྒྱུས་ཆེ་ཆེ་རྣམས་ལ་བསྐུར་ཅིང་འདི་ཀ་གཅིག་པུས་
ཆོག་གསུང་བ་ལགས་སྐད། དེ་ནས་ཕྱིས་ལྷོ་བྲག་དང་གཉལ་ལོ་རོ་ནས་རྩེ་དཀར་གྱི་
བར་དུ་འགྲོ་དོན་མཛད་པའི་རྣམ་ཐར་མང་དུ་ཡོད་དེ་བྲིར་མི་ལང་ངོ། ༈ །
ཡར་ལུངས་སུ་ཀུའོ་དང་སོལ་ནག་ཐང་པོ་ཆེར་ཡང་ཡང་བྱོན། ཡུན་རིང་པོར་
བཞུགས་སོ། །ཐང་པོ་ཆེར་བསོད་སྙོམས་བསླངས་ནས་མི་ཁྲོམ་ཆེས་པས་མ་ཤོངས་ཏེ།
ཚ་ཚའི་ཁང་བུ་གཅིག་གི་སྟེང་དུ་ལྷུང་བཟེད་ཟས་ཀྱིས་གང་བ་བཞག་པ་ལྷུང་བཟེད་
དྲེད་ནས་ཟས་ཀྱི་ལྡག་ལྡོག་གིས་ཚ་ཁང་མ་རུང་བར་བྱས། ཐུགས་དམ་གྱི་བསྐྱེད་རྫོགས་
ཀྱང་མི་གསལ། ཐུགས་བྱིང་བ་ཤས་ཆེ་བས་ཉོག་ཉོག་པོ་ཞིག་བྱུང་བས་བྷ་ཌིའི(རྗེ་བཙུན་
མ)ཞལ་ནས། དཱི་པཾ་ཀ་ར་ཤྲཱི་ཛྙཱ་ན་བྱ་བ་བསྐལ་པ་བཟང་པོའི་སངས་རྒྱས་ཡིན་པ་ལ།
དེས་ཁོང་རང་ལ་བསོད་སྙོམས་བྱས་པ་ཐམས་ཅད་འཁོར་བར་མི་ལྟུང་བར་བྱེད་པའི་
ལས་དང་སྨོན་ལམ་གྱི་རྟེན་ས་ཚ་བཞུགས་ནས་བསྐོར་བ་བྱེད་པ་ཡིན་པ་ལ། ཁྱེད་ཀྱི་
ལྷུང་བཟེད་ནས་ཟས་ཀྱི་ལྡག་ལྡོག་ལྷུང་པའི་ལས་སྒྲིབ་ཀྱིས་ཉེས་པར་བྱས། འདི་ཀ་ཙུག་
་བཤགས་ན་འཁོར་ཐམས་ཅད་ལ་ཡང་རིམས་ནད་ཀྱིས་འདེབས་པར་འགྱུར་རོ་
གསུང་སྐད། དེ་མ་ཐག་ཆོས་རྗེ་ཉིད་ལ་ཕུལ་བའི་ཡོ་བྱད་གང་ཡོད་པ་དགེ་འདུན་གཞི་
འགྲོན་ཐམས་ཅད་ཀྱི་སྟོན་མོ་མཛད། རྡོ་རྗེ་རྣམ་འཇོམས་དང་གཙུག་ཏོར་རྣམ་པར་
རྒྱལ་མའི་ཁྲུས་ཆོག་མཛད་དོ། །
ཡང་ཐང་པོ་ཆེར་གཉལ་པ་གཙང་ནག་པ་བྱ་བས། ལོ་ཙྪ་བ་ལ་བགྲོ་གླེང་བྱེད་
མ
222



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
པའི་དུས་སུ། ཇོ་བོ་རྗེའི་ལུང་གཅིག་དྲངས་པ་ལ་ལོ་ཙྪ་བས་ཁ་བརྙས་བཅོས་བྱས། དེའི་
ནང་པར་ནས་སྐད་འགགས་ཏེ། ཚོགས་ཆེན་པོར་ཆོས་འཆད་པའི་འཕྲོ་ཆད། རྒྱུད་བླ་
མ་དང་སྐྱེས་རབས་དང་སྤྱོད་ཡུལ་ཡོངས་སུ་དག་པའི་མདོའི་དོན་བསྒྱུར་བ་རྣམས་
བར་ཆད། ཟླ་བ་གཅིག་ཏུ་སོས་སུ་མ་བཏུབ་ནས་ཡར་ལུངས་ཀྱི་ཤར་ཕུར་སོང་ནས།
ར་མོ་སྨན་ཆུ་འཐུངས་པ་ལ་སོགས་པས་ཀྱང་མ་ཕན། ཆོས་རྗེ་ལ་ཞུས་པས་དཱི་པཾ་ཀ་ར་
ལ་བཤགས་པ་འབུལ་དགོས་གསུངས། དེ་ནས་བཤགས་པ་བྱས་ནས་མཆོད་པ་ཕུལ།
དགའ་ལྡན་དུ་ལྷའི་བུ་ནམ་མཁའ་དྲི་མེད་སྐུ་བལྟམས་པའི་བསྟོད་པ་དང་གསོལ་
འདེབས་བྱས་པས་མགྲིན་པ་སོས་སོ། །
དེ་ནི་ས་ར་བྷཾ་ཀ་ཞེས་བྱ་བ་མགྲིན་པའི་ནད་ཅུང་ཟད་གཅིག་ཡིན་ཏེ། བཤགས་
པ་མ་བྱས་ན་ཛི་བྷོ་བྷཾ་ཀ་བྱ་བ་འོང་བ་ཡིན་ཏེ། དེ་བྱུང་ན་ལོ་ཙྪ་བ་རིག་པ་དང་ཁྱད་
མེད་དུ་འགྱུར་བ་ཡིན་གསུངས་ནས། ལོ་ཙྪ་བས་ཇོ་བོ་ཆེན་པོ་དཱི་པཾ་ཀ་ར་ལ་གསོལ་
འདེབས་མེ་ཏོག་མཛེས་པའི་སྙིམ་པ་ཞེས་བྱ་བ་བཀོད་དེ་གསོལ་བ་དྲག་ཏུ་བཏབ་བོ། །
དེ་ཡར་བཅད་ཆོས་རྗེས་ཀྱང་ལོ་ཙྪ་བའི་སྣོད་བརྟག་པ་ཡུན་རིང་དུ་མཛད། དེ་
ནས་སམ་ཕྱེ་སྡེར་མ་རེ་ཙམ་ལ་ཡང་གཟུང་འཛིན་ཆེ་ཆེ་འདྲ་བ་རེ་མཛད་པ་ལས། ཟང་
ཟིང་ལ་སོགས་པའི་དངོས་པོ་ལོགས་སུ་གནང་བ་ཡེ་མེད་པ་ལས། སྣོད་བརྟགས་པས་
ཤིན་ཏུ་ཡང་མཉེས་པར་གྱུར་ཏོ། །དེ་ཕྱིན་ཆད་ཚེས་བཅུ་ཡར་ངོ་མར་ངོ་གཉིས་ཀ་ལ་
དཔལ་བདེ་མཆོག་གི་ནང་མཆོད་རེ་མ་ཆག་པར་མཛད་པ་ཡིན་པ་ལས། ཁཎྜ་ཀ་པ་
ལའི་གཟུགས་ཀྱིས་དྲིལ་བུ་ནམ་བསིལ་བའི་རྗེས་སུ། ཆུ་ཕོ་སྤྲེའུའི་ལོ་བྲེའི་ཟླ་བའི་ཚེས་
བརྒྱད་ལ་ཁྲོ་ཕུའི་བྱམས་ཆེན་ལ་རབ་གནས་བྱ་དགོས་པ་ལ་ཆ་རྐྱེན་གྱིས་ཐུངས་སོ། །
པིཎ་ཌ་བའི་སརྦ་དྷ་ན་ཚན་ཌེ་དེ་བ་ཞེས་བྱ་བ་ཟེར་སྐད། དེས་བསྐུལ་ནས་གང་
223



ལོ་པཎ་གྱི་རྣམ་ཐར་ཕྱོགས་བསྒྲིགས།
དང་གང་དུ་སྤྱན་འདྲེན་པ་འོན་ཟངས་རི་དང་
། གཡོག་གང་བར། གཉལ་ལོ་རོ། ལྷོ་བྲག
དབུ་རུ། གཡུ་རུ་ལ་སོགས་པར་ཡང་བསྐྱར་ནས་བྱོན། ༈ །
ཡར་འབྲོག་ནས་སྟམ་བུལ་གྱི་ལ་ཆེན་པོ་ལ་ཁ་བ་དང། ཡུལ་ངན་བྱུང་བས་གསེར་
མས་སྐུ་གྲོངས་ལ་ཁད་བྱུང་། ལྷོ་བྲག་ནས་གྲོ་ཤུལ་གྱི་ལ་ཆེན་ཉིས་སྦག་ལ་ཁ་བས་
གཏིབས་པས་ཤངས་ཀྱི་བར་ནས་ཁྲག་འབབ་པ་ལ་སོགས་པ་ཤིན་ཏུ་ཉེན་པ་དུ་མ་
བྱུང་ཡང་། ཆ་རྐྱེན་ཐམས་ཅད་གཞན་དུ་ཡེ་མ་བཏང་བར་དགའ་ལྡན་གྱི་བྱམས་པ་ཁོ་
ན་ལ་འབུལ་བ་མཛད། ༈ །
ཕྱིས་གཙང་དུ་བྱོན་ནས་ཀྱང་ལྷོ་འབྲི་མཚམས་དང་གྲོམ་པ་ས་སྐྱ་ལ་སོགས། བྱང་
གི་ཤངས་འུ་ཡུག་གཙང་རིད་ཉ་རི་ལ་སོགས་པར་བྱོན་ནས་རྒྱས་པ་ཡུམ་ནས་བཟུང་
སྟེ༑ གསེར་གཡུ། ཟངས་ཁྲབ། མཛོ་རྟ། དར་ཟབ། སྣམ་གོས། ཁབ་སྐུད་ཀྱི་བར་དུ་བསམ་
གྱིས་མི་ཁྱབ་ཅིང་འཇིགས་སུ་རུང་བ་གནང་སྟེ། འདོད་འཇོའི་བ་མོ་བྱ་བའི་ཡི་གེ་
ལོགས་ན་ཡོད་དོ། །
སྐབས་གཅིག་ཏུ་ལྷའི་བྱ་བ་རྒྱ་ཆེས་པས་སྒྲུབ་པར་དཀའ་བ་དང་
། ཞབས་དྲུང་
ན་ཡོད་པའི་རྒྱ་གར་བ་དང་གདན་གཅིག་པ་ལ་སོགས་པས་ཀྱང་སྔར་ཆ་རྐྱེན་ཐུག་
མེད་བཏང་བས་ཚལ་བར་རིགས་སྙམ་པ་དང་
། ཕྱི་རོལ་གྱི་ཟེར་སྒྲ་ལས་ཀྱང་
། བྱམས་
ཆེན་གྱི་བཟོ་མྱུར་དུ་བྱས་ན་ཚར་ནས་འོང་སྟེ། འོན་ཀྱང་འདི་ཀ་ནས་ནོར་མང་པོ་སྡུད་
པའི་བསྙང་ཀ་བྱེད་ཚར་བར་མི་བྱེད་པ་ཡིན་ནམ་ཟེར་བས། དེ་ལ་དོགས་པ་བཅད་
པའི་ཕྱིར། བྱམས་ཆེན་ལས་འབུལ་བ་དེ་ཙམ་ཡིན་ནོ། །ད་ནི་རྗེ་བཙུན་སྒྲོལ་མའི་སྐུ་
གཅིག་བཞེངས་སོ་ཞེས་ཀྱང་གསུངས། སྟག་རིས་ལོཙྪ་བ་ཞེས་བྱ་བ་ལོ་མང་དུ་རྒྱ་གར་
དུ་བཞུགས་པ་ཞིག་ལ་བརྫུན་མི་འོང་བས། ཇི་ཙམ་ཚར་ལྟོས་ལ་ཤོག་ཅིག་ཅེས་ལྟར་
224



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
བཏང་བ་ལས་དབུ་དང་པུས་མོའི་ལྷ་ང་ནོར་བའི་ལོ་རྒྱུས་ཡོད་དོ། །བཤེས་གཉེན་ལ་
ལས་ཀྱང་རྗེ་བཙུན་སྒྲོལ་མ་བཞེངས་ན་ངེད་ཀྱིས་འདི་དང་འདི་ལྟར་བྱའོ་ཞེས་བྲོད་ཀ་
བསྐུར་བ་ལ་སོགས་པ་བྱས་པ་ན། ཇོ་མོ་ཉིད་ལ་གསོལ་བ་གདབ་གསུང་སྟེ་ཟླ་ཕྱེད་སྐུ་
མཚམས་མཛད་དོ། །
དེའི་ཚེ་ལོཙྪ་བ་སོལ་བ་སྒྲུབ་པའི་དོན་དུ་བུད་མཁར་རྟགས་བསོད་སྙོམས་བྱེད་
ཅིང་ཡོད་པ་ལས། ཆོས་རྗེས་འབུལ་འཕྲོ་བཅད་ན་མི་ལེགས་པའི་རྒྱུ་མཚན་མང་ཞིག་
འབྱུང་བར་མཐོང་ནས། རྗེ་བཙུན་སྒྲོལ་མ་ལ་གསོལ་བ་གདབ་པའི་ཕྱིར། རྣམ་སྲས་ལ་
ངོ་ཆེན་བྱེད་པར་ཞུ་སྙམ་ནས་ནུབ་རེ་རེ་ཞིང་ཡང་གཏོར་ཆེན་མ་ཆག་པར་ཕུལ་ལོ། །
དེ་ནས་ཟླ་བ་ཕྱེད་འདས་པ་ན་བུད་ཀྱི་ཇོ་སྲས་དཔལ་ཆེན་འོད་བྱ་བས་ཞབས་
ཏོག་བྱས་ནས་སོལ་བའི་ཆ་རྐྱེན་གྱིས་མ་ལྡང་བས་གྲོས་ཇི་ལྟར་བྱ་ཞེས་ཡིད་མ་བདེ་
བར་གནས་པའི་ནུབ་མོ་རྨི་ལམ་དུ་ཆོས་རྗེས་ས་སྐྱ་ནས་ཨ་ཙ་ར་གཅིག་སྤྲིངས་པ་ཡིན་
ཟེར༑ སྐུ་ཁམས་བཟང་ངམ་དྲིས། སྤྱིར་བཟང་སྟེ། ཨཱརྱ་ཏ་རས་རླུང་ཡབ་ཅིག་བརྒྱབ་
པས༑ བག་ཙམ་ལྷུང་ཟེར། དེའི་རྒྱུ་མཚན་དྲིས་པས། ངའི་མིང་པོ་བྱམས་པའི་སྐུ་མ་ཚར་
བར་འཕྲོ་བཅད་ནས་སྒྲོལ་མའི་སྐུ་བཞེངས་པ་ཨུད་མེད་ལྟར་སོང་བ་ཡིན་གསུངས་
ནས་རྒྱབ་བོ་ཟེར།
དེ་ནས་གྲོ་ག་ལ་རྒྱ་ཡིག་བྲིས་ནས་གསེར་གཡུ་ཤ་མར་བལ་སྣམ་ལ་གྲས་པ་སྲང་
སུམ་བརྒྱ་རྗེ་བཙུན་བྱམས་པ་ལ་འབུལ་བས། ཇོ་སྲས་ཉི་མ་ལེན་དུ་ཐོང་། པོ་ཏི་ལྔ་བརྒྱ་
དང་བདུན་ཅུ་ཁྱེད་རང་གིས་སྤྱན་འདྲེན་དུ་ཤོག་གསུང་བ་འདུག། འདི་བདེན་ན་
དཔེ་མེད་དེ་རྨི་ལམ་ཡིན་ཏེ་འོང་ཞེས་སྨྲས་པས། ཨ་ཙ་ར་དེས་སྐུག་མའི་སྡོང་པོ་སྦོམ་
པོ་གཅིག་བླངས་ནས་དེ་ལ་དབྱུག་པ་གཅིག་རྒྱབ་པས་སེར་ཁ་ཤིག་ཤིག་བྱུང་
། རྨི་ལམ་
225



ལོ་ང་ཎ་གྱི་རྣམ་ཐར་ཕྱོགས་བསྒྲིགས།
ཡིན་ན་འདི་ལ་ལྟོས་དང་ཟེར། སེར་ཁ་ནས་བལྟས་པས་གསེར་གྱི་སྒྲོམ་བུ་དར་གྱི་ཐི་གུ་
ན་རེ་བ་གཅིག་དང་
། གཡུ་ལྟ་མིག་སྔོ་སི་རི་བ་མང་པོ་ཚིག་ཚིག་འདུག །ནས་བཟང་མོ་
དང་འབྲས་དཀར་མོ་སི་ལི་ལི་ཐོན་བྱུང་བས་དངོས་གྲུབ་ཀྱི་འབྲུ་ཡིན་ནོ། །གཉེར་གྱིས་
ཤིག་ཟེར། དེ་ནས་ཨ་ཙ་ར་བཀྲེས་ཟེར་ནས། ཇ་སྐོལ་གྲོ་དྲངས་བྱས་པས། དྲི་བཟང་དུ་
དྲོངས། ཞག་རེ་ལ་འཚོ་བ་ཐེབས་རེ་འདྲེན་པ་དེ་བཟང་དུ་དྲོངས། ངེད་ལས་བྱེད་པ་
ཚོ་ཁྱེད་ཅག་གིས་མི་ཚོར་བར་འདུག་ཟེར་བ་རྨིས། དེ་ཕྱིན་ཆད་རྣམ་སྲས་ཀྱི་གཏོར་མ་
རྒྱུན་དུ་མ་ཆད་པ་དེ་བྱས་སོ་གསུང་ངོ༌
། །
དེ་ལྟ་བུའི་ལྟས་དེ་གཞན་ལ་གསང་ནས་བདེན་བརྫུན་རྟོག་པ་ལ་བང་ཆེན་
གཅིག་ས་སྐྱར་བཏང་བའི་ལམ་དུ། རྣལ་འབྱོར་པ་རིན་ཆེན་བཟང་པོ་བྱ་བ་སྔར་ནས་
ཡང་ཡང་ཆོས་རྗེས་བང་ཆེན་ལ་བཏང་བ་གཅིག་ཕྲིན་ལ་བཏང་བྱུང་། རྨི་ལམ་ཇི་ལྟ་
བར་བྱུང་ནས་ཇོ་སྲས་ཉི་མ་ཀ་ཆའི་གཉེར་ལ་སྔོན་དུ་བཏང་
། ཕྱི་ནས་ལོ་ཙྪ་བ་རང་
གི་ཕྱིན། རྒྱས་པ་ཚར་གཅིག་ཆོས་རྗེ་བ་དང་རྗེས་ས་སྐྱ་པ་གཉིས་ལ་ཐུན་མོང་དུ་ཕུལ་
བ་ཁྱེད་མ་དགོས་འདུག་སྟེ་ཞུ་ཕུལ་ཀྱང་མ་གསན། དེའི་རྒྱས་པ་ཚང་བ་གཉིས་གཞིར་
བཞག །པོ་ཏི་ལྔ་བརྒྱ་དང་
། བདུན་ཅུ་ཁྲོ་ཕུར་གདན་དྲངས། ཕྱིས་རབ་གནས་ཆེན་མོ་
ཚར་ནས་གཏང་རག་གི་སྟོན་མོ་མཛད་པའི་དུས་སུ་པོ་ཏི་མང་པོ་སྡེ་དགོན་རྣམས་སུ་
ཕུལ་ཞིག་གསུངས་ནས་ཕུལ་ལོ། །ཡང་ཕྱིས་ཤངས་ཀྱི་ལུ་གུ་གདོང་བྱ་བར་ཇོ་བོ་དེབ་
ཙེ་བའི་འབངས་ཕྱུག་པོ་འབུམ་ཕྲག་གིས་གདན་དྲངས་ནས་ཡུན་རིང་དུ་བཞུགས་པ་
ལ༑ ལོ་ཙཱ་བས་མཇལ་དུ་ཕྱིན་པས་བསོད་སྙོམས་འབུལ་བ་མང་པོས་འདྲེན་ལུགས་མ་
ལེགས་པ་ལ་བཀའ་བཀྱོན་བག་ཙམ་རེ་མཛད་པ་ལ། ཨ་ཙ་མ། ཐུགས་འདི་བས་ལྷོད་
ཙམ་ཞིག་མཛད་ན་སྙམ་པ་ཞིག་བྱུང་སྐད། དེའི་ཚེ་གུང་ཐང་གི་ཇོ་བོ་མགོན་པོ་
226



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
དཔལ་འཁྲུག་པས་ཐུགས་སུན་ཕྱུང་སྟེ། ཆོས་རྗེའི་དྲུང་དུ་རབ་ཏུ་བྱུང་ཞིང་ཆིག་རྫོགས་
མཛད་པའི་ལས་ཀྱི་སློབ་དཔོན་ལོ་ཙྪ་བས་བྱས་པ་ལ། ཕྱིར་ཆོས་རྗེའི་དྲུང་དུ་ལས་ཆོག་
བྱེད་པ་ལ་སྐྱོན་མང་པོ་ཐོགས་འགྲོ་བས་ཀྱང་དཀའ། ཁྱད་པར་དུ་སཾསྐྲ་ཏའི་སྐད་ཀྱིས་
བྱ་དགོས་པས་ཤིན་ཏུ་བག་ཚ་བར་ཡོད་དེ། འོན་ཀྱང་ལོ་ཙྪ་བས་ཆོ་ག་ལེགས་པར་བྱུང་
བས་ཆོས་རྗེའི་ཞལ་ནས་ལོ་ཙྪའི་ངག་ནི་ལེགས། ཆོ་ག་བཟང་པོ་བཟང་པོ་ཤེས། སེམས་
ནི་ངའི་བསོད་སྙོམས་འབུལ་བ་ལ་མི་ལེགས་བྱེད་བཟང་པོ་མ་ཡིན་གསུང་། སྙིང་ཁར་
ཕྱག་མཛུབ་བཙུགས་ནས་འདི་ན་མི་ལེགས་ཡོད་གསུང་། འདི་ལྟ་བུའི་རྣམ་ཐར་གཞན་
དང་གཞན་ཡང་བསམ་གྱིས་མི་ལང་པ་དེ་ཡི་གེ་མང་བས་འཇིགས་ནས་མ་བཀོད་དོ། །
འབྲི་མཚམས་ཀྱི་འགྲོན་ལྷར་ལོ་ཙྪ་བ་ཆོས་རྗེ་ལ་འཇལ་དུ་འགྲོ་སྙམ་ནས་རག་
དུང་གཅིག་བརྡེགས་པ་ལ། རག་དུང་གི་སྦ་བའི་མཚམས་སུ་བུ་ག་གཅིག་འདུག་པ་ལྷ་
ཆེན་པོ་བསྒྲིགས་པའི་བཟོ་རས་དུམ་བུ་ཞིག་གི་ལྡན་པ་བྱས། སྐྱིལ་ཀྲུང་ལ་ཞབས་གཉིས་
བསྣོལ་མཚམས་བག་ཙམ་གཅིག་མ་འགྲིག་པར་བྱུང་བས། ཞབས་གཡོན་པའི་ངར་
གདོང་པ་ལ་ཨེན་ཙམ་གཅིག་བརྐོས་པས་སྐུ་འོ་བརྒྱལ་བ་འདྲ་ཡང་འགྲིག་པར་བྱུང་
ངོ་༑ །
འགྲོན་ལྷར་ཕྱག་འཇམ་ནས་རག་དུང་ཕྱག་རྟེན་བྱས་པས་ལེན་དུ་མ་བཞེད་
དེ་མི་ལེགས་ཡང་ཡང་གསུང་
། དེ་ཅི་ཙུག་ལགས་ཞུས་པས་སངས་རྒྱས་མང་པོ་སྐྱེ་བ་
འདིས་ཟོས་པས་མེད་པར་བྱས། དགའ་ལྡན་དུ་ཆོས་ཀྱི་སྒོམ་པ་མང་པོ་སྐྱེ་བ་འདི་རུ་
ཟོས་ནས་མེད་པར་བྱས་གསུང་། དེའི་དོན་གོ་ནས་བཟོད་གསོལ་དུ་རྗེ་བཙུན་བྱམས་
པའི་ལུགས་སྐུ་ཆུང་ངུ་དེ་བཞེངས། དེ་ནས་སྐུ་ཁམས་བཟང་ངམ་དྲིས་པས། ཕ་གི་ན་
བྱམས་པ་བཅོམ་ལྡན་འདས་ཀྱི་རྐང་པ་མི་ལེགས་ཡོད། ང་ལ་རྐང་པ་ཨ་ན་ན་ཡོད། ཕ་
227



ལོ་པཎ་གྱི་རྣམ་ཐར་ཕྱོགས་བསྒྲིགས།
ཀི་ན་མི་ལེགས་མེད་ང་ལ་མི་ལེགས་མེད་གསུང་ངོ༌
། ༈ །
དེ་ནས་རྗེ་བཙུན་བྱམས་མགོན་གྱི་སྐུ་ཡོངས་སུ་རྫོགས་པར་བཞེངས་གྲུབ་ནས།
ཡང་དེའི་ཚེ་སིང་ག་གླིང་གི་དགྲ་བཅོམ་པས་བསྐུར་བའི་བ་སོའི་ཟ་མ་ཏོག་རིང་བསྲེལ་
གསུམ་དང་བཅས་པ་དང༌། མེ་ཏོག་པདྨོ་དཀར་པོ་དང་། རྒྱ་གར་ཤར་ཕྱོགས་བྷ་ལེན་
དྲའི་རྒྱལ་པོས་ཆོས་རྗེ་ལ་ཕུལ་བའི་དུང་གཡས་སུ་འཁྱིལ་བ་ཆུང་ངུ་གསུམ་དང་བཅས་
པ; ཆོས་རྗེས་དགེ་སློང་ལོ་ཙྪ་བ་བྱམས་པའི་དཔལ་དང་། དགེ་སློང་ཉི་མ་བསོད་ནམས་
དང་༑ དགེ་སློང་རྡོ་རྗེ་འཕན་དང་གསུམ་ལ། སིང་གྷ་གླིང་གི་དགྲ་བཅོམ་པས་བསྐུར་
བའི་བསྐུར་ལུགས་ཀྱི་གཏམ་རྒྱུད་མན་ངག་དང་བཅས་པ་གསུངས་ཤིང་གནང་
། བ་
སོའི་ཟ་མ་ཏོག་ཁ་ཕྱེ་བས། རིང་བསྲེལ་གཅིག་ལ་ལྔར་འཕེལ་འདུག་གསུངས་ནས། ཟ་
མ་ཏོག་དེ། དེ་བཞིན་གཤེགས་པའི་རིང་བསྲེལ་གསུམ་དང་བཅས་པ། གླ་རྩི་དང་ག་
བུར་ལ་སོགས་པས་གྲིལ་ཏེ་ཟབ་པའི་རྟེན་འབྲེལ་བསྒྲིགས་ནས་དུང་ཆུང་གཡས་འཁྱིལ་
གསུམ་གྱིས་བརྒྱན་ཏེ། མཆོད་བསྟོད་གཟུངས་སྔགས་དང་བཅས་པས་ཐུགས་དམ་མང་
དུ་མཛད་ནས་བྱམས་ཆེན་གྱི་ཐུགས་ཁར་བཞུགས།
དེ་བཞིན་གཤེགས་པའི་རིང་བསྲེལ་གཅིག་ཆོས་རྗེ་ཉིད་ཀྱི་ཕྱག་ཚགས་མཛད།
རིང་བསྲེལ་གཅིག་ལོ་ཙྪ་བ་ལ་གནང་
། དགྲ་བཅོམ་པས་བསྐུར་བའི་མེ་ཏོག་པད་མོ་
གཅིག་བྱམས་ཆེན་གྱི་དབུ་ལ་བཞག །མེ་ཏོག་གཅིག་ལོ་ཙྪ་བ་ལ་གཏད་ནས། ཆུ་ཕོ་
སྤྲེའུ་ལོ་བྲེའི་ཟླ་བའི་ཚེས་གསུམ་ནས་ཚེས་བཅུ་གསུམ་གྱི་བར་དུ་རབ་གནས་ཆེན་པོ་
མཛད། ང་ལ་མངའ་གསོལ་བའི་ནུས་པ་ཅི་ཡང་མེད་དེ། དགའ་ལྡན་གྱི་རྗེ་བཙུན་
ཁོང་རང་གིས་གཟིགས་ཤིང་མཁྱེན་ཡོད་པས་ཁོང་རང་ལ་ཞུ་བ་ཡིན་གསུང་
། དེའི་ཚེས་
བརྒྱད་ལ་རོལ་མོའི་སྒྲ་ཆེད་དུ་དཀྲོལ་བ་མེད་པར་མང་པོས་ཐོས་པ་ཡང་བྱུང་
། སྤོས་
228



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
ཀྱི་དྲི་རྨད་དུ་བྱུང་བ་ཞིག་གིས་ཕོ་བྲང་ཆེ་ཆུང་ཀུན་གང་བ་དང་། མེ་ཏོག་གི་ཆར་
ཁུ་འཕངས་འབབ་པ་དང་། འོད་ཆེན་པོ་བྱུང་བས་མཆོད་པ་རྒྱ་ཆེར་ཤོམས་ཤིག །རྗེ་
བཙུན་གྱིས་ཕྱག་གཡས་བརྐྱངས་པའི་སྲིན་ལག་གཅིག་པུ་ཡང་དགའ་ལྡན་གྱི་ཕོ་བྲང་
དུ་མ་ཤོང་གསུང་། སྔོན་རྗེ་བཙུན་མི་ཏྲ་ཛོ་གིས། ལོ་ཙྪ་བ་ལ་ཁྱེད་རྗེ་བཙུན་བྱམས་
མགོན་དང་ལས་འབྲེལ་ནན་ཏར་ཆེ་བར་ཡོད་པས། ཁྲུ་བརྒྱད་ཅུ་པའི་སྐུ་ཚད་གཅིག་
བཞེངས་དགོས་གསུང་། དེ་ཙམ་བདག་གིས་འགྲུབ་པའི་ནུས་པ་མ་མཆིས། མིའི་ཚད་
ཙམ་བཞེངས་པར་ཞུ་སྨྲས་པས། ནུས་པ་འོང་པས་མ་འོངས་པའི་ཚེ་རྗེ་བཙུན་བྱམས་
པ་འཚང་རྒྱུ་བའི་དུས་སུ། ཡོན་བདག་འཁོར་ལོས་བསྒྱུར་བའི་རྒྱལ་པོ་དུང་ཞེས་བྱ་བ་
གླིང་བཞི་ལ་དབང་བྱེད་པ་འབྱུང་བའི་ལོ་རྒྱུས་ཡོད། ཁྱོད་སེམས་མ་ཞུམ་པར་བྱེད་
དགོས། ངས་ཀྱང་གསོལ་བ་གདབ་འཚལ་ནས་རབ་གནས་བྱེད་པའི་དུས་སུ་ང་ཡང་
འོད་ཀྱི་ཕུང་པོའི་གཟུགས་ཀྱིས་འོང་གིས་གསུང་
།
འོ་ན་དེའི་ཚེ་དངོས་སུ་བྱོན་ནས་མངའ་གསོལ་བ་ཞུ་བྱས་པས། དངོས་སུ་འོང་
བའི་རྟེན་འབྲེལ་མི་མཛོམ། འོད་ཀྱི་གཟུགས་སྐུ་སྐལ་བ་ཡོད་པ་མང་པོས་མཐོང་བར་
འོང་༑ མཆོད་པ་བཟང་དུ་ཤོམས་གསུང་བ་ཡོད་པ་ལྟར་འོད་ཟེར་གྱི་ཕུང་པོ་སྤྱིལ་
བུ་ཙམ་བྱུང་ནས། བྱམས་ཆེན་གྱི་ཐུགས་ཁར་ཐིམ་པ་ལྷ་རྗེ་ར་ཆར་ལ་སོགས་པས་
ཀྱང་མཐོང་། དེའི་ཚེ་ལོ་ཙྪ་བ་ཐུགས་དགྱེས་ཤིང་སྤྲོ་བར་གྱུར་པས་རྗེ་བཙུན་བྱམས་
པའི་བསྟོད་པ་དེ་བརྩམས། སཾསྐྲྀ་ཏའི་སྐད་དུ་ཕར་བསྒྱུར་བས། རྗེ་བཙུན་ཉིད་ཀྱི་བྱིན་
རླབས་ཡིན། རྩོམ་པ་ལ་ང་རྒྱལ་མ་བྱེད་གསུང་
། སྔར་ཟངས་བཟོ་ཚར་ནས་བསྒྲིགས་ཏེ་
བར་ཆད་སྲུང་བ་ཞུས་པའི་ཚེ་ཡང་
། ཞལ་ཆོས་གང་གདའ་རྣམས་བཟོ་བོ་ལ་གཞུགས་
པར་ཞུ་བྱས་པས། ཁ་ཏ་ཞལ་ཏས་འགྲུབ་པའི་རིགས་མ་ཡིན། བྱིན་རླབས་ཀྱིས་འབྱུང་
229



ལོ་པཎ་གྱི་རྣམ་ཐར་ཕྱོགས་བསྒྲིགས།
བ་ཡིན་པས་སྟབས་ཀ་གར་སོང་དུ་གྱིས་གསུང་
། དེ་ལས་འཕྲོས་ཏེ། གསུང་གླེང་ཞིབ་
ཏུ་བྱུང་བས། སྔོན་བོད་ཀྱི་མགར་བས་ཟངས་ལེབ་བརྡུངས་ནས་ཟངས་ལེབ་མཐུག་
མཐུག་ཁ་ཅིག་བརྐུས་ཏེ་རྡོ་བཤག་གི་གསེབ་ཏུ་སྦས་པས་གནས་བརྟན་ཡེ་ཤེས་འོད་
ཀྱི་རྨི་ལམ་དུ་བསྟན་པ་དང༌
། སྐུ་སྟོད་སྐུ་སྨད་ཇི་ལྟར་ཡང་མ་འགྲིག་པ་ལ། ཡང་ལྷ་
བཟོ་ཨ་ཁུའི་རྨི་ལམ་དུ་བསླབས་པ་དང་
། ཕྱག་གཡས་ཀྱི་ཕྱི་རྟེན་མེད་པའི་བཟོ་ནན་
ཏར་དཀའ་བའི་དུས་སུ་ཤིང་བཟོ་བ་དཔོན་སེང་གེ་གྲགས་ལ་འཕྲུལ་འཁོར་རྨི་ལམ་
དུ་བསླབས་པ་ཐམས་ཅད་བྱིན་རླབས་འབའ་ཞིག་ཡིན་གསུང་
། དེ་ལ་སོགས་པའི་རྟེན་
འབྲེལ་ཕྲ་ཞིང་ཕྲ་བ་རྣམས་བྱིན་རླབས་སུ་ཤེས་པས་ཤིན་ཏུ་འཇིགས་ཏེ། ཞབས་ཀྱི་བྱིན་
པ་ལ་བརྐོས་པ་དེའི་བཟོད་གསོལ་དུ་སྔོན་རི་བོ་བྱ་རྐང་ཅན་དུ། སློབ་དཔོན་ཐོགས་
མེད་ཀྱིས་འཕགས་པ་བྱམས་པ་བསྒྲུབས་པས་ལོ་བཅུ་གཉིས་ཀྱི་མཐར་བྲག་སྟེང་དུ་
ཞལ་གཟིགས། དེའི་ཞབས་རྗེས་ཀྱི་རི་མོ་རྡོ་ལ་བྱོན་པའི་ཚད་བླ་མ་བྲག་སྟེང་པ་ལོ་ཙྪ་
བས་བོད་དུ་གདན་དྲངས་པ་ལ་དཔེ་བྱས་ཏེ་
། མི་ཕམ་པའི་ཞབས་རྗེས་བརྒྱ་རྩ་བརྒྱད་
བྲིས་ཏེ་སྤེལ། སློབ་དཔོན་ཐོགས་མེད་ཀྱིས་ཞབས་རྗེས་ལོ་གྲངས་བྱས་ནས་སྤེལ། དགའ་
ལྡན་གྱི་འཁྱམས་སྨད་སྔོན་ལ་བཞེངས་པའི་རྒྱུ་ཆ་གཅིག་ནི་འདི་ཡིན་ནོ། ༈ །
རབ་གནས་ཆེན་མོ་ཚར་བའི་རྗེས་ལ་བཤེས་གཉེན་ཆེན་པོ་མང་དུ་བསྡུས་ནས།
ཐུན་མོང་དུ་ཆོས་རྗེ་འཁོར་བཅས་ཁ་ཆེར་མི་བཞུད་པའི་ཞུ་འབུལ་བྱས། ཁྱད་པར་
དུ་ཡང་སུ་འཇེབས་འཇེབས་ཀྱིས་བཞུགས་པའི་ཞུ་འབུལ་མང་པོ་བྱས་ཀྱང་
། ཀསྨི་
ར་ཁ་ཆེ་དོན་ཆེན་པོ་གསུང་ནས་ཡེ་མ་གསན། ཡར་ལམ་ལ་དོན་མོ་རིར་བསྙུན་གཞི་
བག་ཙམ་གཅིག་བྱུང་བས། ནན་ཏན་ཆེན་པོས་བཤོལ་བཏབ་ཀྱང་མ་བཞེད་དེ་བར་
ཆད་མེད་ཅེས་གསུང་། ཡར་ལམ་ལ་མ་གར(ཡ་མགར》གྱི་ལམ་ནས་ལ་སྟོད་ལྷོ་ནས་
230



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
གཤེགས་ཏེ། འགྲོ་དོན་མཐའ་ཡས་སྤེལ། མི་ཆེན་ནམ། སྟོན་པ་སྐྱང་རེང་ལ་ཡང་
། རིན་
པོ་ཆེའི་བརྒྱད་སྟོང་པ་གནང་བ་དང་
། གསེར་སྲང་རེ་རེ་གཉིས་གཉིས་སམ། སྣམ་བུ་
ཁུར་དུ་ལོངས་པ་གནང་བ་ཡང་མང་དུ་ཡོད། གུང་ཐང་གི་གླང་རིར་སླེབ་པ་ན་ཤ་མར་
དང་འབྲུ་མང་པོ་ལྷག་ལྷུག་ཏུ་བྱུང་བ་རྣམས་དགོན་པ་དང་བཤེས་གཉེན་རྣམས་ལ་གནང་
གསེར་གཡུ་ལ་སོགས་པ་རྣམས་ཉིད་ཀྱིས་བསྡུས་ནས་སྟག་རི་ལོ་ཙཱ་བ་ལ་གཏད་དེ། ནོར་
སྙིང་པོ་མེད་པ་ལས་སྙིང་པོ་བླང་དགོས་པས་དེ་རིང་སང་ཁྱེད་ཀྱིས་གཉེར་གྱིས་གསུང་།
དར་ཆེན་གྱི་ཁ་ཚོན་བཞི་ལྟབ་བྱས་པར་སྟབས་གཅིག་གསེར་རྣམས་སིལ་མར་བླུགས་
ཏེ༑ སྲང་བརྒྱ་དང་སུམ་ཅུ་རྩ་དྲུག་བྱུང་བ་ལ་ཨབ་བཏབ་ནས། ཐུམ་ལྐོགས་ལྷུང་བཟེད་
གསུམ་བྱུང་བ་རྣམས་སྤུངས་ནས་ལོ་ཙཱ་བ་བོས་ལ་བཏོད་གསུང་སྐད།
ཁོ་བོས་སྤྱན་སྔར་ཕྱིན་པ་ན། སྔར་གསེར་སོགས་མང་དུ་ཁྱེད་ལ་བྱིན། ཁྱེད་ཀྱིས་
ཀྱང་ལྷ་ཆེན་བསྒྲུབས་པས་དོན་ཆེ་བར་བྱས། ཞོགས་པ་འདི་ཀུན་ཡང་འཚོལ་དགོས་ན་
ཡེ་མི་རྙེད་པས་གཉེར་གྱིས་གསུང་
། གསེར་སོགས་ཐུག་མེད་གནང་ཟིན་པས་ཐུགས་ལ་
བསམ་གྱིས་མི་ཁྱབ་པ་བཏགས་ཟིན། གསེར་འདི་ཙམ་ཞིག་ཁ་ཆེར་ཡང་མཆོད་པ་དང་
སྐྱེས་ ལ་སོགས་པ་འཚལ། ལམ་ཐག་རིང་བས་ཆ་རྐྱེན་མང་དུ་འཚལ་བས་ཡར་བསྣམས་
པར་ཞུ། ལྐོགས་པ་ཀུན་དངོས་གྲུབ་ལགས་པས་ཞུ་ལགས་ཞེས་གསོལ་ཏེ། སྨན་སྣོད་ལ་
སོགས་པར་སྦས་སོ། ༈ །
དེ་ནས་གུང་ཐང་དང་གློ་བོའི་མཚམས་འབལ་ཏ་ལ་ཞེས་པའི་བར་དུ་བསྐྱལ།
འབྲལ་བ་ཡིད་མི་བདེ་བའི་སྟོབས་ཀྱིས་ཡང་ཡང་མཆི་མ་འབབ་པ་བྱུང་
། སང་འབྲལ་
བར་འགྱུར་བ་དོ་ནོད་གདུང་བའི་ཤུགས་རིངས་བྱ་བའི་གསོལ་འདེབས་གཅིག་ཡིད་
ལ་བརྩམས་ཏེ་ངུས་ཤིང་གསོལ་བ་བཏབ་བོ། །གསོལ་འདེབས་ཀྱི་ཚིགས་བཅད་འདི་
231



ལོ་པཎ་གྱི་རྣམ་ཐར་ཕྱོགས་བསྒྲིགས།
ཡིན་ཏེ། ༈ ལྔ་རིག་རྒྱལ་པོ་བརྟུལ་ཞུགས་འཛིན་པའི་མཆོག །མ་བྱོན་སངས་རྒྱས་ཆགས་
མེད་བརྩེ་བ་ཅན། །བྱམས་སྒྲོལ་བདེ་ཆེན་ལྷ་ཡིས་རྗེས་བཟུང་བའི། ཆོས་རྗེ་ཤཱཀྱ་ཤྲཱི་ལ་
ཕྱག་འཚལ། །བསྟན་པའི་སྒྲོན་མཆོག་མར་མེ་མཛད་དཔལ་གྱི། །ཉི་མ་འདས་པའི་རྗེས་
བྱོན་སྣང་མཛད་པ། །བསླབ་གསུམ་དཀར་གསལ་གསལ་བའི་འོད་ཟེར་ཅན། །བློ་གྲོས་
ཟླ་རྒྱས་བདག་གི་སྤྱི་བོར་བཞུགས། །ཤར་ནུབ་རྒྱ་བོད་ཁ་ཆེའི་གླིང་བཞི་རྣམས། །སྨོན་
ལམ་རླུང་གིས་ལེགས་བསྐྱོད་སྣང་མཛད་ནས། །སླད་དུས་དགའ་ལྡན་མཁའ་དབྱིངས་
ཞི་འགྱུར་བ། །དེ་ཚེ་ཞབས་རྡུལ་བསྟེན་པའི་དྲན་དགོངས་ཤིག །གདོང་དམར་གླིང་
འདིར་པཎ་ཆེན་ཉི་ཟླ་དག །ནུབ་ནས་ཁོ་བོ་མེ་ཁྱེར་སྲིན་བུ་ཡིས། །རབ་འབྱམས་ས་ཆེན་
ཇི་ལྟར་སྣང་བགྱི་གསུང་
། །དེ་བས་དོན་གཉིས་གསོལ་གདབ་འབྲས་བཅས་མཛོད།།
ཅེས་བྱ་བའོ། །
ནངས་པར་ཐོ་རངས་ནམ་སང་སེང་གི་དུས་སུ་ཉེ་གནས་པ་གཅིག་བཏང་ནས་
འདི་ལྟར་སྤྱན་སྔར་ཁྱུག་གིས་ཤོག་ཅེས་གསུངས་པས། ཁ་ཤས་ནས་བཀའ་བཀྱོན་དྲག་
པོ་གཅིག་འོང་ལས་ཆེ་སྙམ་ནས་སྐྲག་ཅིང་སྐྲག་ཅིང་མྱུར་དུ་ཕྱིན་པ་དང༌
། ཁ་ཆེ་བའི་
སུན་མ་རྣམས་ཕྱིར་བསྐྲད་པའི་དོན་དུ་འོ་མ་དང་ཞོ་རྗེ་ཁ་ཅིག་གཏད་ནས། ད་ནང་
ལ་ལ་འགྲོ་དགོས་ངས་ཁྱེད་རྣམས་འོ་མ་དང་ཞོ་ལ་བརྟེན་ནས་ཚ་བ་འདི་ཀ་ལྟར་གྱིས་
ཤིག ཅེས་བསྐུར་ནས་ཕྱིར་བཏང་ངོ༌
། །མི་གཞན་ཡེ་མེད་པར་གཟིགས་པ་དང་། མ་ཧཱ་
ལོ་ཙྪ་བ་མ་ཧཱ་ཀཱ་རྒྱ་བ་ཧུ་ལ། ཐལ་མོ་གཉིས་ཟེད་ཅིག་གསུང་
། ཐལ་མོ་གཉིས་བཟེད་པ་
ལ་ཉིད་ཀྱི་ཕྱག་གི་གསེར་ཐུམ་སྐྱུར་བ་དང་ལྗིད་ཀྱིས་ནོན་ནས། ས་ལ་ཐུབ་རྩེར་སོང་
།
ལྷ་བཟོ་བའི་རྫོངས་གྱིས་གསུང་ངོ་། །དེ་ནས་ཕྱག་འཚལ་ཏེ་འདི་ཙམ་གནང་བ་ནི་སྐུ་
དྲིན་ཚད་མ་མཆིས་ཏེ་སྔར་ཐུག་མེད་གནང་ཟིན་ལགས། ད་འདི་ཙམ་གཅིག་ཁ་ཆེར་
232



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
འཁྱེར་བ་ཞུ་ཞེས་ཐེབས་གསུམ་ཞུས་ཀྱང་སྐབས་མ་ཕྱེ། ད་རུང་བསྟུད་ལ་འཁྱེར་བ་ཞུ་
སྙམ་པ་ལས། ཉེ་གནས་པ་ན་རེ། དངོས་གྲུབ་བྱུང་དུས་སུ་བླངས་ན་དགའ་འོ། །ཐུགས་
ལོག་ནས་ཁ་ཆེ་བའི་ནན་ཏར་ཅན་ལ་བྱིན་ན་གྱོང་ཆེ་བར་འོང་ཟེར། དེ་བདེན་སྙམ་
ནས་དེ་མ་ཐག་ཏུ་ཞུས་ཏེ་མཆན་དུ་བཅུག་པ་དང་
། བསོད་ནམས་འདི་ཡིས་ཐམས་
ཅད་གཟིགས་པ་ཉིད། །ཅེས་པའི་བསྔོ་བ་དེ་མཛད་ནས་ད་སོང་སོང་གསུང་། དེ་ནས་
ཆོས་སྐྱོང་ལ་གཏང་རག་མཚོན་པ་གཅིག་ཕུལ་ནས། ལ་ལ་ཅི་ནུས་ཀྱིས་ཆོས་རྗེའི་དོ་
ལི་བཏེག་ཅིང་གསོལ་བ་བཏབ། པུ་ཧྲངས་ཀྱི་བར་དུ་སྐྱེལ་བར་ཞུས་ཀྱང་མ་གནང༌
།
དབུ་ཞྭ་དང་། ཆགས་དང༌། རྒྱ་གར་གྱི་བརྒྱད་སྟོང་པ་རྣམས་གནང་
། སྐྱེ་བ་འདི་དང་
བདུན་དུ་ངས་བླ་མ་དམ་པའི་བྱ་བ་བྱས། ཁྱེད་ཀྱིས་སློབ་མ་མཆོག་གི་བྱ་བ་བྱས།
བྱམས་མགོན་འཛམ་བུ་གླིང་དུ་བྱོན་པའི་ཚེ་རང་གཞན་གྱི་དོན་ཆེན་པོ་སྒྲུབ་པའི་བྱ་
བ་བསམ་གྱིས་མི་ཁྱབ་པ་ལ་འཛོམ་པར་འགྱུར་བས། དེའི་ཚེ་ཡུན་རིང་ཞིང་དོས་དྲག་
པར་འོ་སྐོལ་གཉིས་ལ་ལས་འབྲེལ་བཞག་པའི་གདུལ་བྱ་བསམ་གྱིས་མི་ཁྱབ་པའི་ཕྲིན་
ལས་བྱེད་པ་ལ་འཛོམ་པར་འགྱུར་རོ། །
ད་རེས་ཨ་ཚོ་གཅིག་གསུང་། དེ་བཞིན་གཤེགས་པའི་རིང་བསྲེལ་འདི་ཡང་སྙིང་པོར་
གྱིས༑ །ངའི་སྐུ་འབག་ཅི་འདྲ་མ་འདྲའི་ལུགས་སྐུ་ཆུང་ངུ་གཅིག་གྱིས་ལ་གསོལ་བ་འདེབས་
པའི་རྟེན་དུ་བཞུགས་ཤིག །དོན་མང་པོ་འགྲུབ་པར་འགྱུར་རོ། །ཞེས་གསུངས། །ཕྱིས་ལོ་ཙྪ་
བས་དེ་ལྟར་བཞེངས་ནས་རབ་གནས་མཛད་པའི་ཚེ་འོད་ཀྱི་ཕུང་པོ་གཞའ་ཚོན་གྱི་
རི་མོའི་བདེ་མཆོག་ཡི་གེ་བདུན་པའི་གཟུགས་ཤིན་ཏུ་གསལ་བ་གཅིག་ཐིམ་པ་སོགས་
ངོ་མཚར་བའི་ལྟས་དང་ལྡན་པར་གྱུར། །དེ་ནས་ཕྱག་དང་བསྐོར་བ་མང་དུ་བྱས་ནས་
མཆི་མས་བརྣངས་བཞིན་དུ་ཚུར་ལོག་གོ །ཅུང་ཟད་གཅིག་ན་ཡང་ཤོག་དང་གསུང་
233



ལོ་པཎ་གྱི་རྣམ་ཐར་ཕྱོགས་བསྒྲིགས།
ནས༑ ལྷ་བཟོ་བ་ལ་ཡོན་ཇི་ཙམ་དགོས་གསུང་། འགུར་མོའི་ཡོན་བདག་སྐྱེག་ཚ་བྱ་བ་
དང་༑ །བལ་ཡུལ་གྱི་གནས་པོའི་སྐྱ་བ་གཉིས་ཀྱི་མཚམས་བཟུང་སྟེ། སྐུ་རང་གི་མཁན་
པོ་ལ་སྲང་བདུན་བརྒྱ་དང་། གསེར་བཟོ་མཁན་ལ་ཉིས་བརྒྱ་དང་
། རྒྱུན་མཁན་ལ་སྲང་
སུམ་ཅུ་ཐམ་པ་འཚལ་བ་ལ། སུམ་ཆ་གསེར་དངུལ་ངོ་བོ། སུམ་ཆ་སྐམ་དང་སིལ། སུམ་
ཆ་རྟ་དང་དར་ཟབ་ཏུ་འཚལ་ཞེས་ཞུས། ཕྱིའི་རྒྱ་མཚོ་ནས་ནོར་བུ་ལོངས་ན་རྫོངས་
ཚར་རམ་གཞན་དུ་དཀའ་བར་འདུག་གསུང་།
དེ་ནས་སྐུ་བསྒྲུབས་པའི་འབྲས་བུ་ཇི་ལྟ་བུ་ཞིག་དོན་དུ་གཉེར་གསུངས་པ་ལ།
སྔར་ཉིད་དུ་སྨོན་ལམ་རིན་པོ་ཆེའི་ལྗོན་ཤིང་རྩ་བ་བརྩམས་ནས་ཡོད་པས་དེ་ལན་
གཅིག་ཁ་བཏོན་བྱས། དེའི་དོན་ཆེ་ལོང་གཅིག་སྙན་དུ་ཞུས་པས། སྤྱན་ཆབ་མང་དུ་
བྱོན་ལྷ་རི་ཙམ་བཞེངས་ཀྱང་སྨོན་ལམ་དེས་མ་ཟིན་ན་དོན་ཆུང་བ་ལ། སྨོན་ལམ་དེས་
འབད་པ་ཐམས་ཅད་དོན་ཅན་དུ་བཏང་འདུག་གསུངས་ནས་མཉེས། ཁྱོད་རང་གི་
རྒྱུན་དུ་ལག་ལེན་དུ་གྱིས། གཞན་དག་ལ་ཡང་སྟོན་ཅིག །རྫོངས་ལ་ངས་ཀྱང་གསོལ་
བ་གདབ། ཆོས་དང་མི་མཐུན་པའི་རྙེད་པ་ཡེ་མ་བཙལ
། གཅིག་མྱུར་དུ་རྫོངས་ཏེ་འོང་
གསུང་། ཡང་ཡང་བསྐོར་ཞིང་ཕྱག་བཙལ་ནས་ཞབས་སྤྱི་བོར་བླངས་ནས་འོངས། མར་
ལ་ནུབ་རེ་རེ་ཞིང་རྨི་ལམ་དུ་མཇལ་བ་རྨིས། རྨིས་པ་རེའི་རྗེས་སུ་མཆི་མ་བྱུང་ཞིང་
གདུངས་པའི་ཤུགས་རིངས་ཀྱིས་གསོལ་འདེབས་རེ་བྱས་སོ། ༈ །
དེ་ནས་ཆུ་མོ་བྱའི་ལོ་ལ་པུ་ཧུངས་སུ་བཞུགས་ནས་ཆོས་ཀྱི་རྒྱལ་པོ་སྟག་ཚའི་བླ་
མ་མཛད། དེ་ནས་རིམ་གྱིས་མར་ཡུལ་དུ་འབྱོར་པ་ཆེན་པོ་ཡོད་པའི་བཟའ་མི་གཉིས་
ལ་བུ་མེད་པའི་མྱ་ངན་བྱེད་པ་ལ་བུ་འབྱུང་བའི་རྟེན་འབྲེལ་མཛད་ནས་ནོར་རྣམས་
དགེ་བའི་ཕྱོགས་སུ་བཏང་ཞིང་། མཆོད་རྟེན་ཆེན་པོ་ཞིག་བཞེངས་པ་དེ་ལ་བུ་བྱུང་
234



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
མཆོད་རྟེན་ཞེས་གྲགས་སྐད། ༈
དེ་ནས་ཁ་ཆེ་གྲིབ་བརྟན་དུ་གཤེགས་ཏེ། ཡ་ངའི་ལམ་གཉིས་སུ་ཇག་པ་བྱུང་
ཡང་༑ ངས་ནི་སྔར་ཉིད་དུ་དགྲ་སྤངས་པ་ཡིན་གསུངས་ཏེ། གསེར་མེད་པས་སྐུ་ལ་
གནོད་པ་མ་བྱུང་། གློ་བོ་དང་
། དོལ་པོ་དང་། པུ་ཧྲངས་ལ་སོགས་པར་ཀ་ཅ་བྱུང་ཚད་
ཐད་སོར་ཐད་སོར་བཀྱེ་བས་འོ་མ་བརྒྱལ་ཞིང་འགྲོ་དོན་འཕེལ་བར་གྱུར་སྐད་དོ། །དེ་
ལྟར་ན་ཆོས་ཀྱི་རྗེ་ཁ་ཆེའི་པཎྜི་ཏ་ཆེན་པོ་དེ་ཉིད་ཀྱིས་གངས་ཅན་གྱི་ཁྲོད་འདིར་
སངས་རྒྱས་ཀྱི་མཛད་པ་དཔག་ཏུ་མེད་པ་མཛད་དེ། ལ་ལ་ནི་ཕྱིར་མི་ལྡོག་པའི་ས་
ལ་བཀོད། ལ་ལ་ནི་ཐར་པའི་ལམ་དུ་བཙུད། ལ་ལ་ནི་སྦྱངས་པའི་ཡོན་ཏན་ལ་སྦྱར།
ཕལ་ཆེར་བ་ཡང་བསོད་ནམས་ཀྱི་ལས་ཁྱད་པར་ཅན་སྒྲུབ་པ་ལ་བཀོད། ངན་སོང་ནི་
བཅད་པ་བཞིན་དུ་བྱས། མཐོ་རིས་དང་ཐར་པའི་ལམ་ནི་ལམ་པོ་ཆེ་བཞིན་དུ་མཛད།
སངས་རྒྱས་ཀྱི་བསྟན་པ་ཡང་ཆེས་ཆེར་འཕེལ་བར་མཛད། འདི་དག་གི་དོན་མདོར་
བསྡུས་ཏེ་སྟོན་ན། མ་ཧཱ་ལོ་ཙཱ་བས། འགྲོ་བའི་ཉི་མ་ལྷོ་བྱང་རྒྱུ་བའི་ཚེ། །གང་ཤར་མཐོང་
ཐོས་དྲན་དང་རྟེན་སོགས་ཀྱི། །གངས་ཅན་རྒྱུད་དབུས་རབ་བསྔགས་ས་ཡི་ཆར། །དཔག་
མེད་འགྲོ་དོན་མཛད་ལ་ཕྱག་འཚལ་ལོ། །ཞེས་སོ། ༈ །
དེ་ལྟ་བུའི་དོན་གཉིས་ཕུན་སུམ་ཚོགས་པ་སྒྲུབ་པ་ལ། མཐུ་དཔལ་བསམ་གྱིས་
མི་ཁྱབ་པའི་པཎྜི་ཏ་ཆེན་པོ་དེ་ཉིད་ནི། མ་བྱོན་པའི་སངས་རྒྱས་གསུམ་པ་རབ་གསལ་
རྒྱལ་པོའི་རྣམ་པར་འཕྲུལ་པ་ཡིན་ཏེ། མ་ག་དྷའི་རྒྱལ་པོ་གཅིག་གིས་དྲང་སྲོང་གྲུབ་པ་
ཐོབ་པ་མང་པོ་རི་བྱ་རྐང་ཅན་ན་ཡོད་པ་དང་
། སིང་གྷ་གླིང་ན་དགྲ་བཅོམ་པ་མང་
པོ་བཞུགས་པ་ལ་ཡང་ཡང་བསྙེན་བཀུར་བྱས་པས། དེ་རྣམས་ཞལ་མཐུན་པར་འདི་
ཙམ་ཐག་རིང་པོར་བསྙེན་བཀུར་བྱེད་པ་བས་ཁྱེད་རང་གི་ཡུལ་ན། མ་ཧཱ་པཎྜི་ཏ་ཤཱཀྱ་
235



ལོ་པཎ་གྱི་རྣམ་ཐར་ཕྱོགས་བསྒྲིགས།
ཤྲཱི་བྷ་དྲ་ཞེས་བྱ་བ་མ་བྱོན་པའི་སངས་རྒྱས་རབ་གསལ་རྒྱལ་པོའི་སྤྲུལ་པ་ཞིག་འདུག་
པ་དེ་ལ་བསྙེན་བཀུར་གྱིས་ཤིག་ཅེས་ལུང་བསྟན་ཞིང་། དེ་བཞིན་དུ་ཨུ་རྒྱན་ཡུལ་གྱི་
རྣལ་འབྱོར་མ་དང་ཞིང་སྐྱོང་རྣམས་ཀྱིས་ཀྱང་ལུང་བསྟན། ཁྱད་པར་ཆོས་རྗེ་པཎ་ཆེན་
ཉིད་ཀྱི་མཆེད་ཟླ། ཁ་ཆེའི་པཎྜི་ཏ་ཆེན་པོ་བུ་དྨ་ཙནྡྲསངས་རྒྱས་ཟླ་བ)ཞེས་བྱ་བས། འཛམ་
བུ་གླིང་གི་གླིང་ཕྲན་སིང་ག་ལ་དཱི་པ་ཞེས་བྱ་བ། སྔོན་སྲིན་མོ་གནས་པའི་གླིང་ཕྲན་
ཞིག༑ ཇོ་བོ་སྤྱན་རས་གཟིགས་དབང་ཕྱུག་གི་སྤྲུལ་པ་རྟའི་རྒྱལ་པོ་བཱ་ལ་ཧ་སྟོབས་ཀྱི་
རྟ་མགྲིན་གྱི་ཤུགས་ཅན་ཞེས་བྱ་བའི་ཕྲིན་ལས་ཀྱིས་བཏུལ་ནས། ད་ལྟ་ནང་པ་སངས་
རྒྱས་པའི་བསྟན་པ་དར་པའི་གནས་སུ་གྱུར་ཡོད་པས། དེར་རཏྠ་སཱུ་ར་མ་ཎི་སྨ་ར་ཎ་
ཞེས་བྱ་བའི་ཕོ་བྲང་ན་དགྲ་བཅོམ་པ་དངོས་སུ་བཞུགས་སོ། །
ཞེས་བྱ་བ་ཐོས་ནས་ཁ་ཆེ་གྲིབ་བརྟན་གྱི་གྲོང་ཁྱེར་པྲ་བ་ར་སུ་ར(བ་མཆོག་གི་གྲོང་
ཁྱེར)ཞེས་བྱ་བའི་གཙུག་ལག་ཁང་ནས་དཔལ་རྡོ་རྗེ་གདན་རྒྱུད་སྡེ་མ་ཧཱ་བོ་དྷི(བྱང་ཆུབ་
ཆེན་པོ)ལ་མཆོད་པ་ཕུལ་ནས། དཀའ་བ་དུ་མ་སྤྱད། སིང་ག་གླིང་གི་དགྲ་བཅོམ་པའི་
ཞལ་ཡང་བལྟས། དགྲ་བཅོམ་པ་ཡིན་ནམ་མ་ཡིན་གཏན་ལ་འབེབས་པའི་བརྟག་
དཔྱད་མང་དུ་བྱར་ཡོད་པ་ཡང་ལེགས་པར་བྱས་ནས། ཡིད་ཆེས་ཏེ་དེ་ཉིད་དབྱར་ཟླ་
བ་གསུམ་ཚུལ་དུ་བཞུགས་སོ། །
དགག་དབྱེ་ཐོན་ནས་ལྗོངས་རྒྱུ་བའི་དུས་སུ། དགྲ་བཅོམ་པ་དེ་ཉིད་ཀྱིས་དེ་
བཞིན་གཤེགས་པའི་རིང་བསྲེལ་ཡོད་པ་བ་སོའི་ཟ་མ་ཏོག་ཕྲ་རྒྱན་སྣ་ཚོགས་ཀྱིས་
སྤྲུས་པ་གཅིག་དང་
། མེ་ཏོག་པདྨ་དཀར་པོ་ལྔ་ཁ་ཆེའི་པཎྜི་ཏ་དེ་ལ་གཏད་ནས། རིང་
བསྲེལ་གྱི་ཟ་མ་ཏོག་འདི་དང་
། ཟེའུ་འབྲུ་ཡོད་པའི་མེ་ཏོག་འདི་ཐོག་མ་ཁོ་ནར་དགེ་
སློང་ཤཱཀྱ་ཤྲཱི་བྷ་དྲ(དཔལ་བཟང་པོ)ལ་ཕུལ། མེ་ཏོག་ལྷག་མ་བཞི་པོ་འདི་ཁྱོད་ཀྱིས་ལྷུང་
236



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
བཟེད་དུ་ཁྱེར་ལ། ཁྱེད་རང་གི་མཆེད་ཟླ་ཀསྨི་ར་པིཎ་ཌ་བ(ཁ་ཆེ་བསོད་སྙོམས་པ)དེའི་ཕྱག་
ཏུ་རེ་ཞིག་གཏོད་ཅིག དེ་མ་འོངས་པའི་སངས་རྒྱས་བདུན་པ་ཡིན་པས་བསོད་སྙོམས་
སམ་ཡོན་ཅུང་ཟད་ཕུལ་ན། འབྲས་བུ་དཔག་ཏུ་མེད་པར་གྱུར་ཏོ། །སིང་ག་གླིང་གི་
དགེ་སློང་བཱི་ཏ་ར་ག་ས་མན་ཏ་ཀ་ར་གུསྟ་ཞེས་བྱ་བས་བསྐུར་ཀྱེ་མ་ཀུན་ཤ་ལ་སྨྲོས་
ཤིག ༑
དེ་ནས་མེ་ཏོག་དྭ་བྷཱ་ཥི་མེ་ཏི(བྱང་ཕྱོགས་གངས་ཅན་གྱི་ཡུལ་དུ་སྐད་གཉིས་པ་མེ་ཏི)བྱ་
བ་གཅིག་འབྱུང་བར་འགྱུར་བས་དེ་པཎྜི་ཏ་པའི་སློབ་མར་གྱུར་ཏེ། དེ་ལ་པཎྜི་ཏ་
ཆེན་པོས་བྱིན་ལ། སཏྭཱ་རྦ་ཀ་ར(སེམས་ཅན་གྱི་དོན་གྱིས་ཤིག) ཞེས་སྨྲོས་ཤིག དེ་ནས་མེ་
ཏོག་གཅིག་བོད་ཡུལ་དབུས་ཀྱི་འབྲི་ཁུང་བྱ་བ་དྷཱ་ཡི་བྷི་ཀྲི་ར(སྒོམ་པའི་དགེ་སློང་རིན་
ཆེན་དཔལ)བྱ་བས་པཎྜི་ཏ་ལ་ནོར་དང་ན་བཟའ་མང་པོ་འབུལ་དུ་འོང་སྟེ། དེར་སྒྲོན་
ཡང་མ་གཤེགས་པར་སྐྱེས་ལན་ཆོས་ཀྱི་ཚིགས་སུ་བཅད་པ་གཅིག་དང་། མེ་ཏོག་པདྨ་
གཅིག་སྐུར་ཅིག །དེ་ནི་ཐུབ་པ་ཆེན་པོ་འདས་ནས་ལོ་ལྔ་བརྒྱ་ན་བྱུང་བའི་འཕགས་པ་
ཀླུ་སྒྲུབ་བསྟན་པ་སྙིགས་ཤིང་ཡང་སྙིགས་སུ་གྱུར་པ་ན། འགྲོ་བ་མ་རུངས་པ་གཞན་གྱི་
གཏན་འདུལ་བར་མ་ནུས་པ་རྣམས་འདུལ་བའི་དོན་དུ་བྱོན་པ་ཡིན་པས། དེའི་ཆོས་
སྟོན་པ་པོར་ཁྱེད་ཅག་མི་དགོས་པར་ཤེས་པར་གྱིས་ཤིག་གསུང་ངོ༌
། །
དེ་ནས་བོད་ཡུལ་དབུས་ཀྱི་རཏྟ་ཀུ་ཊ་ཞེས་བྱ་བའི་གཙུག་ལག་ཁང་ནས་རྒྱ་ཡི་
པཎྜིཏ(སྒོམ་པའི་དགེ་བཤེས)ཞིག་གིས། འཁོར་དང་བཅས་པ་ལ་བསྙེན་བཀུར་རྣམ་པ་དུ་
མ་བྱས་ནས་སྤྱན་འདྲེན་དུ་འོང་བས། དེ་མ་འོངས་པའི་སངས་རྒྱས་སྐལ་ལྡན་ཤིང་རྟ་
ཞེས་བྱ་བ་ཡིན། དེ་ལ་མེ་ཏོག་འདི་ཕུལ་ལ་དབྱར་གནས་པས་ཐེག་པ་ཆེ་ཆུང་གི་ཆོས་
མང་དུ་སྟོན་ཅིག། པིཎ་ཌ(བསོད་སྙོམས)རང་གི་ལོ་གྲངས་དང་མཉམ་པའི་ཕྱིར(སྟོན་པ་ལ་
237



ལོ་པཎ་གྱི་རྣམ་ཐར་ཕྱོགས་བསྒྲིགས།
འགྲོ་དགོས་པའི་རྒྱུ་མཚན)མི་ལྡོག་པ་ཐོབ་པར་བྱེད་པར་འགྱུར་རོ། །དེ་ནས་པཎྜི་ཏ་ཆེན་པོ་
དེ་དང་
། དེའི་སློབ་མ་ནོར་བཟང་ཞེས་བྱ་བས། དེ་བཞིན་གཤེགས་པ་ཤཱཀྱ་ཐུབ་པས་
འགྲོ་བ་མ་བསྒྲལ་བའི་ལྷག་མ་རྣམས་སྒྲོལ་བའི་དོན་དུ་སངས་རྒྱས་མི་ཕམ་པའི་སྐུ་
ཚད་བཞེངས་སུ་གསོལ་ནས། དེའི་སྐུ་གསུང་ཐུགས་བྱིན་གྱིས་བརླབས་པ་ཞག་བཅུ་
གསུམ་དུ་བྱེད་པར་འགྱུར་ཞིང་། ལྷའི་རིགས་བཅུ་གསུམ་གྱིས་ཀྱང་མཆོད་པའི་རིམ་པ་
བཅུ་གསུམ་བྱེད་པར་འགྱུར་བས། དེའི་དང་པོ་མེ་ཏོག་གཅིག་དབུ་ལ་ཞོག་ཅིག་གསུང་
ངོ་༑ །མེ་ཏོག་ལྔ་པོ་དེ་ཡང་ཟས་ཀྱི་བྱ་བ་ནམ་བྱེད་པའི་ཚེ་རིང་བསྲེལ་གྱི་ཟ་མ་ཏོག་
འདིར་ཆུག་ལ་མཆོད་པ་དང་མ་བྲལ་བར་གྱིས། མེ་ཏོག་དེ་རྣམས་རང་རང་གི་མཆོད་
པ་ཇི་སྲིད་མ་ཚར་བའི་བར་དེ་སྲིད་རྙིང་པ་དང་སྟོར་བ་ལ་སོགས་པར་མི་འགྱུར་བར་
བྱིན་གྱིས་བརླབས་ཡོད་དོ། །ཞེས་གསུངས་སོ། །
དེ་ནས་ཁ་ཆེ་པཎྜི་ཏས་ལྷུང་བཟེད་དུ་མེ་ཏོག་དང་ཟ་མ་ཏོག་བཅུག་ནས་སིང་
ག་གླིང་ནས་འཛམ་བུའི་གླིང་དུ་འོངས་ཏེ། ཡང་དབུས་འགྱུར་འཆང་གི་བྱང་ཆུབ་ཆེན་
པོ་མ་ཧཱ་བོ་དྷི་ལ་གཏང་རག་གི་ཕྱག་འཚལ་དུ་བྱོན་པའི་ཚེ་མ་ཧཱ་བོ་དྷིའི་ཕོ་བྲང་གི་
ཐེམ་སྐས་ལ་འཛེགས་པ་དང་། ཆོས་རྗེ་པཎ་ཆེན་མ་ཧཱ་བོ་དྷི་ལ་ཕྱག་འཚལ་ནས་ཕྱིར་
གཤེགས་པའི་དོན་དུ་རྡོའི་ཐེམ་སྐས་ལ་འབབ་པ་དང་ལྷན་གཅིག་འཛོམ་པར་གྱུར་
ནས༑ ཐེམ་སྐས་དེ་ཉིད་ཀྱི་སྟེང་དུ་སྔར་གྱི་གསུང་གླེང་རྒྱས་པར་མཛད་དེ་ཕན་ཚུན་
གཉིས་ཀ་གཤེགས་བཞུད་མཛད་དོ། །
གཏམ་རྒྱུད་འདི་དག་ནི་ཁྲོ་ཕུའི་གཙུག་ལག་ཁང་དུ་པཎ་ཆེན་ཉིད་ཀྱིས་ལོ་ཙྪ་
བ་དང་། དགེ་སློང་ཉི་མ་རྡོ་རྗེ་འཕན་གསུམ་ལ་རྒྱས་པར་གདམས་ངག་དང་བཅས་པ་
གསུངས་ཤིང་གནང་བས་ཐུན་མོང་མ་ཡིན་པའི་རྣམ་ཐར་དྲི་མ་མེད་པ་ཡིན་ལ། ཡོན་
238



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
ཏན་གཞལ་དུ་མེད་པའི་ཆོས་ཀྱི་མངའ་བདག་ཆེན་པོ་དེ་ཉིད་སླར་ཁ་ཆེར་ཕེབས་
ནས་ཡུལ་དེར་འགྲོ་དོན་མཛད་པའི་ཚུལ་ནི་བསམ་གྱིས་མི་ཁྱབ་ལ། བྱེ་བྲག་ཏུ་ཁ་ཆེ་
གྲིབ་བརྟན་རྒྱལ་བའི་བསྟན་པ་དང་བར་ཡོད་ཀྱང་
། བཙུན་པ་ཉུང་བ་ལས། ཆོས་རྗེས་
རབ་ཏུ་བྱུང་བ་ཐུག་མེད་དུ་འཕེལ་བར་མཛད། སྔགས་དང་མཚན་ཉིད་ཀྱི་བཤད་
སྲོལ་གང་དང་གང་ནུབ་པ་དང་། མ་དར་བ་རྣམས་ཀྱང་སྲོལ་ཐོད་པར་མཛད། སྔགས་
ཀྱི་ལག་ལེན་འཆོལ་བ་དང་
། བྱིན་རླབས་ཀྱི་བཀའ་ཤོར་བ་རྣམས་ཀྱང་ལེགས་པར་
བཅོས། པཉྩ་པུ་ར་ཞེས་བྱ་བ་ལ་སོགས་པའི་ཕོ་བྲང་དང་མཆོད་རྟེན་ཞིག་རལ་ཐམས་
ཅད་གསོས། རྒྱལ་པོ་དང་ཡུལ་དཔོན་ཆོས་ལ་མ་ཚུད་པ་རྣམས་ཀྱང་ཆོས་ལ་བཙུད་དེ་
ཕྱོགས་ཀུན་ནས་དར་བར་མཛད་དོ། །
དེ་ནས་སྔོན་གྱི་སློབ་དཔོན་ཐམས་ཅད་མཁྱེན་པའི་བཤེས་གཉེན་གྱིས་གྲུབ་པའི་
རྗེ་བཙུན་མ་སྒྲོལ་མའི་ལྷ་ཁང་དུ་བརྟེན་ནས། གྲོང་ཁྱེར་དུ་བསོད་སྙོམས་མཛད་ཅིང་
ཡུན་རིང་དུ་བཞུགས། འཕགས་མའི་ཞལ་ནས། སྔོན་གྱིས་སྐྱེས་རྩིས་དང་བསྟུན་པའི་ཚེ་
ཚད་དེ་མཐར་ཕྱིན་ནས་བསྟན་པའི་ཞབས་ཏོག་བྱས་པས་ལོ་ལྔ་འཕར་བ་ཡིན། ད་ནི་
དགའ་ལྡན་དུ་སྨོན་ལམ་བཏབ་པ་མངོན་དུ་འགྱུར་བར་ཉེའོ་གསུང་སྐད། རྒྱལ་པོ་མུ་
སྟེགས་ལ་དད་པ་ཚུར་ལོག་ནས་སངས་རྒྱས་པའི་བསྟན་པ་ལ་ཞུགས་པ་རྣམས་ལ་སྟོན་
མོ་ཆེན་པོ་བྱས། དེའི་ཚེ་ག་བུར་བག་ཙམ་དྲངས་པ་ལ་བརྟེན་ནས་སྙིང་ནད་ཅུང་ཟད་
བྱུང་པ་ལ་རྩིས་མཛད་པས། སྐུ་འདའ་བར་མཁྱེན་ནས་ཕྱི་ནང་གི་པཎྜི་ཏ་ལ་སོགས་པ་
ཐམས་ཅད་ལ་སྦྱིན་གཏོང་རྒྱ་ཆེ་བར་མཛད། ཉིད་ཀྱིས་ཕྱག་ཡིག་བྲིས་ཏེ་པཎྜི་ཏ་སང་
གྷ་མ་ཤྲཱི(དགེ་འདུན་དཔལ)བྱ་བ་དང༌། ཏེ་ལོཀྱ་ཨཱ་ནནྡཁམས་གསུམ་དགའ་བོ)བྱ་བ་གཉིས་ལ་
གསུང་ཕབ་ནས། ང་འདས་པའི་རྗེས་སུ་བོད་ན་རྗེ་བཙུན་བྱམས་ཆེན་བཞུགས་པའི་
239



ལོ་པཎ་གྱི་རྣམ་ཐར་ཕྱོགས་བསྒྲིགས།
ནང་དུ། རུས་པ་དང་རིང་བསྲེལ་རྣམས་ཆུགས་ཤིག། གལ་ཏེ་ལོ་ཙྪ་བས་མཆོད་རྟེན་
གྲུབ་ནའང་ལེགས་སོ། །ཞེས་གསུངས་ནས་བརྫངས་སོ། །སྙུང་གཞི་དེ་ཡང་ཟླ་བ་གསུམ་
དང་ཞག་གསུམ་དུ་བྱུང་བའི་བར་དུ་པྲ་བ་སུ་ར་བྱ་བའི་ཁོར་ཡུག་རྣམས། ཉིན་མཚན་
ཁོར་ཡུག་ཏུ་འཇའ་ཚོན་གྱི་རི་མོ་ཤིན་ཏུ་གསལ་བས་ཕུབ་པ་དང་
། དེའི་ནང་རོལ་མ་
ལུས་པ་ལྷའི་སྤོས་ཀྱི་དྲི་སྔར་བྱུང་མ་མྱོང་བས་ཁྱབ་ཅིང་། དུད་འགྲོས་ཀྱང་མནམ་དུ་
རུང་བ་དང་། མེ་ཏོག་དཀར་པོ་ལ་རྩེ་མོ་དམར་བ་ཞིག་གི་ཆར་ཉིན་རེ་ལ་ལན་གསུམ་
གསུམ་འབབ་པ་རྒྱུན་དུ་བྱུང་ངོ༌། །
དེ་ཡང་འདི་ལྟར། དེ་བཞིན་གཤེགས་པ་སེང་གེ་རྣམ་པར་རོལ་བའི་སྒྲ་དབྱངས་
ཀྱི་ང་རོ་ཞེས་བྱ་བའི་སྲས་ཀྱི་ཐུ་བོ་ཆོས་ཀྱི་རྗེ་ཤཱཀྱ་ཤྲཱི་བྷ་དཱ་དེ་ཉིད་རྒྱ་གར་གྱི་ཡུལ་
དང་༑ བོད་ཡུལ་ཕལ་ཆེར་གཞན་དོན་རྒྱ་ཆེན་པོའི་ཕྲིན་ལས་དེ་དང་དེ་དག་དངོས་སུ་
མཛད་པ་མཐར་ཕྱིན་ནས། སླད་ཀྱི་ཁ་ཆེ་གྲིབ་བརྟན་གྱི་ཡུལ་དཔལ་དགེ་བའི་འབྱུང་
གནས་བདུད་རྩིའི་ཆུ་རྒྱུན་བདེ་བ་དང་བདེ་བའི་མཆོག་དལ་གྱིས་འབབ་པའི་ལྗོངས།
མ་ཧཱ་ར་མྱ་སྨཱ་ས་མན་ཏ་བྷུ་ཏ་པྲ་བ་ར་པུ་ར་ཞེས་བྱ་བའི་གྲོང་ཁྱེར་གྱི་ཕྱོགས་གཅིག།
ལྷའི་མེ་ཏོག་མན་དྷ་བའི་རྫིང་བུའི་འགྲམ་ཞེས་བྱ་བར་བྱང་ཆུབ་སེམས་དཔའི་སྤྱོད་
པ་རྩེ་གཅིག་ཏུ་མཛད་ཅིང་
། དགུང་ལོ་བཅུ་ཕྲག་གཅིག་དང་
། བཅུ་གཉིས་ཀྱི་ཕྱེད་ལྷ་
དང་བཅས་པ་ཞབས་ཀྱི་པདྨོའི་ཟེའུ་འབྲུ་བརྟན་པར་བཞུགས་ནས། བསྟན་པ་རིན་
པོ་ཆེའི་སྙིང་པོ་སྒྲུབ་ཅིང་རྣམ་པར་བཤད་པའི་སྒོ་ནས་སྟོན་ཁའི་ཉི་འོད་ལྟར་གསལ་
བར་མཛད་ཅིང་། མཐར་ཉིད་ཀྱི་སྐུ་ཚེ་འདིར་མཛད་པའི་ཕྲིན་ལས་གྱ་ནོམ་ཞིང་རྨད་
དུ་བྱུང་བ་རྣམས་ཡོངས་སུ་མཐར་སོན་པ་ན། དཔལ་ལྷ་གནས་ཆོས་ཀྱི་ཕོ་བྲང་ཆེན་
པོ་ཡོངས་སུ་དག་པ་དགའ་ལྡན་གྱི་གཞལ་མེད་ཁང་ནས་རྒྱལ་བ་བྱམས་ཆེན་མི་ཕམ་
240



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
མགོན་པོ་དངོས་སུ་བཞུགས་པའི་ཞབས་དྲུང་ནས། ཆོས་ཀྱི་རྔ་སྒྲ་རབ་ཏུ་སྙན་ཅིང་
འཇེབས་པས་ཐལ་བྱུང་དུ་བསྒྲགས་པའི་སྒྲ་ལས་སིལ་སྙན་བདུན་པའི་ཆོས་བསྟན་
ཞིང་༑ དེའི་རྗེས་ཐོགས་སུ་སྙན་ངག་གི་ཚིགས་སུ་བཅད་པ་བཞིས་མཁའ་ལ་སྤྱོད་པ་
དམ་ཆོས་ཀྱིས་ཡོངས་སུ་དགའ་ལྡན་དུ་སྤྱན་འདྲེན་པའི་ཚིགས་བཅད་ཀྱིས་བསྐུལ་ནས།
འོད་ཟེར་གྱི་དོ་ལིས་མངོན་པར་དྲངས་ཏེ་སྐྱེས་བུའི་ལག་པ་བསྐུམས་པ་ལས་བརྐྱངས་པ་
ཙམ་གྱིས་གྱེན་དུ་འཕོ་བའི་རྣམ་པར་ཐར་པ་ཡ་མཚན་ཆེ་བའི་ལྟས་དུ་མ་དང་བཅས་ཏེ་
མངོན་སུམ་དུ་གཤེགས་པར་གྱུར་ཏེ། སྐད་གཉིས་སྨྲ་བ་ཆེན་པོས། བྱ་རྐང་དྲང་སོང་ཨུ་
ཌི་ཞིང་སྐྱོང་དང་
། །སིང་ག་གླིང་ནས་དགྲ་བཅོམ་གྱིས་བསྟན་ལྟར། །མ་བྱོན་སངས་རྒྱས་
གསུམ་པར་ཚང་རྒྱ་ཞིང་། །འདི་འོག་དགའ་ལྡན་གཤེགས་ལ་ཕྱག་འཚལ་ལོ། །ཞེས་སོ། །
དེའི་རྗེས་སུ་སྐུ་གདུང་སྦྱོང་བའི་ཚེ་རྒྱལ་པོ་ལ་སོགས་པའི་ཡོན་བདག་རྣམས་
ཀྱིས་ཙན་དན་གྱི་ཤིང་སོགས་ཏེ་མཆོད་པ་རྒྱ་ཆེན་པོ་བཤམས། པཎྜི་ཏ་མང་པོ་དང་
དགེ་འདུན་མང་པོས་མཆོད་བསྟོད་བྱས། སྐྱེ་བོ་འདུས་པ་བསམ་གྱིས་མི་ཁྱབ་པས་
བསྐོར་བ་དང་ཕྱག་འཚལ་བ་ལས། སྟེང་གི་ནམ་མཁར་རོལ་མོའི་སྒྲ་རྨད་དུ་བྱུང བ་
ཡུན་རིང་དུ་གྲགས་པ་ཀུན་གྱིས་ཐོས་པ་བྱུང་
། དེའི་རྗེས་ཐོགས་ལ་སྒྲའི་དབྱངས་རོལ་
མོའི་སྐད་ཀྱི་ཚིག་འབྲུ་སིལ་སྙན་བདུན་པ་བྱ་བའི་ཆོས་སྒྲ་འདི། ཆོས་རྗེ་ཉིད་ཀྱི་སྲས་
ཀྱི་ཐུ་བོ་པཎྜི་ཏའི་མཆོག་ཆེན་པོ་རཱ་ཧཱ་ལ་ཤྲཱི་ཤཱནྟི་མ་ཏི། ཀ་མ་ལ་དཱི་ཏི། སུ་བྷུ་ཏི་ཙནྡྲ་
བཞིས་བྱིན་རླབས་ཀྱི་ཏིང་ངེ་འཛིན་དེ་ཉིད་དང་མ་བྲལ་བ་ལ། མཆི་མའི་རྒྱུན་ཆར་
ལྟར་དུ་འབབ་བཞིན་དུ་ཐམས་ཅད་དང་ལྡན་པའི་འཁོར་གྱི་དཀྱིལ་འཁོར་ཆེན་པོ་
པཎྜི་ཏ་བརྒྱ་ཕྲག་གཉིས་ཀྱིས་མདུན་དུ་བས་མངོན་སུམ་དུ་སོ་སོར་ཡི་གེར་བྲིས་སྐད།
དེ་ཡང་། གཅིག་གིས་མ་ཚང(ལྷག་པའི)ལོ་བརྒྱའི་དུས། །བྱ་ལོའི་དཀར་ཕྱོགས་ཟླ་བ་
རྣ་བ་
241



ལོ་པཎ་གྱི་རྣམ་ཐར་ཕྱོགས་བསྒྲིགས།
ནི༑ །སྤེན་པའི་ཉི་མའི་ཚེས་ལྔ་ལ། །འགྲོ་བའི་ཉི་མ་ནུབ་པར་བསྟན། །ཀྱེ་ཧོ་ཚུར་
གཤེགས་ཚུར་གཤེགས་ལོངས། །མ་འཇིགས་དཔའ་བོ་ཆེན་པོ་ཀྱེ། །འཆི་བ་རྣམ་རྟོག་
ཙམ་ཡིན་ནོ། །ཞེས་བྱ་མཁའ་ལ་སྒྲ་ཆེན་སྒྲོག །རབ་མཛེས་རྣམ་མང་གཞལ་མེད་ནས། །ཐོད་
པའི་དུམ་སྐྱེས་མ་ལ་སོགས། །ཐལ་སྦྱར་གདུགས་དང་རྒྱལ་མཚན་ཐོགས། །གཞན་དག་
སྣ་ཚོགས་རོལ་མོ་བྱེད། །བསྟོད་བཀུར་བསྔགས་དང་གླུ་རྣམས་ལེན། །གང་ན་དཔལ་
ལྡན་བདེ་མཆོག་ཆེ། །སྐུ་བཞིའི་རྒྱལ་པོ་བླ་ན་མེད། །མཐོང་ཞིང་ཐོས་ལ་མངོན་གྱུར་
ལྟོས༑ །འཇིག་རྟེན་ཁམས་ཀྱི་དབང་ཕྱུག་པོ། །རང་གི་ཚོགས་ཀྱི་འཁོར་དང་བཅས། །
ལྷ་འམ་དྲི་ཟ་ཀླུ་དབང་རྣམས། །འོངས་ཏེ་མཆོད་པའི་སྤྲིན་ཚོགས་གཏིབས། །ལྷ་ཡི་མེ་
ཏོག་ཆར་ཕབ་ཅིང་
། །དྲི་ཞིམ་སྒྲ་སྙན་ལྷ་མོ་དང༌། །ཀླུ་མོ་གཞོན་ནུར་བཅས་རྣམས་
དེར༑ །མཆི་མ་འབྱིན་ཞིང་མཆོད་པ་བྱེད། །དེ་ཚེ་ས་རྣམས་དྲུག་ཏུ་གཡོས། །བརྒྱ་ཕྲག་
གཉིས་བཅས་པཎྜི་ཏས། །མཐུན་པར་མཁའ་ལ་ཆོས་སྒྲ་འདི། །ཐོས་ནས་ཏིང་འཛིན་
མཆོག་རེག་གྱུར། །ཅེས་སོ། །
དེ་ནས་སྐུ་གདུང་ལ་སོགས་པ་ལེགས་པར་བསྡུས་ནས་མཆོད་རྟེན་བྱས་ཏེ། ད་
དུང་ཡང་ཡར་ངོའི་ཚེས་བཅུ་ལ་རྟག་ཏུ་མེ་ཏོག་གི་ཆར་འབབ་པ་ཀུན་གྱིས་མཐོང་
སྣང་དུ་ཡོད་སྐད། དེ་ནས་པཎྜི་ཏ་གཉིས་ཀྱིས་གདུང་དང་
། རིང་བསྲེལ་གསུམ་བོད་
དུ་གདན་དྲངས། ལམ་དུ་རིང་བསྲེལ་གསུམ་ལ་བཅུ་གསུམ་དུ་འཕེལ་བ་ལས། ཡ་རྩེའི་
རྒྱལ་པོས་ལམ་དུ་པཎྜི་ཏ་གཉིས་གདུང་དང་བཅས་པ་ཟླ་བ་གསུམ་དུ་ཞབས་ཏོག་བྱས་
ཏེ; འགྲོ་ཁར་རིང་བསྲེལ་གསུམ་ཁྱེར། གཞན་ཐམས་ཅད་ལོ་ཙྪ་བའི་ཕྱག་ཏུ་བཏང་
ནས། ཉང་སྟོད་ཉན་འཚོའི་གནས་སུ་བྱོན། བླ་མའི་སྐུ་གསུང་ཐུགས་ཀྱི་ཡོན་ཏན་དྲན་
ནས་གསོལ་བ་བཏབ་པས། དེ་ཉིད་ལ་རིང་བསྲེལ་གསུམ་བྱོན་པ་སོགས་བྱམས་ཆེན་
242



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
གྱི་ཐུགས་ཁ་ན་ཡོད་སྐད་དོ། །དེ་དག་ཀྱང་མདོར་བསྡུས་པ་ཆེ་ལོང་ཙམ་ཡིན་གྱི། རྒྱས་
པར་བརྗོད་པ་ནི་རང་གི་བློ་གྲོས་ངལ་བ་ཙམ་དུ་ཟད་ཀྱི། བླ་མ་དམ་པ་དེའི་ཡོན་ཏན་
རྣམས་བརྗོད་པར་མི་ནུས་ཏེ། སྤྱིར་ས་ཆེན་པོ་འདིའི་སྟེང། བྱེ་བྲག་རྒྱ་གར་འཕགས་
ཡུལ་ཆོས་ཀྱི་ཕོ་བྲང་ལ་སོགས་ཡུལ་གང་ནའང་། པཎ་གྲུབ་ཚད་མའི་སྐྱེས་བུ་མང་དུ་
བཞུགས་མོད། དེ་ལྟ་ནའང་པཎ་ཆེན་འདི་ཉིད་ཐོག་མར་མ་བྱོན་པའི་རྒྱལ་བ་རབ་
གསལ་རྒྱལ་པོར་སངས་རྒྱས། དེའི་རྗེས་སུ་འོག་མིན་དུ་ལོངས་སྤྱོད་རྫོགས་སྐུས་བྱང་
ཆུབ་སེམས་དཔའ་རྣམས་ལ་སྣང་བ་བསྐྱེད། དག་མ་དག་གི་ཞིང་ཁམས་ཚད་མེད་པ་
རྣམས་སུ་མཆོག་དང་
། དེ་ལས་གཞན་པའི་སྤྲུལ་པ་མཐའ་ཡས་པས་གདུལ་བྱའི་སྐལ་
བ་དང་འཚམ་པའི་སྒོ་ནས་འགྲོ་ལ་ཕན་པ་སྣ་ཚོགས་མཛད་པས། འཛམ་གླིང་འདི་ལ་
སོགས་པའི་མུན་པ་སེལ་བའི་སྒྲོན་མེ། གཞན་གྱི་མཚུངས་པའམ། འགྲན་གྱི་ཟླས་དབེན་
པ་ཡིན་ཏེ། གནུབས་ལོ་ཆེན་པོས། ས་ཆེན་འདི་ན་ངོ་མཚར་རྣམ་མང་ཡང་
། །རྒྱ་གར་
ཁ་ཆེ་བལ་བོད་རྒྱ་ནག་ལི། །ཡུལ་གང་ན་ཡང་མཚུངས་མེད་ཆོས་ཀྱི་རྗེ། །མཛམ་གླིང་
སྒྲོན་མེ་ཁྱོད་ལ་ཕྱག་འཚལ་ལོ། །ཞེས་སོ། ༈ །
དེ་ལྟར་ནའང་། ཕྱོགས་རེའི་དཔེས་མཚོན་ན། པདྨ་འདམ་ནས་སྐྱེས་ཀྱང་འདམ་
གྱི་དྲི་མས་མ་གོས་ལ། ཁ་དོག་དང་དབྱིབས་ཕུན་སུམ་ཚོགས་པ་དང་
། སྦྲང་རྩི་རོ་དང་
དྲི་ཕུན་སུམ་ཚོགས་པ་ཡོད་པ་བཞིན་དུ། ཆོས་རྗེ་དེ་ཉིད་སྙིགས་མའི་དུས་ཀྱི་འདམ་
དུ་སྐུ་འཁྲུངས་ཀྱང་། སྲིད་པའི་ཉེས་པས་རྡུལ་ཙམ་ཡང་མ་གོས་ཤིང་
། ཕྱི་ནང་གི་ཡོ་
བྱད་གཞན་ལ་ལྷུག་པར་གཏོང་བའི་ཁ་དོག་ཕུན་སུམ་ཚོགས་པ་དང་
། གཞན་གྱི་ཡིད་
ལ་འབབ་པའི་སྙན་པ་སྨྲ་བའི་དབྱིབས་དང་། ཕ་རོལ་ཏུ་ཕྱིན་པ་དྲུག་ལ་གཞན་འགོད་
པའི་དྲི་དང་། གཞན་ལ་བསྟན་པ་བཞིན་དུ་རང་ཉིད་ཀྱིས་བསྒྲུབས་པའི་སྦྲང་རྩི་ཕུན་
243



ལོ་པཎ་གྱི་རྣམ་ཐར་ཕྱོགས་བསྒྲིགས།
སུམ་ཚོགས་པ་དང་ཡང་ལྡན་ལ། ཡང་ཉི་མའི་དཀྱིལ་འཁོར་དེ་ཡང་
། ཕྱོགས་ཐམས་
ཅད་ཀྱང་སྣང་བས་ཁྱབ་པར་བྱེད་པ་དང་། རྒྱུ་སྐར་ལ་སོགས་པ་ཟིལ་གྱིས་གནོན་པ་
དང་༑ ལོ་ཏོག་དང་པདྨོ་ལ་སོགས་པ་སྨིན་པར་བྱེད་པ་བཞིན་དུ། ཆོས་ཀྱི་རྗེ་འདི་
ཡིས་ཀྱང་། ཐུབ་པའི་བསྟན་པ་ཆེས་ཆེར་གསལ་བས་འགྲོ་བ་ཐམས་ཅད་ལ་ཆོས་ཀྱི་
སྣང་བས་ཁྱབ་པར་བྱེད་པ་དང་། མུ་སྟེགས་བྱེད་ལ་སོགས་པའི་རྒོལ་བ་ངན་པའི་རྒྱུ་
སྐར་རྣམས་ཟིལ་གྱིས་ཀྱང་གནོན་ལ། རང་གི་གདུལ་བྱའི་རྒྱུད་ལ་དགེ་བའི་ལོ་ཏོག་
དང་༑ བློ་གྲོས་ཀྱི་པདྨོ་རྣམས་ཆེར་རྒྱས་པར་བྱེད་པ་ཡང་ཡིན་ནོ། །
དཔེར་ན་རིན་པོ་ཆེ་དེ་ཡང་
། འོད་ཕུན་སུམ་ཚོགས་པ་དང་། ཁ་དོག་དང་
།
དབྱིབས་དང་
། འདོད་དགུའི་དཔལ་འབྱོར་ཕུན་སུམ་ཚོགས་པ་འབྱུང་བ་བཞིན་དུ།
ཆོས་རྗེ་རིན་པོ་ཆེ་འདི་ཉིད་ལ་ཡང་། སྦྱངས་པའི་ཡོན་ཏན་ལ་སོགས་པའི་འོད་ཕུན་
སུམ་ཚོགས་པ་དང་། བྱང་ཆུབ་ཀྱི་སེམས་དང་། ཐབས་ལ་མཁས་པའི་ཁ་དོག་དང་།
དབྱིབས་ཕུན་སུམ་ཚོགས་ཤིང། གང་གིས་བརྟེན་ཅིང་གསོལ་བ་འདེབས་པ་དེ་ལ་འཇིག་
རྟེན་དང་འཇིག་རྟེན་ལས་འདས་པའི་དཔལ་དབྱོར་ཐམས་ཅད་བདེ་བླག་ཏུ་འགྲུབ་
པར་འགྱུར་རོ། །
དཔེར་ན་སྤྲིན་ལའང་ཉི་མའི་འོད་ཟེར་ལ་སོགས་པའི་ཚ་གདུང་ལས་སྐྱོབ་པ
དང་༑ རྨ་བྱ་ལ་སོགས་པ་དགའ་བ་བསྐྱེད་པ་དང་། ལོ་ཏོག་འགྲུབ་པར་བྱེད་པའི་རྒྱུ་
ཆར་འབྱུང་བ་བཞིན་དུ། ཆོས་རྗེ་དེ་ཉིད་ཀྱིས་ཀྱང་། བསླབ་གསུམ་གྱི་ཡོན་ཏན་གྱིས་
རང་གཞན་གྱི་རྒྱུད་ཉོན་མོངས་པའི་ཚ་གདུང་ལས་སྐྱོབ་པ་དང་
། ཐར་པ་དང་ཐམས་
ཅད་མཁྱེན་པ་དོན་དུ་གཉེར་བའི་གང་ཟག་དགའ་བ་བསྐྱེད་པ་དང་
། སྡེ་སྣོད་རིན་
པོ་ཆེ་གསུམ་དང་
། ལེགས་པར་སྦྱར་བའི་སྒྲ་དང་
། ཚད་མ་དང་
། གསོ་བ་རིག་པ་ལ་
244



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
སོགས་པའི་ཆོས་ཀྱི་ཆར་ཆེན་པོ་འབེབས་ཤིང་། ཕ་རོལ་པོའི་རྒྱུད་ཚིམ་པར་བྱེད་པ་
ཡིན་ནོ། །དེའི་དོན་ལོ་ཙཱ་བས། པདྨོ་ཉི་མ་རིན་ཆེན་སྤྲིན་འདྲ་ཁྱོད། །རྣམ་གཡེང་
འདམ་གྱིས་མ་གོས་འགྲོ་ལ་གསལ། །ཕན་བདེ་ཀུན་སྟེར་བདུད་རྩིའི་ཆར་འབེབས་
ཤིང་༑ །སྒྲུབ་པ་སྙིང་པོར་མཛད་ལ་ཕྱག་འཚལ་ལོ། །ཞེས་སོ། ༈ །
ཡང་པཎྜི་ཏ་ཆེན་པོ་འདི་ཉིད་ཤེས་བྱའི་གནས་ཟབ་པ་དང་
། རྒྱ་ཆེ་བ་ཐམས་
ཅད་ལ་མ་རྨོངས་ཤིང་ཇི་ལྟ་བ་བཞིན་དུ་མཁྱེན་པས་ན་བྱང་ཆུབ་སེམས་དཔའ་འཇམ་
པའི་དབྱངས་དང་མཚུངས་ལ། དམ་པའི་ཆོས་འདུལ་བ་ལས་བྱུང་བའི་གནང་བ་དང་
།
བཀག་པ་དང་
། སྒྲུབ་པའི་གནས་ཐམས་ཅན་ཇི་ལྟ་བ་བཞིན་དུ་མཛད་པས་ན་འཕགས་
པ་ཉེ་བའི་འཁོར་དང་
། འདོད་པ་ཆུང་ཤིང་ཆོག་ཤེས་པས་རང་གི་འབྱོར་པ་ཐམས་ཅད་
ཀྱང་རྩྭ་བཞིན་དུ་སྤངས་ནས། དགེ་སློང་གི་འཚོ་བའི་ཡོ་བྱད་ཙམ་དང་
། གྲོང་ཁྱེར་གྱི་
བསོད་སྙོམས་ཀྱིས་འཚོ་བར་བྱེད་པས་དེས་པའི་དཔལ། དམ་པའི་ཆོས་ཀྱི་དོན་དུ་ལུས་
དང་སྲོག་ཀྱང་ཡོངས་སུ་གཏོང་ཞིང་
། ཟས་དང་། གོས་དང་
། བཏུང་བ་ཡིད་ལ་མི་བྱེད་
པར༑ དམ་པའི་ཆོས་ཁོ་ན་ཡིད་ལ་བྱེད་པས་རྟག་ཏུ་ངུ་ལྟ་བུའང་
། ཆོས་ཚོལ་བའི་ཕྱིར་
དུ་རབ་ཏུ་གུས་པའི་སྒོ་ནས་དགེ་བའི་བཤེས་གཉེན་བསྟེན་པ་ལ་སྐྱོ་བ་མེད་ཅིང་། བྱང་
ཆུབ་ཀྱི་ཡིད་དམ་བརྟན་པས། ཚོང་དཔོན་གྱི་བུ་ནོར་བཟང་ལྟ་བུ་དང་
། རྙེད་པ་དང་
བཀུར་སྟི་དང༌། གྲགས་པ་ལ་སོགས་པ་ལ་མི་ལྟ་བར། གདུལ་བྱ་ལ་ཕྱིན་ཅི་མ་ལོག་པར་
སྟོན་པར་བྱེད་པས། ཆོས་འཕགས་ལྟ་བུ་ཡིན་པར་ཤེས་པར་བྱའོ། །དོན་དེ་དག་བྱམས་
པའི་དཔལ་གྱི་མདོར་བསྡུས་ནས། འཇམ་དབྱངས་ཉེ་བའི་འཁོར་དང་དེས་པའི་དཔལ། །
རྟག་ཏུ་ངུ་དང་ནོར་བཟང་ཆོས་འཕགས་ཏེ། །ལྔ་རིག་མཐར་སོན་དྲི་མེད་བརྟུལ་ཞུགས་
འཛིན། །ཆགས་མེད་ཆོས་གསུམ་ལྡན་ལ་སྐྱབས་སུ་མཆི། །ཞེས་སོ། །
245



ལོ་པཎ་གྱི་རྣམ་ཐར་ཕྱོགས་བསྒྲིགས།
དེ་ལྟར་ཡུལ་དམ་པ་ཚད་མའི་སྐྱེས་བུ་ཁྱོད་ཀྱི་སྐུ་གསུང་ཐུགས་ཀྱི་མཛད་པའི་
ཆ་ཤས་ཙམ་ཐོས་པ་ཉིད་ནས། དུས་ས་ཐག་རིང་མོ་ནས་རྩེ་གཅིག་ཏུ་གསོལ་བ་བཏབ་
བོ; །དེ་བཞིན་དུ་ཐུགས་བརྩེ་བ་ཆེན་པོས་རྗེས་སུ་བཟུང་། ད་ནི་ལོ་ཙཱ་བ་བྱམས་པའི་
དཔལ་བདག་ཀྱང་བླ་མ་ཁྱེད་ཀྱི་རྣམ་ཐར་གྱི་རྗེས་སུ་འཇུག་པར་འགྱིའོ། །དེ་ལས་ཐོབ་
པའི་འབྲས་བུ་མངོན་མཐོ་ངེས་ལེགས་ལ་སོགས་ཡོན་ཏན་ཐམས་ཅད་ས་གཞི་ལས་སྐྱེས་
ངའི དཔག་བསམ་གྱི་ཤིང་ལྗོན་པ་ལྟར་རྒྱས་ཤིང་འཕེལ་ནས་གཞན་གྱི་རེ་བ་སྒྲུབ་པ་ལ་
ཚེགས་མེད་ཅིང་
། མཐར་བླ་མ་ཉིད་མངོན་པར་རྫོགས་པའི་བྱང་ཆུབ་ཐོབ་པའི་ཚུལ་
བསྟན་པའི་དུས་ཀྱི་ཡོན་ཏན་ཕྲིན་ལས་འཁོར་དང་
། སྐུ་ཚེ། ཞིང་ཁམས་ལ་སོགས་ཉིད་
ཅི་འདྲ་བ་དེ་ཁོ་ན་དང་འདྲ་བར་ལོ་ཙྪ་བ་བདག་གྱུར་ཅིག་པའི་སྨོན་ལམ་གྱིས་མཐའ་
བརྒྱན་པའི་བསྟོད་པ་གསོལ་གདབ་མཛད་དེ།
རིང་ནས་གསོལ་བཏབ་ཐུགས་རྗེས་རྗེས་བཟུང་པ། །
ལོ་ཙྪ་བདག་ཀྱང་ཁྱེད་གསུང་རྗེས་འཇུག་གིས། །
ལེགས་སོགས་ས་ལའི་ལྗོན་པ་ལྟར་རྒྱས་ཏེ། །
ཉིད་ཅི་འདྲ་བ་དེ་འདྲར་བདག་གྱུར་ཅིག ། ཅེས་སོ། །
དཔལ་སའི་སྟེང་ན་འགྲན་པའི་ཟླ་ཐམས་ཅད་དང་བྲལ་བ། །ཁ་ཆེའི་པཎྜི་ཏ་ཆེན་པོ་ཤཱཀྱ་ཤྲཱི་བྷ་དྲའི་
རྣམ་པར་ཐར་པ། སེམས་དཔའ་ཆེན་པོ་ཁྲོ་ཕུ་ལོ་ཙྪ་བ་བྱམས་པའི་དཔལ་གྱིས་མཛད་པ་གཞིར་བྱས། དེ་དག་
བདེ་བླག་ཏུ་གཏོགས་པར་བྱ་བའི་ཕྱིར་དུ་བླ་མ་དཔྱལ་ལོ་ཙྪ་བ་དང་། འཇམ་དབྱངས་རིན་ཆེན་རྒྱལ་མཚན།
ཤཱཀྱའི་བཙུན་པ་བསོད་ནམས་དཔལ་བཟང་པོ་རྣམས་ཀྱིས་རིམ་པར་མཛད་པའི་ཟིན་བྲིས་ཐོར་བུ་བ་རྣམས་
ཕྱོགས་གཅིག་ཏུ་ཁྲིགས་སུ་བསྡེབས། ཁ་བ་ཅན་གྱི་ལྗོངས་སུ་འགྲོ་དོན་དཔག་ཏུ་མེད་པ་མཛད་ཚུལ། རྣམ་ཐར་
དཔག་བསམ་འཁྲི་ཤིང་ནས་ཁ་བསྐངས་ཏེ། ལྕགས་མོ་གླང་གི་ལོ་ཟླ་བ་དང་པོ་ཆོ་འཕྲུལ་ཆེན་པོའི་དུས་ཆེན་
246



ཁ་ཆེ་པཎ་ཆེན་གྱི་རྣམ་ཐར་རིན་པོ་ཆེའི་ཕྲེང་བ།
གྱི་ཚེས་བཅོ་ལྔའི་ཉིན། མངྒ་ལཾ་ཏཊྛི་མ་ཁ་ཨཱརྱ་ཞེས་བྱ་བས་ཡི་གེར་བཀོད་པའོ། །འདིས་འགྲོ་བ་མཐའ་དག་
འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་ལས་སྒྲོལ་བའི་གྲུ་དང་། དེད་དཔོན་ཆེན་པོར་གྱུར་ཏེ། དགའ་ལྡན་གྱི་
གནས་སུ་རྗེ་བཙུན་མི་ཕམ་མགོན་པོ་ལ་ཐེག་པ་ཆེན་པོའི་ཆོས་ཀྱི་དགའ་སྟོན་དཔག་མེད་ཐོབ་པའི་སར་མྱུར་
དུ་བསྒྲོད་པའི་རྒྱུར་གྱུར་ཅིག། །།
247



ཡབ་སྲས་འཇིལ་བ།
རྒྱལ་སྲས་མི་ཏྲ་ཛོ་ཀི།
༼༡༡༡༤༡༡༩༩༽
རྒྱལ་སྲས་མི་ཏྲ་ཛོ་ཀི་ནི་རྒྱ་གར་ཤར་ཕྱོགས་ཀྱི་རྒྱལ་པོ་དགེ་བའི་བློ་གྲོས་ཞེས་བྱ་བའི་སྲས་
སུ་རབ་བྱུང་གཉིས་པའི་ཆུ་སྦྲུལ་ཕྱི་ལོ༡༡༡༤ལ་སྐུ་འཁྲུངས་ཤིང་
། རབ་བྱུང་གསུམ་པའི་མེ་སྦྲུལ་
ཕྱི་ལོ༡༡༩༩ལོར་བོད་ཡུལ་ནས་ཕྱིར་རྒྱ་གར་དུ་ཕེབས་པའི་ལམ་ནས་ཇག་ཚོགས་ཀྱིས་བཀྲོངས།
ཆུང་དུས་ནས་རབ་ཏུ་བྱུང་ཞིང་རིམ་གྱིས་རྣལ་འབྱོར་པ་ཆེན་པོར་གྱུར་ཚུལ་དང༌། རྒྱ་གར་གྱི་
ཡུལ་ངེས་མེད་དུ་ཕེབས་ནས་འགྲོ་དོན་བསྐྱངས་ཚུལ། འཕགས་པ་སྤྱན་རས་གཟིགས་ཀྱི་ཞལ་
དངོས་སུ་གཟིགས་ཚུལ། དགུང་ལོ་གྱ་ལྔ་པར་བོད་དུ་ཕེབས་ནས་ཁྲོ་ཕུའི་བྱམས་ཆེན་གྱི་རབ་གནས་
སྔོན་གཏོང་སོགས་ཀྱི་མཛད་པ་བསྐྱངས་ཚུལ་དག་རྣམ་ཐར་ཁག་ལས་ཤེས་པར་བྱ། བོད་དུ་ཕེབས་
ཀྱང་ཡུན་ལོ་ཁ་གང་བ་ཙམ་ལས་མ་བཞུགས་པར་གསལ་ཞིང་། ཕྱིས་སུ་ཁྲོ་ཕུ་ལོ་ཙཱ་བ་ཁོང་དང་
མཇལ་ཚུལ་དང༌། རྒྱ་གར་ནས་ཀྱང་གཞན་དག་གིས་མཇལ་ཚུལ་གསུངས་པ་སོགས་ནི་ཐུན་
མིན་ངེས་དོན་གྱི་རྣམ་ཐར་ཙམ་ལས། དོན་དུ་བོད་ནས་ཕྱིར་ཕེབས་པའི་ལམ་དུ་ཇག་ཚོགས་ཀྱིས་
བཀྲོངས་པར་གསལ་ལོ། །
འདིར་ཁོང་གི་རྣམ་ཐར་མི་འདྲ་བ་གསུམ་སྟེ། ཁོང་བོད་དུ་གདན་འདྲེན་པ་པོ་ཁྲོ་ཕུ་ལོ་
ཙཱ་བས་མཛད་པའི་ཁོང་དང་ཇི་ལྟར་མཇལ་ཚུལ་ཡབ་སྲས་མཇལ་བ་ཞེས་པ་དང་
། ཁོང་གི་རྣམ་
ཐར་བསྡུས་པ་གཞན་གཅིག། ད་དུང་རྒྱལ་སྲས་མི་ཏྲ་ཛཱ་ཀིའི་རྣམ་ཐར་ནོར་བུའི་ཕྲེང་བ་ཞེས་བྱ་
བ་རིན་ཆེན་རྒྱལ་མཚན་ཡང་ཟེར། འོད་ཟེར་འབར་བར་ཡང་གྲགས་པ་དེས་མཛད་པ་གཅིག་
བཅས་གསུམ་བཀོད་ཡོད། དེ་ལས་ཁྲོ་ཕུ་ལོ་ཙཱ་བ་ཉིད་ཀྱིས་མཛད་པའི་ཡབ་སྲས་མཇལ་བ་ཞེས་པ་
249



ལོ་པཎ་གྱི་རྣམ་ཐར་ཕྱོགས་བསྒྲིགས།
ཐར།
དེ་མགུར་གྱི་ཚུལ་དུ་ཚིགས་བཅད་དུ་བྲིས་པ་ཤིན་ཏུ་སྙན་ཞིང་འཇེབས་པ་ཞིག་ཡོད། གཞན་རྣམ་
་་བསྡུས་པ་དེར་བོད་དུ་ཕེབས་ཚུལ་སོགས་ཀྱང་ཅུང་ཟད་གསལ་ལ། ཕྱི་མ་རྒྱལ་སྲས་མི་ཏྲ་ཛོ་
གིའི་རྣམ་ཐར་ནོར་བུའི་ཕྲེང་བ་ཞེས་པ་དེ་བཅད་ལྷུག་སྤེལ་མར་བྲིས་པ་ཞིག་ལགས་ཤིང་
། གཙོ་བོ་
སྐུ་འཁྲུངས་ཤིང་རྒྱ་གར་ན་བཞུགས་སྐོར་གྱི་རྣམ་ཐར་རྒྱས་པ་ལས་བོད་དུ་ཕེབས་ཚུལ་ཕྱོགས་ཙམ་
ལས་མེད་
དེ་ཡི་འཕྲོར་ད་དུང་རྒྱལ་སྲས་མི་ཏྲ་ཛོ་ཀིའི་དངོས་སློབ་པཎ་ཆེན་ཤྲཱི་པུ་ཏའི་རྣམ་ཐར་
གསལ་བ་རིན་ཆེན་ཕྲེང་བ་ཞེས་བྱ་བ། རྒྱལ་ཁམས་པ་གྲགས་པ་རིན་ཆེན་གྱིས་མཛད་པ་དེ་ཡང་
བཀོད་ཡོད།
- སྒྲིག་པ་པོས།
250



ཡབ་སྲས་འཇལ་བ།
༄༅། །ཡབ་སྲས་མཇལ་བ་བཞུགས་སོ། །
ཆོས་རྗེ་ཁྲོ་ཕུ་ལོ་ཙཱ་བའི་རྣམ་ཐར་གྲུབ་ཐོབ་མི་ཏྲ་ཛོ་གི་དང་མཇལ་བའི་ལོ་རྒྱུས་
ཚིགས་སུ་བཅད་པ་བཞུགས་སོ། །
ཁྲོ་ཕུ་ལོ་ཙཱ་བས་མཛད།
རྗེ་བཙུན་སྐུ་དྲིན་ཅན་རྣམས་ལ་ཕྱག་འཚལ་ལོ། །
རྗེ་རིན་ཆེན་རྣམས་གསུམ་ལ་སྐྱབས་སུ་མཆི། །
སྐུ་གསུང་ཐུགས་ཀྱིས་བྱིན་གྱིས་བརློབས། །
མི་ཁོ་བོའི་སྤྱི་གཙུག་རྒྱན《དུZབཞུགས་ལ། །
སེམས་གཉུག་མའི་ཏིང་འཛིན་དྭངས་པར་མཛོད། །
རྒྱ་གར་གྱི་མི་ཏུ་གྲུབ་ཆེན་དང་
། །
བོད་ཡུལ་གྱི་སྣུབས་སྟོན་ལོ་ཆུང་གྲགས། །
གནས་གང་དུ་ཇི་ལྟར་མཇལ་བའི་ཚུལ། །
གདུགས་དི་རིང་མ་གསང་གསལ་བར་འཆད། །
དུས་སྔོན་ཚེ་ཁོ་བོ་གཞོན་ནུའི་དུས། །མི་བདག་གི་རྗེས་འཛིན་དགེ་བའི་བཤེས། །
251



ལོ་པཎ་གྱི་རྣམ་ཐར་ཕྱོགས་བསྒྲིགས།
རྒྱལ་སྲས་རྒྱལ་ཚབ་རིན་ཆེན་ལ། །ཉང་ཤབ་གཉིས་ཀྱི་སྟོན་སྒོམ་འདུས། །དཔལ་བདེ་
མཆོག་འཁོར་ལོའི་དཀྱིལ་འཁོར་དུ། །རྒྱུད་སྨིན་ལམ་རྒྱས་པའི་དབང་བསྐུར་ཞུས། །དུས་
དེ་ཚེ་རྨི་ལམ་བརྟགས་པའི་ཚེ། །ཁོ་བོས་རྨི་ལྟས་ཕྱི་རྟགས་མཐོང་། །རྗེ་སྐྱེས་མཆོག་དམ་
པའི་བྱིན་བརླབས་ཀྱིས། །ཀུ་ཤ་གསར་པའི་སྔས་སྟན་བྱས། །སེམས་དྲན་པ་གསུམ་གྱི་
གདམས་པ་ཡིས། །རང་ཕྱི་མཐར་ཅིར་འགྱུར་རྨི་རྟགས་བཙུགས། །ནམ་ཐོ་རངས་ཐུམ་
ཐུམ་གཉིད་ཀྱིས་ལོག །གཉིད་མཚན་མོའི་མུན་རུམ་འདྲ་བ་ལ། །རྨི་ལྟས་དཀར་པོའི་
གློག་འགྱུས་འགྱུས་པ་འདྲ། །ལྟས་དགེ་བའི་སྣང་བ་མཚོན་པ་ཞིག །ཤིན་དུ་མ་སྒྲིབས་
(བསྒྲིབས)གསལ་བར་མཐོང་
། །ཡིད་དགའ་བས་ཁེངས་ཀྱང་ངོ་མ་ཤེས། །སྤྲོ་བས་མིག་
ནས་མཆི་མ་བབས། །ལུས་འདར་བ་སྤུ་གྱེན་དུ་གཡོས། །
དཔལ་ཁྲོ་ཕུ་དགོན་པ་འདི་ཉིད་ན། །རྟེན་བྱིན་རླབས་ཅན་གྱི་ལི་སྐུ་ཡོད། །དེ་ཉིད་
མངོན་སུམ་མི་བཞིན་དུ། །ཁོ་བོའི་མདུན་དུ་བྱོན་ནས་ཀྱང་
། །ཀྱེ་ཀྱེ་ལོངས་ཅིག(ཤིག
ལོངས་ཅིག་ཤིག)གསུང་། །ཁྱོད་ཀྱིས་བསམ་པས་སྨོད་བཙུགས་པ། །དོ་ནུབ་མཚན་མ་
མཐོང་བར་འགྱུར། །སོ་སོར་རྟོག་པའི་མིག་གིས་ལྟོས། །ད་སྟེ་ལོ་ནི་འདི་སྙེད་ན། །ཟླ་བ་
ནུབ་ནས་ཉི་ཤར་བཞིན། །གང་ཚེ་ཁྱོད་ཀྱི་ཡི་གེ་བཞིས། །ལམ་དུ་ངལ་ཞིང་དུབ་འགྱུར་
ཏེ༑ །བཀྲེས་སྐོམ་གདུང་པས་གདུངས་པའི་ཚེ། །ཤེལ་སྒོང་དཀར་པོ་རྩ་སྟན་ཅན། །རེ་བས་
དཀྲིས་ཤིང་འདམ་གྱིས་བྱུགས། །འོད་ཀྱིས་ནམ་མཁའ་གང་བྱས་པ། །འཁྱག་རོམ་དང་ནི་རྡོ་
རྒྱུས་དང་། །ནོར་བུ་རིན་ཆེན་ཐེ་ཚོམ་ཅན། །ཁྱོད་ཀྱི་ལག་མཐིལ་དབུས་སུ་འབབ། །བསིལ་
བའི་ཆུ་རྒྱུན་ཞག་བདུན་འབྱུང་
། །དེ་ཚེ་ཁྱོད་ཀྱི་གདོང་བཀྲུས་ནས། །ཁ་ལ་པད་མོ་སྐྱེས་
ནས་ནི། །རྣ་བར་འབྲུག་གི་སྒྲ་སྒྲོགས་ཤིང་། །ལག་ཏུ་རིན་ཆེན་ཐོབ་པར་འགྱུར། །ཁྱོད་ནི་
ལེ་ལོའི་རང་བཞིན་ཏེ། །དངོས་གྲུབ་རྣམ་གཉིས་བརྩོན་ལ་གནས། །དེ་བས་ལེ་ལོ་སྤངས་
252



ཡབ་སྲས་འཇལ་བ།
ནས་ནི། །བསམ་པ་ཡོངས་སུ་རྫོགས་པར་གྱིས། །ཟབ་མོའི་དངོས་གྲུབ་ཉེ་བ་ལ། །དེ་
ཡི་བདུད་ཀྱང་ཉེ་བའི་ཕྱིར། །ཁྱོད་ཀྱི་ལེ་ལོ་མ་དོར་ན། །རྣམ་མང་བར་དུ་གཅོད་པ་
འབྱུང་། །བུ་ཁྱོད་གལ་ཏེ་བསྒྲིམས་ལྡན་ཞིང་
། །བརྟན་བཅས་གཡོ་བར་མ་གྱུར་ན། །གཟའ་
ལས་ཐར་བའི་ཟླ་བ་བཞིན། །དེ་ཚེ་རྣམ་པར་རྒྱལ་བར་འགྱུར། །
དེ་འདྲ་རྟགས་དང་བཅས་པ་ཞིག །ཁོ་བོའི་རྨི་ལྟས་དགེ་བར་ནི། །ལྷག་པའི་
ལྷ་ཡིས་བསྟན་ཏེ་མཐོང་
། །ཨེ་མ་རྗེ་བཙུན་བླ་མའི་དྲིན། །བྱིས་པས་ཟླ་བ་མཐོང་བ་
བཞིན། །མཚོན་བྱེད་རྟགས་དེ་གསལ་ལགས་ཀྱང་། །དོན་རྒྱུ་མཚན་ཅི་ཡིན་ངས་མ་
ཤེས་
༑ །ལྟས་དྲན་པ་ཙམ་ཞིག་བྱས་ནས་བཞག །དུས་དེ་ནས་ལོ་གྲངས་རིམས་ཀྱིས་
བརྒྱུད། །འཕར་ཅིག་ནུབ་ཅིག་གྲངས་ཀྱིས་བྱུང་
། །འོན་ཀྱང་བླ་མའི་སྐུ་དྲིན་གྱིས། །རྐྱེན་
གང་བྱུང་གྲོགས་སུ་ཁྱེར་ཀྱིན་ཕྱིན། །མི་བདག་གི་ནོར་བུ་རིན་པོ་ཆེ། །རྒྱལ་ཚབ་ཆོས་
རྗེ་རིན་ཆེན་ལ། །གནས་སྐབས་འབྲེལ་པའི་ལས་ཟད་པས། །སྟོན་ཀའི་ན་བུན་ལྟར་
ཡལ་ཐལ། །རྣལ་འབྱོར་དམ་ཚིག་མ་ཉམས་ཤིང་
། །གཏིང་ནས་དམ་ཆོས་བློ་གཏད་
པས༑ །ནུབ་པའི་རྗེས་ལ་ལོངས་པའི་དུས། །རྗེ་མི་ཏྲ་ཆེན་པོའི་ཐུགས་རྗེས་བསྐྱངས། །ཚེ་
སྔོན་ནས་བསགས་པའི་ལས་འབྲེལ་དང་། །བདག་སྐལ་ལྡན་སྨོན་ལམ་དག་པ་ཡིས། །ཁོ་
བོའི་རང་སེམས་འགྱུ་བ་ལ། །ཆོས་སྒྲ་བསྒྱུར་སློབ་པའི་རྣམ་རྟོག་སྐྱེས། །
དེ་ཚེ་རྗེས་འཛིན་གྱི་བླ་མ་དང་
། །ལྷག་པའི་ལྷ་ལ་གསོལ་བཏབ་པས། །ཡིད་དམ་
བརྟན་པའི་ང་རྒྱལ་གྱིས། །བདུད་མི་ཁས་མ་བསྒྱུར་གྲོས་འགོ་བཏོན། །རྗེ་གོང་མའི་
གདན་ས་རིན་པོ་ཆེ། །གནས་ཁྲོ་ཕུ་དགོན་པ་ཡང་དོར་ནས་ཕྱིན། །གཉེན་ཤ་ཁྲག་གིས་
འབྲེལ་པའི་གདུང་སེམས་ཅན། །བཤེས་ཕ་དང་མ་ཡང་བོར་ནས་ཕྱིན། །ཆོས་དམ་ཆོས་
ཚིག་གིས་འབྲེལ་བའི་གདུང་སེམས་ཅན། །བུ་སློབ་འཁོར་གཡོག་རྣམས་ཀྱང་དོར་ནས་
253



ལོ་པཎ་གྱི་རྣམ་ཐར་ཕྱོགས་བསྒྲིགས།
ཕྱིན༑ །ཆུང་ངུའི་ཕྱིར་ནི་ཆེ་མི་གཏང་
། །ཆེན་པོའི་དོན་དུ་ཆུང་ངུ་གཏང་
། །གཙོར་ནི་
གཞན་གྱི་དོན་བསམ་ཞེས། །གང་གསུངས་འགྲོ་དོན་དགག་དགོས་ལགས། །དེ་ལྟར་
ཐག་ཆོད་ཀྱི་གང་ཟག་ལ། །བརྩེ་བའི་གྲོས་འདེབས་ཀྱང་མི་ཆུད་པས། །འཇམ་པའི་
གོས་དང་ཞིམ་པའི་ཟས། །སྙན་པའི་གཏམ་ལ་རེ་ལྟོས་མེད། །གུས་པའི་བཀུར་སྟི་རིམ་
གྲོ་དང་། །འཐུན་པའི་རྐྱེན་དང་ཕན་པའི་རྩི། །སོས་སྐྱིད་སོལ་དལ་བདེ་བདེའོ། །སྙོམས་
ལས་ཀྱི་རོ་ནི་ཅི་དགར་སྤངས། །ལུས་ངལ་དུབ་ཚ་གྲང་གི་ཚོར་བ་དང་། །སེམས་ཁྲལ་
གྱི་ཁུར་བུ་ཡང་ཁྱད་དུ་བསད། །གཞན་ཕན་གྱི་བྱང་སེམས་ཁོང་དུ་བཅུག །རང་དོན་གྱི་
ལུས་སྲོག་གྱི་ནར་དོར། །
དེ་ཚེ་བྱིན་བརླབས་ཀྱི་སུན་མ་ཡིས། །དད་དང་སྙིང་རུས་བརྩོན་འགྲུས་བསྐྱེད། །ལམ་
རིམས་ཀྱིས་དཀའ་བ་སྤྱད་སྤྱད་ནས། །མཐར་གྱིས་མང་ཡུལ་གྱི་སྐྱི་རོང་དུ་སླེབ། །སྐྱི་རོང་
གི་འཕགས་པ་ཝ་ཏི་ལ། །སྙིང་ཞེ་ནས་ཐག་པའི་དད་པ་སྐྱེས། །དོན་ཆེན་གསུམ་གྱི་གསོལ་
འདེབས་ལ། །ཕྱག་འཚལ་དགུ་ཡིས་བརྒྱན་པ་ཡི། །བསྟོད་དབྱངས་སྙན་དངགས་རིན་
ཆེན་ཕྲེང་
། །རང་བྱུང་འཕགས་པའི་མགུལ་དུ་བཏགས། །
མཐར་བལ་པོའི་ཡུལ་དུ་འགྲོ་བའི་ཚེ། །རྗེ་འཕགས་པའི་སྤྱན་སྔར་རྨི་ལྟས་ཞུས། །དགུང་
ཐོག་ཐག་གསུམ་དུ་བསྐོར་བ་བྱས། །སྤྱན་ལ་མར་མེ་སྣང་པ་ཕུལ། །བྲམ་ཟེས་པ་ཏི་
བཙུགས་པ་བཞིན། །རྩེ་གཅིག་ཡིད་ཀྱིས་གསོལ་བ་བཏབ། །གྲོ་ཕན་ཡོན་དུ་ཁས་བླངས་
ནས༑ །གདུང་པའི་སེམས་ཀྱིས་རེ་བ་བསྐྱེད། །ནམ་ཕྱེད་འདས་ནས་འཕགས་པའི་
ཞབས་པད་དྲུང་། །རྣལ་འབྱོར་སེང་གེའི་ཉལ་སྟབས་བྱས། །རྨི་ལྟས་བརྟག་པའི་ཆོ་ག་
ཡིས༑ །ཡིད་སོམ་ཉི་མེད་པར་དྲི་བ་དྲིས། །དགུང་ཐོ་རངས་སྐྱ་རེང་ཤར་བའི་དུས། །
གཏི་མུག་གཉིད་ཀྱི་མུན་ཁང་དུ། །རྨི་ལྟས་མཚན་མའི་སྒྲོན་མེ་བཏེགས། །དབྱར་ངན་
254



ཡབ་སྲས་འཇལ་བ།
ཁོ་བོའི་འཐིབས་པོ་བསལ། །ནུབ་ཟླ་བ་ཚེས་པའི་གཙུག་རྒྱན་ཅན། །དཔལ་འཇིག་རྟེན་
མགོན་པོ་དུང་མདོག་སྐུ། །མཚན་མཆོག་སུམ་བཅུ་རྩ་གཉིས་དང་
། །དཔེ་བྱད་བཟང་པོ་
བརྒྱད་ཅུས་བརྒྱན། །འཛུམ་པ་ཕྱེ་བའི་ཞལ་སྒོ་ནས། །ཁ་དོག་སྣ་ལྔའི་འོད་ཟེར་འགྱེད། །
འདོམ་གང་འོད་ཀྱི་དཀྱིལ་འཁོར་ཅན། །མེ་ཏོག་དམར་པོའི་ཕྲེང་བས་སྤྲས། །རུས་པའི་
འཁོར་ལོ་རྩིབས་སྟོང་ཅན། །ལྷ་ཡི་སྤྱི་གཙུག་སྟེང་ན་འཁོར། །ཏ་ལ་བདུན་སྲིད་ཀྱི་མཁའ་
ལ་འཕགས། །ཧིདྷིཧིདྷིཞེས་ཀྱང་གསུང་
། །
དེ་རྗེས་བར་དུ་མིག་བལྟས་པས། །སྐར་མ་སྨིན་དྲུག་བཀྲམ་པའི་འོག །གདུགས་
དཀར་གསེར་གྱི་ཡུ་བ་ཅན། །ཡུ་བ་དར་གྱི་མདུད་པས་བཅིངས། །དར་དཔྱངས་རླུང་
གིས་བསྐྱོད་པ་ཡིས། །འདེགས་པའི་མི་ལ་མི་ལྟོས་པར། །མཁའ་ལ་རང་འཁྱིལ་འཁོར་
བ་བདུན། །ཤར་ནས་ནུབ་ཏུ་ལྡིང་ཞིང་བྱུང་
། །མི་མགོ་མེ་ཏོག་ཕྲེང་བ་ཅན། །ཁོར་ཡུག་
སྤུངས་པའི་གདན་སྟེངས་ན། །བདག་ཉིད་སེམས་དཔའི་དཀྱིལ་དཀྲུང་བཅས། །ལག་
ན་འབུད་དུང་དཀར་པོ་ཐོགས། །འབུད་པ་མེད་པར་སྒྲ་འབྱིན་ཅིང་། །ཁ་ལ་ཐལ་མོ་
ཏབ་ཏབ་བྱས། །ཁང་བཟངས་ནང་དུ་སྒྲ་ཕྱུང་ལྟར། །བརྡབས་པའི་བྲག་ཆས་བོད་ཡུལ་
ཁེངས། །ཡང་ཡང་བུད་པར་བྱ་བྱ་ནས། །ད་རུང་ཧ་ཅང་སྔས་པ་སྲིད། །དུས་ལ་བབ་ན་
འབུད་དོ་སྙམ། །དགའ་ཞིང་ཕངས་པས་སླར་ཡང་སྦས། །
གཉིད་སད་པའི་དུས་ནའང་བྲིས་པ་བཞིན། །ལྟས་འདི་དག་མ་ཉམས་མ་བརྗེད་
དྲན༑ །དེ་རྗེས་བ་སྤུ་གྱེན་དུ་གཡོས། །སྙིང་དགའ་བས་མ་བཟོད་མཆི་མ་འཛག །
འཕགས་པའི་སྐུ་དྲིན་རྗེས་དྲན་པས། །ཕྱག་མི་རོ་འགྱེལ་བ་བཞིན་དུ་བཙལ། །མི་བདག་
གིས་རང་དོན་གཞན་གྱི་དོན། །དུས་ད་ནི་ལྷུན་གྱིས་གྲུབ་ལ་ཆེ། །བོད་ཁ་བ་ཅན་གྱི་རྒྱལ་
ཁམས་ཀྱང་། །ཡོང་ཡེ་སྐལ་བར་ལྡན་ལ་ཆེ། །ད་ནི་བསམ་པའི་རེ་བ་ལ། །ཐེ་ཚོམ་མེད་
255



ལོ་པཎ་གྱི་རྣམ་ཐར་ཕྱོགས་བསྒྲིགས།
ཀྱིས་དགའ་བར་གྱིས། །སེམས་འགྱུ་བ་སྒྱུ་མའི་རྣམ་འཕྲུལ་ལ། །དོན་འདི་འདྲ་ངེས་ན་
གློ་བ་ཚིམ། །དེ་ནས་རེ་ཞིག་གཉིད་ཀྱང་མེད། །སྟོར་ནས་རྙེད་པའི་ནོར་བུ་བཞིན། །སྙིང་
དགའ་ཆེས་ཁོང་དུ་མ་ཤོང་བར། །ཡིད་ཕྱོ་སངས་ཁྱེར་ནས་རང་དགར་ཡན། །ཚེ་འདིར་
འདི་དང་འདི་བྱ་ཞེས། །ཆེན་པོ་གསུམ་གྱི་བསམ་བློ་སྐྱེས། །
རིམས་ཀྱིས་བལ་པོའི་ལམ་དུ་ཞུགས། །ནོར་མེད་བློ་གྲོས་ནོར་ལ་ལྟོས། །གཡོ་
མེད་དམ་ཆོས་འཚོལ་ལ་ལྟོས། །བཤེས་མེད་ཡིད་ཀྱི་ལྷ་ལ་ལྟོས། །བྱང་གངས་རི་
བརྩེགས་པའི་མགུལ་པ་ནས། །ལྷོ་ནགས་རི་བསྟིབས(གཏིབས)པའི་མགུལ་དུ་ཕྱིན། །
བྱང་བྲག་ཁྲོད་ས་ཡི་སེར་ཁ་ནས། །ལྷོ་མེ་ཏོག་བརྡལ་བའི་ཐང་ལ་ཕྱིན། །དཔྱང་ཐག་
སྒྱུ་མའི་ཙོང་གེ་བརྒལ། །གཅན་འཕྲང་བྱ་ཕོའི་ཟེ་བ་བགྲོད། །རྨ་ལ་དགུང་སྔོན་གྱི་
སྐྲས(སྐས)ལ་འཛེག་ས། །དུག་ཆུ་རྦ་རླབས་ཀྱི་སྐྱེད(རྐེད)འཕྲེང་བཅད། །བྲ་ཟན་འཁུར་
བའི་འཚལ་མ་ལ། །དུག་ཚེར་ཁུ་བའི་བཏུང་ཆུས་བརྒྱན། །དུག་སྦྲང་ཁྲོས་པའི་སྒྲ་
འབྱིན་ཅིང་
། །ཚ་རྡུལ་གྱི་ཆུ་རྒྱུན་ཆར་ལྟར་འབབ། །
རི་ཏི་ཏི་ཀུ་ཌེའི་རྩེ་མོར་སླེབ། །ཡུལ་བལ་པོའི་མཐིལ་གྱི་བཀོད་པ་མཐོང་
། །འགྲོན་
པོས་རང་ཡུལ་སླེབས་པ་བཞིན། །སེམས་དགའ་བས་མ་བཟོད་བ་སྤུ་གཡོས། །ཡུལ་
གཞོང་པ་མར་ཁུས་བཀང་པ་འདྲ། །རི་ནི་རྩི་ཤིང་ནགས་ཀྱིས་བརྒྱན། །ཐང་ནི་ཁང་པ་
ཞིང་པས་བརྒྱན། །གནས་ནི་སྣ་ཚོགས་རྒྱན་གྱིས་བརྒྱན། །ཁང་པ་ལྷ་ཁང་མཆོད་རྟེན་
ཅན༑ །ཞིང་པ་མེ་ཏོག་འབྲས་བུ་ཅན། །ཧ་ཅང་མི་ཚ་མི་དྲང་ཞིང་
། །འབྲུ་ནོར་ལོངས་
སྤྱོད་ཕུན་སུམ་ཚོགས། །ཆོས་དང་འཇིག་རྟེན་དཔལ་འབྱོར་གྱིས། །ཡུལ་གྱི་མཚན་ནི་
དར་ཞིང་རྒྱས། །འོག་ཀླུ་ཡི་བང་མཛོད་ཡིན་པའི་ཕྱིར། །འདོད་དགུ་འབྱུང་བའི་ཚོང་
འདུས་མཆོག །ལྷ་བྱིན་རླབས་ཅན་གྱིས་བརྟེན་པའི་གཞི། །མི་ལོངས་སྤྱོད་ཅན་གྱིས་
256



ཡབ་སྲས་འཇལ་བ།
བཟུང་བའི་ཡུལ། །ཆོས་དགོས་འདོད་ཐམས་ཅད་འབྱུང་བའི་གནས། །དཔལ་བདེ་སྐྱིད་
ཅན་གྱིས་བསྔགས་པའི་ས། །
རྒྱ་བོད་གཉིས་ཀྱི་སོ་འཚམས་དེར། །ལྷ་མི་གཉིས་ཀྱིས་སྐད་བསླབས་ནས། །བདག་
གཞན་གཉིས་ཀྱི་དོན་བསྒྲུབ་ཕྱིར། །ཡིད་དགའ་བས་ཉིན་མཚན་མ་ཚོར་འདས། །
དཔལ་ལྷ་ཡུལ་འདྲ་བའི་བལ་ཡུལ་ན། །མི་ལྷ་བྲན་འདྲ་བའི་བལ་པོ་མཐོང་། །གནས་སྒྱུ་
འཕྲུལ་འདྲ་བའི་གྲོང་ཁྱེར་ན། །ལས་སྤྲུལ་པ་འདྲ་བའི་ཚོང་འདུས་མཐོང་
། །གྲོང་དང་
གྲོང་ཁྱེར་ལྷ་ཁང་དང་། །ཚོང་པ་སྤྱོད་པ་ལོངས་སྤྱོད་པ། །ཡ་རབས་མ་རབས་རང་རང་
རིགས། །འདུ་བྱེད་གཡེང་པ་ངོ་མཚར་ཆེ། །ཡུལ་མི་ཡུལ་ལས་འཕགས་པའི་གྲོང་ཁྱེར་
བཞི༑ །ལོངས་སྤྱོད་རྣམ་ཐར་བསམ་མི་ཁྱབ། །སེམས་གོ་ལེ་བརྟགས་ན་ཡ་མཚན་ཆེ། །
གནས་དེ་ལྟ་བུ་ཡི་མཐིལ་ཉིད་དུ། །རྗེ་ངོ་མཚར་ཅན་གྱི་པཎ་ཆེན་དང༌
། །བར་
མཚམས་སྦྱོར་མེད་པར་ཏུག་གིས་མཇལ། །ལམ་བར་ཆད་མེད་པར་གྲུབ་པའི་རྟགས། །
བུ་གཅིག་མ་དང་ཕྲད་པ་བཞིན། །ཡིད་ཞེ་ནས་སྤྲོ་བས་ཕན་ཚུན་ཚིམ། །ཕ་གཅིག་བུ་
གཅིག་འདུ་ཤེས་སྐྱེས། །རིན་ཆེན་གསེར་གྱི་མཎྜལ་ཕུལ། །ཞབས་པད་སྤྱི་བོར་བླངས་
ནས་ཀྱང་། །ཞལ་གྱི་བདུད་རྩི་ཡུན་དུ་འབྱུང་། །མདོ་སྔགས་སྔ་འགྱུར་ཕྱི་འགྱུར་
སོགས། །གཏན་ལ་འབེབས་པའི་བླ་མར་གྱུར། །
ཡང(ལོ་ཚ་བ་ཆེན་པོ་དེ་ཉིད་རང)ནི་རྒྱ་གར་ཡུལ་དུ་ཆས
། །རིག་པའི་འབྱུང་གནས་
རྒྱ་གར་ཡུལ། །རྒྱལ་བའི་ཞབས་ཀྱིས་བཅགས་པའི་ས། །ཡུལ་དབུས་འགྱུར་ཚལ་ཡང་
མཐོང་དགོས་སྙམ། །དུས་གསུམ་སངས་རྒྱས་བཞུགས་པའི་གནས། །དཔལ་རྡོ་རྗེ་གདན་
གྱི་བཀོད་པ་དང་
། །བྱང་ཆུབ་སྙིང་པོ་བྱང་ཆུབ་ཤིང་
། །བྱང་ཆུབ་ཆེན་པོའང་(རྡོ་རྗེ་གདན་
གྱི་མ་ཧཱ་བོ་དྷི)མཐོང་དགོས་སྙམ། །སྤྱིར་འཛམ་གླིང་དཀར་པོའི་གཙུག་གི་ནོར། །སེམས་
257



ལོ་པཎ་གྱི་རྣམ་ཐར་ཕྱོགས་བསྒྲིགས།
གཉུག་མའི་དོན་སྟོན་རྡོ་རྗེ་འཆང་
། །རྗེ་མི་ཏྲ་ཛོ་གི་ཞེས་པ་ཞིག །མཚན་རྣ་བས་ཐོས་
ཀྱང་རེ་བ་མེད། །གཉིས་པ་མཉམ་མེད་ཤཱཀྱ་ཤྲཱི། །མཁས་བཙུན་ཆགས་བྲལ་མཆོག་གྲུབ་
ཞིག(ཅིག)།ད་ལྟ་གྲགས་པ་ཡོད་དོ་ཟེར། །རྗེ་དེའི་ཞབས་ལ་གཏུག་གོ་སྙམ། །
རིག་འབྱུང་རྒྱ་གར་གྱི་པཎ་གྲུབ་ལ། །གུས་ཤིང་འདོད་པས་སྙིང་དྲངས་པས། །རྒྱུད་
འཕོང་རྩལ་ཅན་གྱི་མདའ་རྒྱང་བཞིན། །གྲོགས་བརྩེ་བས་བཤོལ་ཡང་ང་མ་ཉན། །སྨན་
ལུངས་ཀྱི་དཔྱལ་སྟོན་གཅུང་པོ་བ། །ལམ(རྒྱུས་ཡོད་པ)མཚོན་བྱེད་བི་ཥ་ཊ(རྣམ་པ་
བརྒྱད)དང་བཅས། །རྒྱ་བོད་ཀྱི་འགྲོན་ཚན་མང་ཞིག་དང༌
། །ས་ནངས་པར་ལྟ་བུ་ལམ་དུ་
ཆས༑ །དགུང་དོ་ནུབ་མཁའ་འགྲོ་མཉེས་པའི་ཕྱིར། །དཔའ་བོའི་དགའ་སྟོན་བྱས་ནས་
ཀྱང་༑ །ལམ་བར་ཆད་སེལ་བའི་གསོལ་བ་བཏབ། །གནས་གསུམ་མཁའ་འགྲོའི་རིག་
སྔགས་བཟླས། །དོན་རྒྱུ་མཚན་ཅི་ཡང་མེད་པར་ནི། །སྙིང་མི་དགའ་ཕྱོ་སངས་ཁྱེར་ནས་
འདུག །སེམས་ངོ་བོ་ཉིད་ཀྱི་མྱ་ངན་སྐྱེས། །གནས་གྲོང་ཁྱེར་འདི་ནི་ཚིང་ཚིང་པོ། ། གྲོགས་
རྒྱ་བོད་འདི་ཡང་སྡང་སྡང་པོ། །ལུས་སྒྱུ་མ་འདི་ཡང་ཤིག་ཤིག་པོ། །ཡིད་འགྱུ་བ་འདི་
ཡང་བློང་བློང་པོ། །མདོར་ན་མཆོད་རྫས་འདི་དག་ཀྱང་
། །མི་ཤིའི་བདུན་ཚིགས་སྙོག་
པ་སྙམ། །ཁྱིམ་མཛེས་རྩེད་འཇོའི་གླུ་དབྱངས་ཀྱང་། །བུ་ཤིའི་མ་སྲིང་ངུ་འབོད་སྙམ། །
ཡུལ་ལྷོ་ནི་ཐམས་ཅད་ཐིབས་ཐིབས་པོ། །གནས་འདི་ཉིད་སྣང་པ་སལ་ལེ་བ། ། ལྷོ་ནི་
གསད་པའི་ཁང་བུ་སྟེ། །འདི་ཉིད་སྐྱེད་མོས་ཚལ་དུ་སེམས། །
ཡང་ལྷོ་ནི་གཤེད་མའི་སྐུགས་ཁང་སྟེ། །འདི་ཉིད་རང་སྐྱེས་ཁང་བུ་སྙམ། །ལྷོ་ནི་
མྱ་ངན་ཐང་འདྲ་ལ། །འདི་ཉིད་དགའ་རྩེའི་ལྗོངས་སྙམ་སྟེ། །ལུས་སྒྱུ་མའི་སྙིང་པོ་སྙིང་
བརྩེ་ཡང་
། །བྲང་དྲ་གོག་ལྟ་བུར་ཡང་ཡང་བརྡུངས། །མྱ་ངན་དབུགས་ཀྱིས་སྟོད་བཀང་
ནས༑ །མ་ཤོང་ཁ་ནས་ཤུགས་རིང་འབྱིན། །དེ་ནས་རེ་ཞིག་གྱི་ནར་གཉིད། །
258



ཡབ་སུས་འཇལ་བ།
ཐོ་རངས་སྐར་ཆེན་ཤར་བའི་ཚེ། །སྐྱབས་ལྷ་ཡིས་བསྟན་པའི་རྨི་ལྟས་གཅིག །
གཉིད་མེ་ལོང་ལྟ་བུ་ནང་དུ་གསལ། །གཞོན་ནུ་དམར་མོ་གོས་དམར་ཅན། །མཛེས་པའི་
གཟུགས་ལ་མྱ་ངན་གདོང་། །སྐུ་གྲོལ་སིལ་བུ་ཐུར་དུ་ཕབ། །ཅུང་ཟད་གདོང་པ་གཡོགས་
ནས་ནི། །ཤིན་ཏུ་ངལ་ཞིང་དུབ་པའི་ཚུལ། །ཤུལ་རིངས་ལམ་ནས་འོངས་འོངས་འདྲ།
འཁུར་བ་བུས་པའི་སྒྲ་ཕྱུང་ནས། །མི་ཁོ་བོའི་མདུན་དུ་ཁ་བུབ་འགྱེལ། །མིང་པོ་རྒྱ་གར་
གཤེགས་གྱུར་ན། །ཕྱིན་ཆད་སླར་ལྡོག་མི་འགྱུར་ཟེར། །ལན་གཅིག་ལན་གཉིས་ལན་
གསུམ་དུ། །སྐར་འདར་འདར་སྨྲ་ཞིང་མཆི་མ་འབྱིན། །དེ་ཉིད་རྗེས་ལ་གཉིད་ཀྱང་
སད༑ །བྱེ་ཕྲུག་སྤར་མོར་བཅུག་པ་བཞིན། །ལུས་ཁོང་ནས་འདར་བ་བཟོད་ཐབས་མེད། །
ཅི་བྱས་ཅི་བྱུང་གཟའ་གཏད་མེད། །རྣལ་འབྱོར་རྒྱལ་པོའི་གདམ་ངག་ལས། །རྨི་ལྟས་
བཟང་ངན་རྣམ་རྟོག་སྟེ། །རྣམ་རྟོག་འཁྲུལ་པ་ཉིད་ཡིན་མོད། །འཁྲུལ་སྣང་འཁྲུལ་ངོར་
བདེན་ནོ་སྙམ། །དོན་མེད་ལྕེབ་པ་ཅི་གལ་ཆེ། །གལ་ཆེ་བྱུང་ན་དོན་ཆེན་སྒྲུབ། །འཁྲུལ་
ཆོས་འཁྲུལ་ངོར་བདེན་པའི་ཕྱིར། །དེ་བས་འགྲོ་བར་མི་བྱའོ་སྙམ། །
ཆུ་འཕྲོ་འོལ་ཀས་བསྒྱུར་བ་བཞིན། །མི་ཁོ་བོའི་བློ་སྣ་ཁྱུརད་ཀྱིས་འགྱུར། །གྲོགས་
མང་ཞིག་དྲུང་ན་གནས་པ་ཡང་
། །གཉིད་དལ་བུས་སླང(བསླངས)ནས་མི་འགྲོ་སྨྲས། །
དེ་ནས་རང་དབང་རང་གིས་ཟོས། །ཕར་འགྲོའི་སྤྲོས་པ་རྦད་ཀྱིས་བཅད། །རྒྱ་ཡུལ་རྟེན་
གསུམ་བླ་མར་བཅས། །སླར་ཡང་ཡིད་ཀྱི་མཆོད་པས་མཆོད། །དེ་རྗེས་སྔར་གྱི་མགྲོན་
ཚན་ཀུན། །གྲོང་ཏི་ར་ཧུ་ཏི་བརྒལ་ནས་ཀྱང་
། །ཆུ་བོ་གོ་ག་མ་བརྒལ་བར། །ཤི་སྐྱིད་ཇག་
པས་གྲོང་ལོག་བྱས། །ཉ་བས་ཉ་མོ་འཐུབ་པ་བཞིན། །ལུས་དུམ་བུ་དུམ་བུར་བཏུབས་
ནས་བསད། །
ཡང་དེ་དགུང་ཟླ་བ་གཉིས་ཀྱི་འོག །སྨད་རྩ་མི་དགེ་བཤེས་ཀྱི་མཆོད་སྐྱེལ་བ། །
259



ལོ་པཎ་གྱི་རྣམ་ཐར་ཕྱོགས་བསྒྲིགས།
རྗེ་
གསེར་གླ་རྩི་དར་ཟབ་ཀྱི་ཁུར་བུ་ཅན། །བལ་པོ་སྡེ་གཅིག་སོང་པ་ཡང་། །ཡུལ་པ་ར་
རྒྱལ་ས་མ་འདས་པར། །དགྲ་མི་ཤའོ་དང་ཕྲད་པ་བཞིན། །ལུས་མགོ་བོ་བཅད་ནས་
ནོར་རྫས་ཁྱེར། །ཡང་དེ་ནས་དགུང་ཟླ་དྲུག་གི་འོག །སྨད་མི་ཉག་རྒྱལ་པོའི་བླ་མཆོད་
ཀྱིས༑ །ལམ་སོ་བྱ་རྟོག་གི་ཕོ་ཉ་བརྫངས། །ཕོ་ཉ་མི་གསུམ་སྤྲང་ཆད(སྤྲང་སྡུ}བྱས། །
ཆུ་བོ་གཾ་གའི་གྲུ་སྒོར་སླེབ། །མི་འདི་ཀུན་ནོར་བདག་བརྫུན་ཅན་ཟེར། །མཚོན་ཏི་ཤི་ལི་
ཡིས་དུམ་བུར་བརྔུབས(བཏུབས)། །དེ་ཚེའི་རྣམ་ཐར་བསམས་ཙ་ན། །གནུབས་སྟོན་གྱི་
གློ་སྙིང་ཉ་བས་འཕར། །དུས་དེ་ཚེ་ལྷོ་རུ་ཕྱིན་གྱུར་ན། །སྲོག་ཤི་སྐྱིད་ཇག་པའི་ལག་དུ་
ཤོར༑ །རྙེད་དཀའི་དལ་འབྱོར་སྟོང་པར་འགྲོ། །
དེ་རྗེས་རྗེས་འཛིན་དགེ་བའི་བཤེས། །ཁ་ཆེ་པཎ་ཆེན་གྱི་ཞབས་རྡུལ་བསྟེན།
ཡི་ཞལ་གྱི་བུམ་པ་ནས། །ལེགས་བཤད་བདུད་རྩིའི་ཆུ་རྒྱུན་འཐུངས། །དེ་ལྟར་ཟླ་གྲངས་
ལོ་རིམ་གྱིས། །དཔའ་་བལ་ཡུལ་མཐིལ་དུ་བསྡད་པ་ན། །ཕྱི་སྣང་པས་མཚོན་པའི་རིག་པ་
ལ; །ནང་དམ་ཆོས་ངེས་ཤེས་སྐྱེས་པའི་རྟེན། །ལྟད་མོ་བཞི་དང་མཆོད་པ་གསུམ། །རྗེ་
བླ་མའི་བྱིན་རླབས་དང་པོ་ཡིན། །ལར་ངོ་མཚར་ཆེ་བའི་ཆོས་བདུན་རྙེད། །གཟུགས་སྣ་
ཚོགས་ཆོ་འཕྲུལ་ཁྲོམ་སྐོར་གྱིས། །ཧོར་ཁུང་ཡ་རྩེ་མཐོང་ཙམ་ན། །སྣང་བ་འཇའ་ཡི་
རི་མོ་འདི། །རང་སེམས་ཀྱི་ངང་དུ་ལྷན་གྱིས་གོ། །ཤིང་སྟག་གི་འཁོར་ལོ་བསྐྱོད་པ་
ཡིས༑ །བྷི་ཀཾ་ཡ་རྩེ་མཐོང་ཙམ་ན། །སེམས་རྟེན་ཅིང་འབྲེལ་པའི་འཁྲུལ་འཁོར་གྱིས། །ལས་
བདེ་སྡུག་དུ་མ་བྱེད་པར་གོ། །སྒྱུ་མ་གསད་གསོའི་རྟེན་འབྲེལ་གྱིས། །བདུད་ཀྱི་ལྟད་མོ་
མཐོང་ཙམ་ན། །ཡིད་འགྱུ་བ་སྣ་ཚོགས་ཡུལ་དང་བཅས། །དོན་སྐྱེ་འགག་མེད་པའི་ངོ་
བོར་གོ། །བཅོས་བུའི་བཟོ་ཡིས་རྒྱལ་བའི་སྐུ། །གྲོང་འཆག་ཡ་རྩེ་མཐོང་ཙམ་ན། །བཙལ་
མེད་གཞན་སྣང་བསོད་ནམས་ཀྱིས། །སྤྲུལ་པའི་ཕྲིན་ལས་མཛད་པར་གོ། །
260



ཡབ་སྲས་འཇལ་བ།
དཔལ་འཕགས་པ་ཤིང་ཀུན་གྱི་མཆོད་རྟེན་ལ། །འཁྲུལ་འཁོར་གྱི་ཐག་པས་
གདུགས་བཀལ་བས། །སྦྱོར་བའི་ཤུགས་ཀྱིས་ཚོགས་གྲུབ་པས། །ཐབས་ལ་མཁས་པའི་ལམ་
དུ་ཤེས། །འཕགས་པ་རང་བྱུང་གི་མཆོད་རྟེན་ལ། །མར་མེ་ཕུལ་བས་ལོང་བས་མཐོང་
། །དེ་
མཐོང་བསམ་དགེ་རྩ་བ་ཡིས། །ཅི་བསམ་གྲུབ་པར་ད་སྡོད(གདོད)ཤེས། ། གུ་ལང་གསེར་
ཁང་གི་ཚོགས་རྟེན་ལ། །གསེར་ཕྲེང་བཏགས་པས་དགྲ་ལས་རྒྱལ། །དེ་མཐོང་དོན་དུ་མི་
བདེན་ཡང་
། །འཁྲུལ་ངོར་བྱ་བ་བྱེད་པར་ཤེས། །དེ་ཀུན་བར་སྐབས་འཕྲོས་པའི་མཆིད། །
དེ་ནས་ངོ་མཚར་ཅི་བྱུང་ན། །དབྱར་མཆུའི་ཟླ་བ་གང་པ་ལ། །གཏམ་རྣ་བས་ཐོས་པ་ཡ་
མཚན་པའི། །རྗེ་སྤྲུལ་སྐུ་མི་ཏུ་སྐད་པ་དེ། །དཔལ་བྷུ་ཁང་ལྷ་ཁང་དུ་འབྱོན་ནམ་ཟེར། །སྒྲ་
ཡ་མཚན་ཆེ་སྟེ་ཐེ་ཚོམ་ཟ། །
དེ་ནས་རིང་པོ་མ་ལོན་པར། །རང་བྱུང་མཆོད་རྟེན་སྐོར་སྐོར་ནས། །མུ་སྟེགས་
ཆམ་ལ་དབབ་པའི་ཕྱིར། །མུ་སྟེགས་རྒྱལ་པོའི་ལྷ་གནས་མཆོག །ལྷ་དབང་ཕྱུག་ཆེན་
པོའི་ཕོ་བྲང་ཆེ། །གསེར་གྱི་བྱ་འདབས་གཉིས་བརྩེགས་ཅན། །བཀོད་པ་སྣ་ཚོགས་ངོ་
མཚར་བ། །མཐུ་ཆེན་ཆོ་འཕྲུལ་གྲགས་པའི་གཞི། །གུ་ལང་གསེར་ཁང་གནས་སུ་བྱོན། །
གར་བུ་གསེར་གྱི་གན་ཇི་ར། །ནམ་མཁའི་མཐོངས་ན་འཚེར་བའི་རྩེར། །རྣལ་འབྱོར་
དབང་ཕྱུག་སྐྱིལ་དཀྲུངས་བཅས། །ལྟ་སྟངས་དགུག་པའི་སྦྱོར་བ་མཛད། །ཐ་སྙད་བརྩོད་
པས་སུན་ཕྱུང་ནས། །དེ་ཉིད་དོན་ལ་སྒྲོ་བཀུར(སྐུར)བསལ། །ཕྱི་མུ་སྟེགས་བྱེད་ཀྱི་སྟོན་
པ་བཏུལ། །སླར་ས་ལ་བབས་ནས་བཏུལ་ཤུགས(བརྟུལ་ཞུགས)བྱས། །རལ་པའི་ཅོད་
པན་ཆེར་བཅིངས་པའི། །དྲང་སྲོང་དཀའ་ཐུབ་ཏ་པ་ཡི། །ཁྲོས་པས་མི་བཟད་བཅོས་
གྱུར་ཏེ། །ལྷ་དབང་ཕྱུག་ཆེ་ལ་ཕྱག་འཚལ་བསྒོ། །རྗེ་བསྟན་པའི་བདག་པོ་མ་རངས་
པས༑ །ཕྱག་ཐལ་མོ་བརྡབ་པས་སྒོ་ཕྱེ་ནས། །ཕྱག་འདུད་པ་ཙམ་པས་ལྷ་རྟེན་འདར། །
261



ལོ་པཎ་གྱི་རྣམ་ཐར་ཕྱོགས་བསྒྲིགས།
ས་འདིའང་རྣམ་པ་དྲུག་ཏུ་གཡོས། །ནམ་མཁའ་སྤྲིན་རུམ་འཁྲིགས་པའི་གསེབ། །ལྷ་ཡི་
བུ་དང་བུ་མོ་ཡིས། །མེ་ཏོག་དམར་པོའི་ཆར་ཕབ་ཅིང་། །ཅ་ཅོ་ག་ཞ་བསྒྲགས་པར་
གྱུར །རྗེ་དེ་ལྟའི་རྣལ་འབྱོར་ནུས་པ་ཅན། །གནས་དེ་ཉིད་ཁྲོད་ན་བཞུགས་པ་ལ། །ཁ་
ཆེ་པཎ་ཆེན་གྱིས་ལུང་བསྟན་ཏེ། །མི་ཁོ་བོས་ཐོས་ནས་མཇལ་དུ་ཕྱིན། །
ཁོང་རྒྱ་གར་མཐིལ་གྱི་གྲུབ་ཐོབ་དང་། །བདག་བོད་ཡུལ་མཐིལ་གྱི་གནུབས་སྟོན་
ལོ་ཚ་གཉིས། །བར་བལ་པོའི་མཐིལ་དུ་ཏུག་གིས་མཇལ། །རང་སེམས་ཀྱི་མཐིལ་དུ་
སངས་རྒྱས་སྤྲད། །ལག་རྗེས་བྱས་པའི་མཐིལ་དུ་བཟང་
། །དལ་འབྱོར་གྱི་མཐིལ་དུ་དོན་
ཆེན་གྲུབ། །འདུན་གྲོས་བསམས་པའི་མཐིལ་དུ་ཕེབས། །འགྲོ་དོན་གྱི་འཐིལ་དུ་འགྱུར་
བའི་རྟགས། །དཔལ་ཕྱུགས་བདག་རང་བྱུང་དེ་ཉིད་ཀྱིས། །སྒོ་བྱང་སྒོ་ངོས་ནས་བྱུང་
བའི་རི། །ས་ཤིན་དུ་ཉམས་དགའ་ཡངས་པའི་རྩེ། །བསིལ་ཁང་ལྡིང་མ་ལྡིང་ཐོག་ན། །
སྐུ་རྡོ་རྗེ་རིན་ཆེན་ལྟ་བུར་བཞུགས། །སྨད་དཀྲིས་རས་ཚལ་མ་གཏོགས་པ། །སྐུ་གཅེར་
བུ་བརྗིད་པའི་གཟི་མདངས་ཅན། །མེ་ཏོག་དཀར་དམར་ཕྲེང་བས་བརྒྱན། །ཐིག་ལེ་
གསུམ་གྱིས་གནས་བརྒྱན་ཏེ། །རྡོ་རྗེའི་ཤིང་བསྟན་འཕྱན་ཁུང་འཛིན། །དཔའ་བོ་རྣམ་
པར་རོལ་པའི་ཚུལ། །གཞོན་ནུའི་ཆ་བྱད་མཛེས་པའི་ཞལ། །འཛུམ་པའི་བཀྲག་གིས་
དགྱེས་བཞུགས་པ། །དཔག་མེད་ཁྲོ་གྱིས་བསྐོར་བའི་དབུས། །འཆིང་བུའི་ནང་ན་ནོར
བུ་བཞིན། །མང་པོའི་ནང་ན་གཅིག་པུ་མཛེས། །འཁྲི་ཤིང་གསར་པའི་རླུང་ཡབ་ཅན། །
ནེ་ཙོའི་གཤོག(གཤོག)ལྟར་སྔོ་བ་ཡི། །ཤིང་ལོ་གཙང་མ་བཏིང་བ་ལ། །བྱང་ཕྱོགས་ངོས་
སུ་ཞལ་གཟིགས་མཐོང་། །
ཞལ་མཐོང་བ་ཙམ་གྱིས་སྣང་བ་འགྱུར། །ཁོང་གཞན་དག་མི་ཏྲ་ཡིན་མིན་ལ། །ཐེ་
ཚོམ་ཟ་བ་ཡོད་ན་ཡང་། །མི་ཁོ་བོའི་ཐེ་ཚོམ་གཏིང་ནས་ཟད། །ད་ལྟ་རྒྱུ་མཚན་མེད་
262



ཡབ་སྲས་འཇལ་བ།
པར་ནི། །སེམས་དགའ་ཞིང་མི་ཕོད་ཕང་སེམས་སྐྱེས། །ཡུན་རིངས་འགྱངས་པའི་མ་
དང་བུ། །སྙིང་འདོད་བཙལ་བས་ཕྲད་པ་བཞིན། །ཡིད་ཚིམ་ལ་མ་ཚིམ་འདར་འདར་
པོ༑ །ཞེ་ལ་དལ་ཞིང་འཕྲལ་དུ་གཡོ། །ལུས་སྤྲོ་བས་ཁྱབ་པས་བ་སྤུ་གཡོ། །སེམས་ཙབ་
ཚབ་འཕྲོ་ཞིང་མཆི་མ་རྐུ་དཀུ། །
ལར་བོད་ཡུལ་གྱི་གནུབས་སྟོན་ལོ་ཙ་དང༌
། །རྒྱ་གར་གྱི་མི་ཏྲ་ཛོ་གི་ལ། །སྔོན་ཚེ་
རབས་བརྒྱུད་པ་དུ་མ་ནས། །བསགས་པའི་ལས་འབྲེལ་ཡོད་པར་ངེས། །བདག་གནུབས་
སྟོན་མངོན་པའི་ང་རྒྱལ་གྱིས། །ཕར་རྒྱ་གར་ཡུལ་དུ་ཁ་ཐལ་ལམ། །ཁོང་གྲུབ་
ཐོབ་ཚུར་
ལ་མ་བྱོན་ན། །རྗེ་སྤྲུལ་སྐུའི་བཀའ་དྲིན་ག་ལ་ཐོབ། །སྐད་ཅིག་དེ་ལ་གློ་བུར་དུ། །སེམས་
རངས་པ་མ་ཞུམ་མ་འཁྲུགས་པར། །ཉིད་ཀྱི་མདུན་དུ་བསྡད་ནས་ཀྱང་། །ཞབས་ལ་སྤྱི་
བོས་གཏུགས་ནས་ནི། །ཕྱག་འཚལ་བསྐོར་བ་ཡང་ཡང་བྱས། །ཁྲི་ཤིང་མེ་ཏོག་རླུང་ཁྱེར་
ལྟར༑ །རྐང་བཞག་གོམ་པ་གང་དོར་རྣམས། །རང་ལ་ཆ་མེད་ཡེང་ཡེང་ཐལ། །རྗེ་དེ་སྔ་
ཡན་ཆད་ནམ་དུ་ཡང་། །ཁོང་ཏི་པུར་རྒྱལ་པོ་ལ་སོགས་པས། །རྒྱལ་བའི(བོའི)ཕོ་བྲང་
ཞབས་བརྟེན་ཕྱིར། །བསྙེན་བཀུར་རིམ་གྲོ་མཆོད་པ་བྱས། །ཤིང་རྟ་ཆས་ཀྱིས་བརྒྱན་པ་
དང་༑ །འདོ་ལི་གསིལ(བསིལ)གདུགས་ཡུ་དཀར་ཅན། །སྣ་ཚོགས་ཕུ་དུད་བྱས་པས་
ཀྱང་༑ །ནགས་ཀྱི་དྲང་སྲོང་ཆགས་བྲལ་ལ། །གྲོང་གི་གཞོན་ནུས་བྱ་བ་བཞིན། །གསུང་
ཚིག་གཅིག་ཙམ་ཡང་མ་གནང་མོད། །མི་བདག་ལ་ལ་འུར་མདངས་གསོལ་ནས། །བུ་
ཚུར་ཤོག་ལེགས་སོ་ལེགས་སོ་གསུང་
། །
སྨན་ཏཾ་པོ་ལ་ཡི་བཅའ་བ་དེ། །ཞལ་ནས་ཕྱུང་ནས་ལག་ཏུ་བྱིན། །ཤིན་དུ་
དགེས་(དགྱེས)ཤིང་མཉེས་པའི་ཚུལ། །འཛུམ་པ་སྔོན་དུ་ཡང་ཡང་མཛད། །བུ་ཁྱོད་
འདི་སྲིད་དུས་ཀྱི་བར། །སྡུག་བསྔལ་སེམས་ཁྲལ་མང་མྱོང་པས། །སྐྱོ་སུན་ཕྱུང་པར་
263



ལོ་པཎ་གྱི་རྣམ་ཐར་ཕྱོགས་བསྒྲིགས། །
གྱུར་ཨང་ཞེས། །གསལ་པོར་ཆེད་དུ་གཏད་ནས་གསུང་། །ཇི་སྐད་གསུངས་པའི་ལན་
གསོལ་པས། །ཨ་དྲ་བྷ་དྲ་ཧོ་ཡི་ཞེས། །ཁོ་བོའི་གཟེངས་བསྟོད་དབུགས་ཕྱུང་སྟེ། །ཉིད་
ཀྱི་ཞབས་བསྐྱོད་སྤྱི་བོར་བཞག །ཚངས་པའི་ང་རོ་སྙན་པ་ཡིས། །སེང་གེ་ལྟ་བུའི་སྒྲ་
བསྒྲགས་ཏེ། །སཾ་ཀྲི་ཏ་ཡི་རང་སྒྲ་དྲུག །བརྡ་སྒྲ་དཔེ་དོན་དྲུག་དྲུག་སྟེ། །བཅུ་བརྒྱད་
སྙིང་པོའི་གདམ་ངག་བསྟན། །
ཀྱེ་ཧོ་གཞིན་བཟངས་ང་ལ་ཉོན། །ཐོག་མེད་འཁོར་བའི་འཁོར་ལོ་འདིར། །ཁྱེད་
ཅག་གང་གིས་འཁོར་གྱུར་པ། །གདོད་ནས་རྣམ་གྲོལ་རང་གི་སེམས
། །གང་གིས་ཐམས་
ཅད་རང་གིས་རང་
། །འཆིང་དང་གྲོལ་བར་འགྱུར་བའི་ཕྱིར། །འདི་ན་འཆིང་བ་གང་
ཡང་མེད་ །འཆིང་བ་གང་ཡིན་དེ་གྲོལ་བའོ། །ཨེ་མ་ཧོ་གདོད་ནས་མ་སྐྱེས་པ། །འཁོར་
དང་འདས་པའི་བྱེད་རྒྱུ་ཅན། །གཞན་མིན་རང་གི་སྙིང་དབུས་གནས། །བླ་མའི་ཞལ་ལས་
ཤེས་པར་འགྱུར། །སྣ་ཚོགས་སྣང་བ་རང་གི་སེམས། །དེ་ནི་སྒྱུ་མའི་གྲོང་ཁྱེར་བཞིན། །རང་
སེམས་དབང་པོའི་གཞུ་འདྲ་བ། །གཉུག་མ་འོད་གསལ་ལྷུན་གྱིས་གྲུབ། །གང་ཤར་ཐམས་
ཅད་དེ་ཡིན་ཏེ། །དེ་ནི་གང་དུའང་མ་ཤར་བའོ། །དེ་ཕྱིར་གང་སྐྱེས་དེ་མ་སྐྱེས
། །མ་སྐྱེས་པ་
ཉིད་སྐྱེ་བའི་ཚུལ། །འདི་ལྟར་གང་ཤར་གང་སྐྱེས་པ། །དེ་ཉིད་དུ་ན་དེ་དངོས་ཆེད། །སྟོང་
པའི་ཕྱིར་དང་སྣང་བའི་ཕྱིར། །རྟག་ཏུ་མ་སྐྱེས་མ་འགགས་ཉིད། །དེ་བས་གང་ཤར་དེ་མེད་
ཕྱིར། །གང་ཤར་དྲན་པ་མ་བརྗེད་ན། །དེ་ཤར་སྟོང་པ་ཉིད་བདག་ཏུ། །རྣལ་འབྱོར་རྒྱལ་པོ་
གདོན་མི་ཟ། །མ་རྟོགས་འགྲོ་ལ་རང་དབང་དུ། །རྣམ་ཀུན་དམིགས་པ་མེད་པར་ནི། །སྙིང་
རྗེ་ཆེན་པོ་ངང་གིས་འགྲུབ། །རང་སྒྲས་མཚོན་པའི་ངོ་སྤྲོད་དྲུག་གོ། །
སྨད་འཚོང་སྒེག་མོའི་མེ་ལོང་དང་། །རྒྱལ་པོའི་བཙུན་མོ་སྟོབས་ཀྱི་བརྒྱད། །ཙན་
དན་སྡོང་པོ་མི་རོ་བཞིན། །གཅིག་པུ་གྲོགས་དང་འགྲོགས་པར་བྱོས། །བརྡས་མཚོན་
264



ཡབ་སྲས་འཇལ་བ།
པའི་ངོ་སྤྲོད་དྲུག་གོ། །
དང་པོ་བྷ་གྲ་སིང་ཧ་དང་
། །དེ་རྗེས་ཨུ་ཌ་ཧ་རི་ནཾ། །མཐར་ནི་མཱ་ཀར་བྷ་ཌ
བཞིན། །རྣལ་འབྱོར་ཀུན་དུ་སྤྱད་པར་བྱ། །དཔེས་མཚོན་པའི་ངོ་སྤྲོད་དྲུག་གོ། །
ལྟ་བ་རང་སྒྲས་མཚོན་པ་དྲུག །སྒོམ་པ་བརྡ་ཡིས་མཚོན་པ་དྲུག །སྤྱོད་པ་དཔེ་ཡིས་
མཚོན་པ་དྲུག །ཁོ་བོའི་སྙིང་དཀྱིལ་གནད་དུ་བསྣུན། །དབྱར་ངན་གྱི་རང་སེམས་ཐང་
ཐང་པོ། །དལ་མེད་ཚི་ཤ་ཆད་པ་དེ། །དུས་དི་རིང་སྤྲུལ་སྐུའི་བྱིན་བརླབས་ཀྱིས། །སེམས་
མ་བཅོས་གཉུག་མའི་ངང་དུ་ཚུད། །ཅི་བྱས་བྱར་མེད་ཟད་པར་གོ། །འདི་ལྟར་སྣང་བ་ཇི་
བཞིན་གང་
། །དེ་ལྟར་དེ་བཞིན་དེ་སངས་རྒྱས། །བྱ་བ་ཟིན་པའི་སྐྱེས་བུ་བཞིན། །སྤྲིན་བྲལ་
སྟོན་གྱི་ནམ་མཁའ་བཞིན། །རྩ་བྲལ་ཤེས་པས་དྲན་རྟོག་དག །ཅིར་རྟོག་མཚན་མ་རང་
ཞི་བས། །ཤེལ་སྒོང་ལག་མཐིལ་བཞག་པ་བཞིན། །འཁྲུལ་པའི་རྟེན་འབྲེལ་མ་འགགས་
པས༑ །སྣང་བ་སྣ་ཚོགས་གསལ་ན་ཡང་
། །གང་ཤར་དེ་མེད་སྟོང་པའི་རྩལ། །སྤྲུལ་པའི་
ཚོང་འདུས་ལྟ་བུར་ངེས
། །རྟེན་འབྲེལ་སྟོང་པ་ཉིད་ཡིན་ཕྱིར། །དུ་མ་གཅིག་དང་བྲལ་
བ་འདི། །ཨེ་མ་ཧོ་སྒྱུ་མའི་རྣམ་ཐར་ཏེ། །ནམ་མཁའི་དཀྱིལ་དང་འདྲ་བར་རྟོགས། །སྣང་
དང་སྟོང་པ་གཉིས་མེད་གཉིས
། །རྟག་ཏུ་མ་ཆད་མ་སྤངས་དག །མེ་ལོང་ནང་གི་གཟུགས་
བརྙན་བཞིན། །ཡོད་པས་བདེན་པར་མི་འགྱུར་ཞིང་། །མེད་པས་བརྫུན་པ་ཡང་མ་ཡིན། །
བསམ་གྱིས་མི་ཁྱབ་བསམ་པས་རྟོགས། །ཨེ་མ་ངོ་མཚར་བླ་མའི་དྲིན། །
དེ་ནས་རིམས་ཀྱིས་ཞབས་རྡུལ་བརྟེན། །རིན་ཆེན་གསེར་གྱི་མཎྜལ་དང་
། །སྣ་ཚོགས་
མཆོད་པས་མཉེས་པར་བྱས། །དབང་དང་བྱིན་བརླབས་མང་དུ་ཞུས། །མོས་པའི་བར་ཆད་
སྤང་བའི་ཕྱིར། །བུམ་སྟེང་ཐུགས་ཀ་དྲན་མཁྱེན་པ། །ལྟས་ཡ་མཚན་ཆེ་བའི་རྫུ་འཕྲུལ་
གསུམ། །དུས་སྐད་ཅིག་གཅིག་ལ་གསལ་བར་བསྟན། །ལྐོག་གྱུར་རྟགས་ཀྱིས་དཔགས་
265



ལོ་པཎ་གྱི་རྣམ་ཐར་ཕྱོགས་བསྒྲིགས།
པའམ། །མི་ཟེར་སྒྲ་ལ་མ་ལྟོས་པར། །དོན་མངོན་སུམ་སངས་རྒྱས་ཉིད་དུ་ངེས། །ཡིད་ཞེ་
ནས་ཆེས་པའི་བློ་གདེང་ཐོབ། །དེ་རྗེས་གདུང་པ་དྲག་པོ་ཡིས། །ཐལ་སྦྱར་ཡི་དམ་གསུམ་
ཡང་བླངས། །སླད་མའི་འགྲོ་དོན་གསོལ་བ་གཏབ། །བོད་ཡུལ་མཐིལ་དུ་འབྱོན་དགོས་
ཞུས༑ །ཐེངས་འགའ་ཡི་བར་དུ་སྙན་ཐག་བཅད། །ངོ་ཆེན་ལྷག་པའི་ལྷ་ལ་བཅོལ། །ལན་
གྲངས་དུ་མར་གསོལ་བཏབ་པས། །གསུང་ལན་རེ་མོས་རེ་མོས་བྱུང་
། །
མཐར་སྟོན་གྱི་དུས་ལ་བབ་པ་ན། །ཡུལ་དབུས་འགྱུར་འཆང་གི་རྒྱལ་པོ་དང་
། །ནུབ་
ཝ་ར་ན་སེའི་རྒྱལ་པོ་གཉིས། །བཀའ་བསྒོས་ཏི་ར་ཧུ་ཏི་ཡི། །རྒྱལ་པོ་ན་ར་སིང་གྷ་ལ། །
བཀའ་ནན་ཕབ་པའི་སྤྱན་འདྲེན་བརྫངས། །རྒྱ་གར་གྱི་ཕོ་ཉ་གདུག་རྩུབ་ཅན། །གཤིན་རྗེ་ལྟ་
བུ་ལྔ་བརྒྱ་སླེབས། །སླར་རྒྱ་གར་ཡུལ་དུ་གཤེགས་ཆས་བྱས། །རྒྱལ་པོའི་སྙན་དུ་བྲན་
ཚིག་བཞིན། །མི་ཁོ་བོས་ཅི་བྱའི་བྱ་ཐབས་རྡུགས། །སང་གྲོ་ལམ་གཅིག་ཙམ་ཕྱིར་ལ་
བསྐྱོད། །བལ་པོའི་མཆོད་པ་སྣ་ཚོགས་ཀྱིས
། །བསྐྱལ་ནས་རྒྱ་གར་མཆོད་པས་སླེབས། །ཟང་
ཟིང་འདུ་ལོང་འར་འུར་དེ། །བདེན་ནམ་རྨི་ལམ་ཡིན་པ་སྙམ། །བོད་མིས་ལྟ་བའི་
སྒོགོ)སྐབས་མེད། །
དེ་ནས་ཡི་ཆད་སྒྱིད་ལུག་བཞིན། །རྗེ་སླར་གཤེགས་འབྲལ་བ་མ་ཕོད་ནས། །རྗེས་
འབྲངས་ཕྱུག་པོའི་ཁྱིམ་དུ་ཆུད། །སྒོ་ནང་ནས་བརྒྱུད་པའི་རིམས་ཀྱིས་སུ། །ཐབས་ཅི་
ཞིག་ལྟར་ན་སྤྱན་སྔར་ཕྱིན། །ཕྱག་འཚལ་བསྐོར་བ་ཡང་ཡང་བྱས། །སྲང་གྲངས་གསེར་
གྱི་མཎྜལ་ཕུལ། །གདུང་བའི་ཡིད་ཀྱིས་ནོན་པའི་ཕྱིར། །མྱ་ངན་གྱི་མཆི་མ་མིག་ནས་
ཤོར་; །དཔལ་བསྟན་པའི་མངའ་བདག་ཕྲད་ཕྲད་ནས། །ཡང་ཡང་གསོལ་བ་བཏབ་
བཏབ་ནས། །བོད་དུ་འབྱོན་པ་འདྲ་འདྲ་ནས། །བདག་རྗེ་མེད་ཕྱིར་ལ་ལྡོག་པ་བས། །
རྗེ་སྤྲུལ་སྐུ་ཉིད་ཀྱི་སྤྱན་སྔ་རུ། །ལྕེབས་ནས་འགུམ་པར་རུང་ངོ་སྙམ། །ཡིད་སྒྲོ་འདོགས་
266



ཡབ་སྲས་འཇལ་བ།
བཅད་ནས་གཡང་ཁར་ཕྱིན། །དུས་སྐད་ཅིག་ཐང་ཅིག་དེ་ཉིད་ལ། །རྗེ་བཙུན་ཆེན་པོའི་
ཐུགས་ཀྱིས་མཁྱེན། །ཡུད་ཙམ་གཅིག་ལ་རྩ་རུ་བྱོན། །ཁོ་བོའི་ལག་ནས་བཟུང་ནས་སུ། །
བུ་ཅི་བསམ་འགྲུབ་པར་བྱའོ་གསུངས། །སྙན་པའི་གཏམ་གྱིས་དབུགས་ཕྱུང་ཏེ། །རྙེད་
དང་བཀུར་སྟི་རིམ་གྲོ་དང་། །གྲགས་སོགས་ཆེ་འདོད་སྤངས་ནས་ནི། །བུ་ཁྱོད་སེམས་
ཅན་ཁོ་ན་ཡི། །དོན་ཕྱིར་ཁོ་བོ་སྤྱན་འདྲེན་ན། །ཇི་སྐད་གསོལ་བ་གནང་ངོ་ཞེས། །སྐབས་
ཇི་ཞིག་ལྟར་ལ་ཞལ་གྱིས་བཞེས། །མི་བདག་གི་ལས་ཆེན་ཟིན་ནོ་སྙམ། །སྙིང་དགའ་བས་
ཁེངས་པའི་ཏབ་ཏབ་བོ། །རང་གིས་ཇི་ཙམ་སྔོ་ཐོག(རྔོ་ཐོགས)པ། །དེ་ལྟར་ཁས་བླངས་
གསོལ་བ་གཏབ། །དུས་དེ་ཡི་ཉིན་མོ་ཚུན་ཆོད་ནས། །རྗེ་བཙུན་དེ་ཉིད་ཅི་གསུང་
དང་༑ །གཙོ་བོ་འགྲོ་བ་མ་གཏོགས་པ། །རང་དགའ་རང་དོན་ལྷུར་མ་བྱས། །ཆོས་རྗེ་
ཉིད་ཀྱང་ཤིན་ཏུ་མཉེས། །བོད་ཡུལ་ཁ་བ་ཅན་རྒྱུད་ན། །གདུལ་བྱ་སྲས་གཅིག་ཡོད་པ་
དེ༑ །བུ་ཁྱོད་ངེས་པར་ཡིན་ནོ་གསུང་
། །
དེ་ནས་ཞེ་དགའ་སྙིང་ལ་འཚེར། །རེ་དོགས་ཀྱི་གཡང་དང་འགྲོགས་པར་གྱུར། །
ཉ་རང་གི་ཡུལ་དུ་བསྲིངས
། །ལྷག་པའི་ལྷ་ལ་ཡིད་བརྟན་བཅོལ། །རྗེ་ཁ་ཆེ་པཎ་ཆེན་ཉིད་
ལ་ཡང་། །དྲི་རྒྱུའི་ཆོས་ལ་དྲི་བརྟུག(གཏུག)བྱས། །རྣལ་འབྱོར་དབང་ཕྱུག་དེ་ཉིད་ཀྱི། །
བཞེད་ཆོས་གཞུང་དང་གདམས་ངག་བསྒྱུར། །བསྟན་པ་སྒྲོ་སྐུར་མེད་པར་བྱས། །རང་དོན་
གཞན་དོན་ཆབས་ཅིག་བསྒྲུབས། །
གནས་བལ་ཡུལ་དེ་ཉིད་ཁྲོད་དུ་ཡང་
། །རྗེ་རྟུལ་ཤུགས་བརྟུལ་ཞུགས)སྤྱོད་པའི་
མི་ཏྲ་དང་
། །བདག་གནུབས་སྟོན་ལོ་ཆུང་ཤེས་རབ་གཉིས། །འགྲོ་བའི་དོན་དུ་ཆད་
བགྱིས་ནས། །དབང་བསྐུར་གདམ་ངག་བྱིན་རླབས་ཀྱིས། །རྒྱུད་སྣོད་དུ་བྱས་པ་དཔག་ཏུ་
མེད༑ །དེ་ནས་བློ་རྒྱ་ལྷག་པར་སྐྱེས། །རང་ལ་འབྱོར་པའི་མཐུ་མེད་ཀྱང་། །མི་ཆོས་ཀྱི་དྲིན་
པོ་
267



ལོ་པཎ་གྱི་རྣམ་ཐར་ཕྱོགས་བསྒྲིགས།
ལ་མ་ལྟོས་པར། །ལྷ་ཆོས་ཀྱི་རང་སྒོས་མི་རྗེས་བསབས། །འཛམ་གླིང་བདག་པོའི་བླ་མ་
དང་༑ །དེ་ཡི་ཞབས་འབྲིང་བརྒྱ་གྲངས་ལ། །སྣ་ཚོགས་བཀུར་སྟི་རིམ་གྲོ་ཡིས། །དུས་རིང་
མོ་ཞིག་དུ་ཏུ)སྦྱིན་བདག་བྱས། །གནས་སྐབས་ལམ་གྱི་ཆ་རྐྱེན་དང་
། །རྒྱ་བལ་བཤོལ་
འདེབས་གསུག་རིན་དང་། །གསོལ་འདེབས་མཆོད་པའི་ཡོ་བྱད་ཡོན། །སྐྱེས་ཟོང་བཀོད་
པའི་རྒྱན་གྱི་ཕྱིར། །ནོར་ཟད་པ་མཐོང་ན་འཇིགས་སུ་རུང་། །གྲོས་བསམས་པ་ཚོར་
ན་ངོ་མཚར་ཆེ། །རྒྱགས་དྲིན་ཆེན་ཕ་མས་སྐྱེལ་བ་དང་། །སློབ་གྲོགས་མཐུན་རྐྱེན་སྦྱོར་
བའང་མེད། །ཤུལ་རིངས་བལ་པོའི་ཡུལ་དུ་འཁྱམས། །ནོར་བཏང་པ་མང་ལ་བཏང་རྒྱུ་
ཆུང་༑ །ཆོས་ཟབ་བདུད་ཀྱང་ཟབ་པས་ན། །དེ་རྗེས་གཤིན་རྗེའི་ཁ་དང་ཕྲད། །རང་བོད་
དུ་ཐོན་པ་རིངས་བཞིན་དུ། །རྐྱེན་ངན་ཚད་པའི་ནད་ཀྱིས་ཐེབས། །གཉེན་མེད་བཤེས་
མེད་རྒྱགས་རྟེན་མེད། །སྤྱོད་པའི་ནོར་དང་གསོ་བའི་སྨན། །འཐུན་པའི་རྐྱེན་རྩི་རྣམས་
ཀྱང་ཟད། །གུས་པའི་གཡོག་ཀྱང་རིམས་ཀྱིས་ཤི། །
མི་སྐད་རིགས་མི་གཅིག་མོན་དང་འགྲོགས། །ནམ་ཉི་མ་ལངས་དུས་ནུབ་དུས་
མེད༑ །སྟོན་ཚད་དམིགས་རྒྱུའི(སྨིག་རྒྱུའི)ཁྲེམ་བུང་དཀྲིགས། །ཚ་སྦྱང་གི་སྒྲ་སྐད་
བཟིར་བཟིར(ཟིར་ཟིར)འདོན། །ལྕེཅེ)སྤྱང་གི་ཆོས(ཆོ་ངེ)སྒོ་དྲུང་འབོད། །གྲོགས་བོད་
མི་ཤི་བའི་ངུ་འབོད་འདིར(ལྡིར)། །ལུས་ཀེང་རུས་ལྟ་བུར་སྐམས་ན་ཡང་
། །དང་ཀར་
འོང་བ་ཆུ་ལས་མེད། །ཆུ་ཡང་དྲོན་མོ་འཇམ་འཇམ་པོ། །དེ་ཡང་བལ་ངན་སྨན་པས་
བཀག །གླང་ཆེན་འདམ་དུ་རྨས(བྱིང)པ་བཞིན། །རང་ལྗིད་རང་ལ་ནོན་པར་གྱུར། །
རྟག་ཏུ་མལ་དུ་ཐིབས་པོར་བྱིངས། །ལྡང་པར་འདོད་དེ་ལྡང་མི་ནུས། །ཉམས་ཆུང་
ཁུར་པོས་ནོན་པ་བཞིན། །གཏིང་ནས་ཐང་ཆད་ཡི་རེ་མུག །དབང་པོའི་དངས་མ་
མིག་འབྲས་ཀྱང་། །སྐྱ་ཤེལ་རིག་རིག་ཁུང་བུར་ནུབ། །ཁ་སྣ་བ་མོ་ཁད་ཁད་པོ། །རྐང་
268



ཡབ་སྲས་འཇལ་བ།
ལག་ཇུ་ངུར(ཐུར)ཡོག་པ་བཞིན། །གླན(རླན)མེད་མགྲིན་པ་སྐམས་པ་དང༌
། ། ཤེད་
ཆུང་ལུས་ལ་སྟོབས་མེད་པས། །ཁ་ཆེམས་བཞག་པར་འདོད་ན་ཡང་
། །སྐད་ཁ་རུ་
མི་ཐོན་ཡིད་ལ་འགྱུ། །གསོན་དུ་རེ་བ་ནམ་ཡང་མེད། །བརྒྱ་ལ་གཅིག་གཅིག་
མ་ཤི་ན། །གདམས་པའི་བདུད་རྩིས་ཕན་གདགས་ཕྱིར། །རྗེ་མི་ཏ་བོད་དུ་འབྱོན་ནོ་
སྙམ༑ །དེ་གཅིག་པུའི་སྤྲོ་བ་ཡོད་པ་ལས། །ཤི་ཡང་འཕྲེང་བ་མི་སྣང་མོད། །ཅུང་ཟད་
ཡོད་ཚད་སྤོངས་དག་བྱས། །ལུས་སེམས་གཉིས་ཀྱི་འབྲེལ་སོ་ཆད། །དུས་དེ་ཚེའི་སྣང་
བ་མཐོང་ཙམ་ན། །དགྲ་མི་ཤ་བོ་ཡང་སྙིང་རྗེ་སྐྱེ། །
འོན་ཀྱང་བླ་མའི་སྐུ་དྲིན་གྱིས། །རྐྱེན་སྡུག་བསྔལ་བདེ་ཆེན་ཆོས་སྐུར་ཤར། །
ཁམས་གསུམ་འཁོར་བའི་སེམས་ཅན་ལ། །མ་བཅོས་གཏིང་ནས་སྙིང་རྗེ་སྐྱེས། །འགྲོ་བ་
ཀུན་གྱི་སྡུག་བསྔལ་རྣམས། །བདག་ལ་སྨིན་པར་གྱུར་ཅིག་སྙམ། །བདག་གི་ནད་དང་
སྡུག་བསྔལ་འདིས། །འགྲོ་བའི་སྡུག་བསྔལ་ཞི་གྱུར་ཅེས། །ཁ་ཙམ་ཚིག་ཙམ་མ་ཡིན་
པར༑ །རྟག་ཏུ་མ་ཡེངས་སྨོན་ལམ་བཏབ། །ཇི་ལྟར་བཀོད་མའི་ཆུ་རྒྱུན་བཞིན། །བདག་
དང་གཞན་དུ་མཉམ་པའམ། །བརྗེ་བའམ་རང་བས་གཞན་གཅེས་ཀྱི། །འདུ་ཤེས་བར་
ཆད་མེད་པར་བསྐྱེད། །བདག་ཤི་བའམ་ཡང་ན་གསོན་ཡང་རུང་
། །ཅི་འགྱུར་རྗེ་བཙུན་
མཁྱེན་ནོ་སྙམ། །དཔལ་མི་ཏྲ་ཉིད་ལ་ལྟོས་པ་བོར། །དེ་རྗེས་མ་བཅོས་ངང་ལ་བཞག །
དེ་ལྟར་རང་གི་འཁྱེར་སོ་ལ། །དུས་རིང་པོ་མ་ཐོགས་བཙན་ཐབས་སུ། །འདག་
སྣོད་ཆུ་ཡིས་བཀྲུས་པ་བཞིན། །ནད་སྡིག་དང་བཅས་པ་དག་སྟེ་ཐལ། །རྗེ་བུམ་པ་བཟང་
པོ་སྨན་པའི་མཆོག །གོང་མའི་སྐུ་དྲིན་རིན་པོ་ཆེ། །དུས་དེ་ཐེངས་རང་ལ་བསྟང་པས་
མཆོག །ཐབས་ཇི་ལྟར་བྱས་ན་ལན་ལོན་འགྱུར། །
དེ་ནས་སྐྱི་བསེར་རླུང་གི་དུས། །དགུང་ཟླ་རྒྱལ་ལ་བབ་པ་ན། །གཟའ་ལས་ཐར་
269



ལོ་པཎ་གྱི་རྣམ་ཐར་ཕྱོགས་བསྒྲིགས།
བའི་ཟླ་བ་ལྟར། །གངས་རིའི་ཁྲོད་དུ་འཁོར་བཅས་བསྐྱོད། །སྙིགས་མ་ལྔ་ཡི་དུས་ལ་
བབ༑ །དཔལ་འཇིག་རྟེན་མགོན་པོའི་ཐུགས་རྗེ་སྐྱེས། །རྗེ་མི་ཏ་ཕོ་ཉའི་བྱིན་བརླབས་
ཟབ༑ །བདག་གནུབས་སྟོན་ལོ་ཆུང་མོས་གུས་ལྡན། །རྒྱུ་འདི་བཞི་འཛོམ་པའི་རྟེན་
འབྲེལ་གྱིས། །རྗེ་མི་ཏ་ཆེན་པོ་བོད་དུ་བྱོན། །རྒྱ་ཡུལ་རྫུ་འཕྲུལ་བཀོད་པས་བཏུལ། །བོད་
ཡུལ་བྱིན་བརླབས་ཀྱི་གདུལ་བྱར་གཟིགས། །གདུལ་བྱའང་མ་སྔས་མ་འཕྱིས་ཤིང་
། །དུས་
འདི་ལོ་སྐབས་ལ་བབ་པོ་གསུང་
། །རྒྱུ་འདི་བཞི་འཛོམས་པའི་རྟེན་འབྲེལ་གྱིས། །རྣལ་
འབྱོར་ཆེན་པོ་བོད་དུ་བྱོན། །སྔར་བྱུང་གི་དམ་ཆོས་སྣང་པ་འགྲིབས། །ཕྱིས་འབྱུང་གི་
སྒྲོན་མ་འདེགས་མཁན་མེད། །དུས་ད་ལྟ་སྤོབས་ན་ནུས་པ་ཡོད། །ནུས་མཐུ་རྗེ་བཙུན་
ཉིད་ལ་རག །རྒྱུ་འདི་བཞི་འཛོམ་པའི་རྟེན་འབྲེལ་གྱིས། །རྗེ་བརྒྱད་བཅུ་ལྔ་ལ་བོད་དུ་
བྱོན༑ །ཞེས་བྱ་བའོ། །
སྤྱིར་བོད་ཁམས་ཡོངས་ཀྱང་སྐལ་བར་ལྡན། །བྱེ་བྲག་ཉང་ཤབ་བསོད་ནམས་
ཏེ༑ །ཁྱད་པར་ལམ་ཞུགས་ཚོགས་བསགས་པ། །དགོས་གནུབས་སྟོན་ལས་འབྲེལ་ཡོད་
པའི་རྟགས། །རྒྱུ་འདི་བཞི་འཛོམ་པའི་རྟེན་འབྲེལ་གྱིས། །རྗེ་སངས་རྒྱས་གཉིས་པ་བོད་
དུ་བྱོན། །ཕ་ཀི་བལ་པོའི་མཐིལ་ནས་བཟུང་
། །མ་ཀི་ཙོང་ཁ་ཁྲི་སྒོའི་བར། །དངོས་དང་
བརྒྱུད་པའི་བྱིན་བརླབས་ཀྱིས། །འགྲོ་དོན་གྱི་ཕྲིན་ལས་ཟད་པ་མེད། །མི་ཆེ་དགུ་དྲག་
དགུ་ང་རྒྱལ་ཅན། །དྲེགས་པས་མྱོས་པ་ཐམས་ཅད་ཀྱང་
། །ཡིད་རང་དབང་མེད་པར་
དད་པ་སྐྱེས། །ཞབས་ཀྱིས་པད་མོ་སྤྱི་བོས་ནོད། །སྔོན་ཆད་སྐུར་འདེབས་ལོག་སྒྲུབ་
པའང་། །ཕྱིར་ཞི་ལྔ་སྡེ་སངས་རྒྱས་བཞིན། །ཅི་གསུང་བསྒོ་བ་ནོད་པར་བྱེད། །རིང་པོར་
མི་ཐོགས་གདམས་ངག་ཐེངས། །
ལར་གདུལ་བྱ་རབ་འབྲིང་ཇི་བཞིན་དུ། །འདུལ་བྱེད་མཛད་པའི་རིམ་པ་ཡང་
། །
270



ཡབ་སྲས་འཇལ་བ།
དེ་སྙེད་བཞིན་དེ་བློར་མི་ཤོང་། །སྔར་རྣ་བས་ཐོས་པའང་ཡོང་མ་བྱུང་། །མདོར་ན་
ཉིད་ཀྱི་སྤྱོད་ཡུལ་བ། །འདི་ལྟར་བོད་ཀྱི་རྒྱལ་ཁམས་ན། །གདུལ་བྱའི་ལས་འབྲེལ་མ་
བཞག་པ། །མི་ལོག་སྲེད་ཅན་ལས་མེད་པར་ངེས། །སྤྱིར་མི་ཏུ་འཆི་མེད་བདུད་རྩི་ལ། །
ཆེར་འཐུངས་ཆེ་རུ་རྒྱལ་གྱུར་ལ། །ཆུང་འཐུངས་ཆུང་ངུ་རྒྱལ་འགྱུར་བ། །ཆེ་འཚེངས་
ཆུང་འཚེངས་རྒྱལ་འགྱུར་ཏེ། །མི་ཚོགས་མ་བསགས་གཅིག་སྐལ་བ་ཆད། །དུས་ཕྱི་ཕྱིར་
བསམས་ཀྱིན་འགྱོད་དོ་སྙམ། །ཡང་སྐྱེས་བུ་ཆེན་པོ་ཉིད་ཀྱི་གསུང་
། །གང་ཞིག་
ལ་མ་དད་པས། །སྐུར་འདེབས་ལོག་པར་སྨྲ་བ་ཡང་
། །དུས་ཕྱི་ནས་འགྱོད་ཅིང་སླར་
དད་ནས། །འཁོར་ནས་འཁོར་ཚེ་ན་མ་ཞིག །སྨིན་པའི་གདུལ་བྱར་འགྱུར་རོ་གསུང་
། །
འོན་ཀྱང་གདུལ་བྱ་ཕལ་པ་འདི། །བླུན་པོས་རྡོ་དང་ནོར་བུ་བཞིན། །དམ་པ་དམ་
མིན་ཁྱད་པར་མེད། །དོན་ལ་མི་རྟོག་ཚིག་ཕྱིར་སྤྱོད། །བསགས་པ་ཆུང་བའི་སྐྱེ་བོས་
ཀྱང་༑ །སྨན་ལ་དུག་དུ་ཏུ)དོགས་པ་བཞིན། །སེམས་ལ་ཐེ་ཚོམ་ལོག་ལྟ་སྐྱེས། །གུས་པའི་
བར་དུ་གཅོད་པར་བྱེད། །ལོག་སྲེད་ཅན་གྱི་གང་ཟག་ཀྱང་། །ནོར་བུ་འཆིང་བུ་དོགས་
པ་བཞིན། །རང་རྐྱེན་འཁྲུལ་པའི་དྲི་མ་ཡིས
། །དམ་པའི་སྐུ་ལ་རྒོལ་བར་བྱེད། །ཀྱི་ཧུད་
ཀྱི་ཧུད་སྐལ་མེད་ཀུན། །ཀྱེ་མ་འཇིག་རྟེན་ལོང་བ་དག །ཇི་ཙམ་སྒྲོན་མེ་བཏེགས་གྱུར་
ཀྱང་༑ །ཐིབས་པོ་ཁྱེད་ལ་སྣང་བ་མེད། །ཨེ་མ་ཧོ་དོན་ཚོལ་སྐལ་ལྡན་ཀུན། །ཁྱོད་རྒྱ་གར་
ཡུལ་དུ་སོང་གྱུར་ནས། །ཕྱོགས་ཤར་ནུབ་ཀུན་དུ་བཙལ་ན་ཡང་
། །ཞལ་མཐོང་བ་ཙམ་
ལ་དཀོན་པ་ཡི། །རྗེ་སྤྲུལ་སྐུ་སངས་རྒྱས་མངོན་སུམ་པ། །དཔལ་མི་ཏུ་བྱོན་གྱིས་དགའ་
བར་བྱོས། །
ཁྱད་པར་དགོན་གནས་ཞབས་ཀྱིས་བཅགས། །དགོས་འོ་སྐོལ་ཕས་པད(ཕ་སྤད)
རྗེས་སུ་བཟུང་། །ཟབ་མོའི་དབང་བསྐུར་གདམས་ངག་གནང་
། །ད་རང་གི་ནུས་ན་བྲོད་
271



ལོ་པཎ་གྱི་རྣམ་ཐར་ཕྱོགས་བསྒྲིགས།
པོ་ཡོད། །གཏམ་རྣ་བས་ཐོས་པ་མིག་གིས་མཐོང་
། །མཐོང་པ་དང་ལག་ལེན་གཉིས་སུ་
བྱས༑ །དེ་ལྟར་དངོས་དང་ས་བོན་གྱིས། །བྱང་ཕྱོགས་སྐྱེ་བོའི་དོན་བསྒྲུབས་ནས། །ནོར་
ཟང་ཟིང་སྒྱུ་མའི་འདུ་བ་ལ། །ཐུགས་ཆགས་ཐོགས་མེད་པར་ཕྱིར(རྒྱ་གར་ལ་གཤེགས)
ལ་ལོག །བྱ་ངང་པའི་ཕྱིར་ལ་ངང་ཕྲུག་བཞིན། །ཡང་ནི་རྗེས་འབྲངས་ཞབས་ཏོག་བྱས། །
ཕ་གི་བལ་བོད་གཉིས་ཀྱི་འཚམས། །མང་ཡུལ་སྐྱི་གྲོང་གི་བར་དུ་ལོ་ཆེན་གྱིས)བསྐྱལ། །
གསེར་ཕྱེ་སྲང་བགྲངས་ཀྱི་མཎྜལ་ཕུལ། །ནོངས་གྱུར་གང་ཡིན་བཟོད་གསོལ་བྱས། །
ཕྱིན་ཆད་རྗེས་འཇུག་གི་སྡོམ་པ་ནོད། །ཞབས་མཐིལ་གཙུག་ཏུ་བླངས་ནས་ངུས། །ཇི་
སྲིད་སྙིང་པོ་བྱང་ཆུབ་བར། །ཐུགས་རྗེས་གཟུང་བར་གསོལ་བ་བཏབ། །མི་བདག་གི་
འདི་དང་ཕྱི་མའི་དོན། །འཕྲལ་ཡུན་ཐམས་ཅད་ཁྱེད་ལ་རག །རང་ངམ་གཞན་གྱི་དོན་
ཡང་རུང་། །བྱ་བ་གང་ལ་ཆུད་པ་ན། །དུས་སྐད་ཅིག་དེ་ལ་ལྷུན་གྲུབ་གསུམ། །རྗེ་ཐུགས་
རྗེའི་དབྱིངས་ནས་བྱིན་གྱིས་བརློབས། །
དོན་འདི་གསོལ་བ་བཏབ་པའི་རྗེས། །བུ་ཆུང་མ་དང་བྲལ་བ་བཞིན། །རྗེ་རིང་ནས་
བསྐྱངས་པའི་གདུང་སེམས་ཀྱིས། །ཡིད་མི་དགའ་ཁོང་ནས་བཟོད་ཐབས་མེད། །རྗེ་སྐྱེས་
མཆོག་ཞལ་གྱི་དཀྱིལ་འཁོར་ལ། །མིག་མི་འཛུམས་རིང་ཞིག་བལྟས་ནས་ཀྱང་། །སྙིང་
ཁོངས་ནས་གདུངས་པའི་སེམས་བཞུས་པས། །ཆུ་མིག་ནས་ལྷུང་པའི་མཆི་མ་ཤོར། །ཕ་
གྲུབ་སེང་གེའི་ལྟ་སྟངས་ཀྱིས། །བརྡའ་སྐྱེ་མེད་བསྟན་པས་དྲན་པ་རྙེད། །རང་སེམས་བླ་
མའི་རང་བཞིན་ཏེ། །འདུ་འབྲལ་མེད་པ་ཡིན་ནོ་སྙམ། །དེ་རྗེས་ཞལ་ཆེམས་ཚིག་གསུམ་
ཞུས༑ །བསྒོ་བ་ཐུན་མོང་མ་ཡིན་པ། །རྒྱལ་སྲས་མཛད་པའི་རྣམ་ཐར་ལ། །སྙིང་པོ་མདོར་
བསྡུས་ཀྱི་མན་ངག་གསུངས། །དེ་ལ་མདོར་བསྡུས་དོན་གསུམ་ལ
། །དཔེ་གསུམ་རིམ་པ་
བཞིན་དུ་གནས། །
272



ཡབ་སྲས་འཇལ་བ།
ཁྲི་བཙོན་མོ་གཤམ་བྲན་མོ་ལྟར། །གདུང་པས་ལྷ་དང་བླ་མ་བསྟེན། །ཡོངས་
སུ་བཟུང་བ་ཀུན་སྤངས་ཤིང་
། །སྐྱེ་མེད་ང་རྒྱལ་མེད་པར་བྱ། །ཇི་སྐད་གདམས་པའི་
ཞལ་ཆེམས་འདི། །བུ་ཁྱོད་ཚུལ་བཞིན་སྒྲུབ་སྤྱོད་ན། །རིང་ན་གནས་ཀྱང་དྲུང་ན་
འདུག །ནམ་ཡང་འབྲལ་བ་མེད་དོ་གསུང་
། །སྔར་ཁོ་བོ་ཁྱོད་དང་མཇལ་མ་ཐག །ཁྲུ་
འཇལ་བ་དང་མི་བརྟགས་པ། །མཉམ་བཞག་ཕྱག་རྒྱུ་ཆོས་འཆད་བཞིས། །ཆེན་པོ་
བཞི་དག་གོ་བར་བྱོས། །གསུང་འདི་དལ་བུས་བསྙད་ནས་སུ། །ཞལ་འཛུམ་པ་ཡི་སྨིན་
འཚམས་ནས། །འོད་ཟེར་ཀུན་དྷ་ལྟ་བུ་གཅིག །མི་ཁོ་བོའི་སྤྱི་གཙུག་རེག་མཛད་སྙམ། །
སྐད་ཅིག་དེ་ལ་སེ་གོལ་གཏོགས། །སིད་དྷིསིད་དྷིཞེས་གསུངས་ནས། །ཁྲ་ཧོར་པ་
གཟན་ལ་ཞུགས་པ་བཞིན། །སླར་རྒྱ་གར་ཡུལ་དུ་གཤེགས་ནས་ཐལ། །
རྗེ་སྤྲུལ་སྐུ་མི་ཏྲ་ཛོ་ཀི་དང་། །དང་པོར་གནུབས་སྟོན་ལོ་ཆུང་གཉིས། །ཚུལ་ཇི་ལྟ་
གང་དུ་མཇལ་བའི་གཏམ། །མ་གསང་བཤད་པ་དེ་ཚུག་གདའ། །བདག་གནུབས་སྟོན་
སྐུ་མཁར་སྐྱ་བོ་ཡི། །ཁ་ཁ་རོག་སྒོ་མོ་བསྒྲིགས་པ་ལ། །ཡིད་དྲན་པའི་སྒོ་ལྕགས་བཅུག་པ་
དེ; །དུས་ད་རེས་ངོ་ཆེན(བཟད་རིང་བའི)གྱི་ལྡེ་མས་ཕྱེ། །གདམས་ངག་གི་བུ་གཅེས་ཡན་
པར་ཤོར། །མཁའ་འགྲོ་སྒོ་སྲུང་མ་མཉེས་ན། །མི་ཁོ་བོ་ལ་རང་འདོད་མ་མཆིས་པས།
ཐུགས་ཀོ་ལོང་མ་མཛད་བཟོད་པར་གསོལ། །འདི་གལ་ཏེ་སྐལ་ལྡན་འགའ་
ཐོས་སམ་མཐོང་པར་གྱུར་སྲིད་ན། །དེ་ཡང་རིང་པོར་མི་ཐོགས་པར། །རྗེ་གྲུབ་ཐོབ་ཆེན་
པོའི་གདུལ་བྱར་སྨོན། །
ཡབ་སྲས་མཇལ་བའི་གཏམ་རྒྱུད་རྫོགས་སོ། །
རེ་ཡིས།
273



རྒྱལ་སྲས་མི་ཏྲ་ཛཱ་ཀིའི་རྣམ་ཐར།
༄༅། །རྒྱལ་སྲས་མི་ཏྲ་ཛ་ཀིའི་རྣམ་ཐར་བཞུགས་སོ། །
ན་མོ་གུ་རུ། རྒྱ་གར་ཤར་ནུབ་ཐམས་ཅད་དུ། །
ཉི་ཟླ་ལྟར་གྲགས་རྡོ་རྗེའི་སྐུ། །
རྒོལ་ངན་བདུད་འཇོམས་བསྟན་པའི་གཙོ། །
སྤྱན་རས་གཟིགས་དབང་སྤྲུལ་པའི་སྲས། །
མི་ཏུ་ཞེས་བྱའི་བླ་མ་ལ། །
ལྷག་བསམ་དག་པས་སྤྱི་བོས་འདུད། །
ཆོས་འདིའི་བརྒྱུད་པ་ནི། སངས་རྒྱས་སྣང་བ་མཐའ་ཡས་དེ་ཉིད་ཀྱི་ཐུགས་རྗེས་
སེམས་ཅན་གྱི་དོན་དུ་སྤྲུལ་པའི་འཕགས་པ་སྤྱན་རས་གཟིགས་ཀྱིས་འགྲོ་བ་འདུལ་
བའི་ཕྱིར། འཛམ་བུའི་གླིང་འདིར་སྤྲུལ་པ་དང་ཡང་སྤྲུལ་དཔག་ཏུ་མེད་པ་བཀྱེ་སྟེ།
འཇིག་རྟེན་གྱི་ཁམས་ན་སེམས་ཅན་གྱི་དོན་མཛད་པ་དཔག་ཏུ་མེད་པ་ཡོད་དེ། ཁྱད་
པར་དུ་ཐུགས་ཀྱིས་བྱིན་གྱིས་བརླབས་ཤིང་། གསུང་གིས་ལུང་བསྟན་ཏེ། སྐུའི་སྤྲུལ་བའི་
རྣལ་འབྱོར་གྱི་དབང་ཕྱུག་མི་ཏྲ་ཛ་ཀི་ཞེས་བྱ་བ་དེ། སྐུ་ཆེ་བའི་ལོ་རྒྱུས་བསམ་གྱིས་མི་
ཁྱབ་སྟེ། ཟུར་ཙམ་བརྗོད་ན།
275



ལོ་པཎ་གྱི་རྣམ་ཐ་
ཐར་ཕྱོགས་བསྒྲིགས།
རྒྱ་གར་ཤར་ཕྱོགས་སུ་ཝཱ་ར་ཎ་སེ་ཞེས་བྱ་བ། ཆོས་ཀྱི་མཛོད་འཛིན་པའི་རྒྱལ་པོ་
ཆེན་པོ་དགེ་བའི་བློ་གྲོས་ཞེས་བྱ་བ་ལ། བཙུན་མོ་གསུམ་མངའ་བའི་ཆེ་བ་ལ་རྒྱལ་བུ་
གསུམ་ཡོད། འབྲིང་བ་ལ་གཉིས་ཡོད་དེ། ཆུང་བ་དེ་ལ་རྒྱལ་བུ་མེད་པས། ང་ནི་བུ་མེད།
ངའི་ལོངས་སྤྱོད་ཐམས་ཅད་ཆེན་མའི་བུ་རྣམས་ཀྱིས་སྤྱོད་པ་བས། ཡར་དཀོན་མཆོག་
ལ་ཚོགས་བསགས། མར་སེམས་ཅན་ལ་སྦྱིན་པ་བཏང་བར་བྱ་སྙམ་དུ་སེམས་ཏེ། དཀོན་
མཆོག་གསུམ་ལ་ཚོགས་ཁྱད་པར་ཅན་བསགས། སེམས་ཅན་ལ་སྦྱིན་པ་ཕྱོགས་མེད་དུ་
བཏང་ནས། བྲམ་ཟེ་དགེ་སྦྱོང་གི་བདེན་པ་གྲུབ་པ་ཞིག་ལ། ཐུགས་རྗེ་ཆེན་པོ་ཞལ་བཅུ་
གཅིག་པ་ཡི་དམ་དུ་ལུང་བླངས་ནས། བསྙེན་གནས་ཀྱི་སྡོམ་པ་ལ་གནས་ཏེ་བྲམ་ཟེ་དེ་
ལ་བཀུར་སྟི་བྱེད་ཅིང་
། རྟག་ཏུ་སྨོན་ལམ་རྒྱ་ཆེན་པོ་བཏབ་ཏུ་བཅུག་པས་དུས་རེ་ཞིག་
ན༑ བྲམ་ཟེ་དེའི་ཞལ་ནས། བཙུན་མོ་ཁྱེད་ལ་བུ་བྱང་ཆུབ་སེམས་དཔའི་རིགས་ཤིག་སྐྱེ་
བར་འགྱུར་རོ། །ཞེས་ལུང་བསྟན་ཏེ། དེ་ནས་བཙུན་མོ་དེ་ལ་བུ་ཞིག་བཙས་པས་ཡབ་
རྒྱལ་པོས་ཀྱང་མ་ཚོར་བ་ལོ་བརྒྱད་ཀྱི་བར་དུ་གསང་ནས། བྲམ་ཟེ་དགེ་སྦྱོང་དེ་ཉིད་ལ་
རིག་པའི་སློབ་གཉེར་བྱས་པས། ཐམས་ཅད་ཚེགས་མེད་པར་ཤེས་པར་གྱུར་ཏོ། །
དེ་ནས་འཁོར་འགའ་ཞིག་གིས་ཚོར་ནས། བཙུན་མོ་ཆུང་བ་ལ་སྲས་མངའོ་ཞེས་
རྒྱལ་པོའི་སྙན་དུ་གསོལ་བས། རྒྱལ་པོས་སྲས་ང་ལ་སྟོན་ཅེས་སྨྲས་པ་དང་
། རྒྱལ་བུ་དེ་
རྒྱལ་པོའི་ཕོ་བྲང་གི་རྩེར་བྱུང་ནས་ནམ་མཁའི་ལྷ་བྲན་རྣམས་ཀྱིས་མེ་ཏོག་གི་ཆར་
ཕབ; འཇའ་ཚོན་གྱི་གུར་ཕུབ། རྒྱལ་བློན་ཐམས་ཅད་ངོ་མཚར་དུ་གྱུར་ཏེ། དེ་ནས་
རྒྱལ་བུའི་མིང་ནི་རྒྱལ་སྲས་མི་ཏུ་ཞེས་བཏགས་སོ། །དེ་ནས་ཆེན་མའི་བུ་རྣམས་ཀྱིས་
ཕྲག་དོག་བྱས་ནས། རྒྱལ་བུ་མི་ཏྲའི་ཐུགས་ལ་རྒྱལ་སྲིད་བཟང་ཡང་སྲིད་པའི་དྲ་བར་
འདུག་པས། རྡོ་རྗེ་གདན་ལ་རབ་ཏུ་བྱུང་བར་དགོངས་ནས། ཡབ་རྒྱལ་པོ་ལ་ཞུས་པ།
276



རྒྱལ་སྲས་མི་ཏྲ་ཛ་ཀིའི་རྣམ་ཐར །
རྒྱལ་སྲིད་ལོངས་སྤྱོད་ཆགས་སྡང་འཁོར་ལོ་ཡིན། །སྲིན་བུའི་ཁ་ཆུ་བཞིན་དུ་
འཆིང་གྱུར་བས། །རྡོ་རྗེ་གདན་དུ་བྱང་ཆུབ་བསྒྲུབ་ཏུ་འགྲོ། །ཡབ་ཡུམ་བཀའ་དྲིན་ཅན་
གྱིས་གནང་བར་ཞུ། ཞེས་གསོལ་བས། ཡབ་རྒྱལ་པོའི་ཞལ་ནས། ཚོགས་བསགས་སྦྱིན་
པའི་འབྲས་བུ་ལོངས་སྤྱོད་ཡིན། །རྒྱལ་སྲིད་བོར་ནས་སྤྲང་པོའི་ལུས་ལེན་པ། །བུ་ཁྱོད་
བར་ཆད་བདུད་ཀྱིས་མ་བསླུས་སམ། །རྒྱལ་སྲིད་འདི་ལ་བརྟེན་ནས་བྱང་ཆུབ་བསྒྲུབ་
པར་རིགས། །ཞེས་གསུངས་ནས་མ་གནང་། ཡུམ་གྱི་ཞལ་ནས། ཇི་ལྟར་སེམས་ཅན་ཕ་མ་
རྗེས་དྲན་ལྟར། །རྒྱལ་སྲིད་ལོངས་སྤྱོད་འཁོར་འབངས་ཐམས་ཅད་དང་
། །དྲིན་ཆེན་ཕ་
མ་བོར་ནས་གང་དུ་འགྲོ། །དགེ་བའི་ལས་རྣམས་ཅི་འདོད་གནས་འདིར་མཛོད། །ཅེས་
མ་གནང་ངོ་
། །
དེ་ནས་རྒྱལ་བུ་དེ་ཡབ་ཡུབ་གྱིས་མ་ཚོར་བར་གཤེགས་པར་དགོངས་ནས། ཡབ་
ཡུམ་ལ་བཤགས་པའི་རྟེན་དུ་ཆགས་ལྷུམ་གྱི་དུམ་བུ་གཉིས་ཐོར་ཚུགས་ཀྱི་ནང་དུ་
བཅུག་ནས། གསེར་གྱི་སྦ་ལྕག་གཅིག་ཕྱག་ཏུ་བཟུང་ནས། སྐར་མ་རྒྱལ་ལ་བབ་པའི་
ཚེ༑ དེའི་ཉིན་པར་བློན་པོའི་ཆས་སུ་ཞུགས་ནས། ཡབ་ཡུམ་གྱི་ཕོ་བྲང་ལ་ཕྱག་འཚལ།
བསྐོར་བ་བྱས་ནས། རྡོ་རྗེ་གདན་གྱི་ཕྱོགས་སུ་བྲོས་ནས་སོང་ངོ༌
། །
དེ་ནས་ཆུ་བོ་གངྒའི་འགྲམ་བྱེ་མའི་གླིང་ནས་བལྟས་པས་ཐག་རིང་པོའི་ས་ཆ་
ཞིག་ནས། བུད་མེད་གཅེར་བུ་མདུང་རྩེ་གསུམ་འཛིན་པ་ཞིག །རེས་འགའ་ནི་མང་
པོར་སྤྲུལ། རེས་འགའ་ནི་གཅིག་ཏུ་བསྡུ་བར་སྟོན་པ་ཞིག་མཐོང་ནས། རྒྱལ་བུས་འདི་
ལྷ་ཡིན་ནམ་འདྲེ་ཡིན་སྙམ་ནས་བྱེད་ཅིང་ཐེ་ཚོམ་དུ་གྱུར་ནས་ཡོད་པ་ལས། དེ་རྩར་
ཕྱིན་པ་དང་
། རྒྱལ་བུས་ཁྱོད་སུ་ཡིན་བྱས་པ་དང་
། བདག་ནི་མཁའ་འགྲོ་མ་ཨེ་ཀ་ཛཱ་ཊི་
བྱ་བ་ཡིན། ཁྱོད་བྱིན་གྱིས་བརླབ་ཅིང་ལུང་སྟོན་དུ་འོངས་ཡིན་པས། ཁྱོད་ཀྱི་ཡི་དམ་གྱི་
277



ལོ་པཎ་གྱི་རྣམ་ཐར་ཕྱོགས་བསྒྲིགས།
ལྷ་ནི་ཐུགས་རྗེ་ཆེན་པོ་ཡིན། སྒྲུབ་པའི་རི་ནི་སྒྲོལ་མའི་རི་ཁ་སར་པཱ་ཎི་སྐུ་རང་བྱོན་
གྱི་རྩར་སྒྲུབ་པ་གྱིས་ཤིག། གདུལ་བྱ་ནི་རྒྱ་གར་ཤར་ནུབ་གཉིས་ལ་ཡོད། བྱང་ཕྱོགས་
ཁ་བ་ཅན་ནའང་འགའ་ཞིག་ཡོད་ཅེས་གསུངས་ནས་མེད་པར་གྱུར་ཏོ། །
དེ་ནས་རྒྱལ་བུ་མི་ཏྲ་རྡོ་རྗེ་གདན་དུ་བྱོན་ནས། སྒྲོལ་མའི་སྐུ་ལ་གསོལ་བ་འདེབས་
ཤིང་ཡོད་ཙ་ན། ཉིན་གཅིག་སྒྲོལ་མའི་ཐུགས་ཁ་ནས་སྔར་གྱི་བུད་མེད་དེ་རུས་པའི་
རྒྱན་གྱིས་བརྒྱན་ནས་ཌ་མ་རུ་དང་ཐོད་ཁྲག་ཐོགས་ཏེ་བྱུང་ནས། ཐོད་པ་དེ་མི་ཏུའི་སྤྱི་
བོར་བ
་བཞག་ནས། བརྡའི་དབང་བཞི་བསྐུར། ལྷ་འདི་ལྟར་དུ་སྒོམས་ཤིག་གསུངས་ནས་
གསང་སྒྲུབ་ཀྱི་སྐྱེད་རིམ་བསྟན། ཨོཾ་མ་ཎི་པདྨེ་ཧཱུཾ། ཌཱ་ཀི་ནི་ཧ་རི་ནི་ས་ཧཱུྃ། ཞེས་བཟླས་
ལ་ལྷོ་ཕྱོགས་ཁ་སར་པཱ་ཎིའི་རི་ལ་སྒྲུབ་པ་གྱིས་ཤིག །བར་ཆད་བྱུང་ན་ཌཱ་མ་རུ་འདི་
དཀྲོལ་ཅིག །ཅེས་དབང་རྟགས་སུ་ཌ་མ་རུ་ཞིག་གཏད་ནས་ལུང་བསྟན་ཏོ། །
དེ་ནས་མཁའ་འགྲོ་མ་དེ་སྒྲོལ་མའི་ཐུགས་ཁར་ཐིམ་མོ། །དེ་ནས་མི་ཏུས། ལྷོ་
ཕྱོགས་ཁ་སར་པཱ་ཎིའི་རི་ལ་སྒྲུབ་པ་ལོ་དྲུག་མཛད་ནས། དང་པོ་ཐུགས་རྗེ་ཆེན་པོ་ཞལ་
བཅུ་གཅིག་པ་ལ་བསྐལ་བཟང་གི་སངས་རྒྱས་སྟོང་གིས་བསྐོར་བ་ཞལ་གཟིགས། དེ་
ནས་ཐུགས་རྗེ་ཆེན་པོ་གསང་སྒྲུབ་ལྷ་བཅུ་གསུམ་གྱི་ཞལ་གཟིགས། དེ་ནས་ཇོ་བོ་ཉིད་
ཀྱི་ཐུགས་རྗེ་ཆེན་པོའི་སྒྲུབ་ཐབས་བརྒྱ་རྩ་བརྒྱད་ལ་སོགས་པ་གནང་
། གཞན་ཡང་
སངས་རྒྱས་ཀྱི་ཞིང་ཁམས་བསམ་གྱིས་མི་ཁྱབ་པ་གཟིགས། མཆོག་དང་ཐུན་མོང་གི་
དངོས་གྲུབ་རྣམ་པ་གཉིས་ཐོབ་པར་གྱུར་ཏོ། །
དེ་ནས་ཡབ་ཡུབ་ཀྱི་བཀའ་དྲིན་བསབ་པའི་ཕྱིར་དུ་ཡུལ་དུ་བྱོན་པས་ཡབ་ཡུམ་
ཤིན་ཏུ་མཉེས་ཏེ། ཕྱག་དང་བསྐོར་བ་བྱས་ཞབས་སྤྱི་བོར་བླངས་ཏེ། ཡིད་བཞིན་ནོར་
བུ་རིན་ཆེན་རྙེད་ནས་སྟོར། །ཉོན་མོངས་གདུང་བའི་སེམས་ལ་ཚུགས་ཐབས་མེད། །
278



རྒྱལ་སྲས་མི་ཏྲ་ཛ་ཀིའི་རྣམ་ཐར་
རྒྱལ་བུ་རིན་ཆེན་དུས་འདིར་བྱོན་པ་ལེགས། །འཕགས་མཆོག་སྤྲུལ་སྐུ་ཁྱེད་ལ་བདག་
སྐྱབས་མཆི། །ཞེས་གུས་པས་འབུལ་ལོ། །དེ་ནས་ཡབ་ཡུམ་རྒྱལ་བློན་ཐམས་ཅད་ཐུགས་
རྗེ་ཆེན་པོའི་དཀྱིལ་འཁོར་དུ་དབང་བསྐུར་ནས་སྤྱན་རས་གཟིགས་ཀྱི་བསྟན་པ་ལ་
བཀོད་པས། རྒྱལ་པོ་ཡབ་ཡུམ་མཁའ་སྤྱོད་དུ་གཤེགས་སོ། །འཁོར་འབངས་རྣམས་ཕྱིར་
མི་ལྡོག་པའི་ས་ཐོབ་པར་གྱུར་ཏོ། །དེ་ནས་རྒྱ་གར་ཤར་ནུབ་ཐམས་ཅད་དུ་རྫུ་འཕྲུལ་
གྱི་བཀོད་པ་དང་དཔག་ཏུ་མེད་པ་མཛད་པས། གཙུག་གི་ནོར་བུ་ལྟར་ཀུན་གྱིས་
བཀུར་བ་དང༌
། ཉི་ཟླ་ལྟ་བུར་འཛམ་བུའི་གླིང་གི་རྒྱན་དུ་གྱུར་བ་དང་
། གཡུ་འབྲུག་ལྟ་
བུར་སྟོང་གསུམ་ཀུན་ཏུ་གྲགས་པར་གྱུར་ཏོ། །མཚན་ཡང་སྔོན་གྱི་རྒྱལ་བུ་མི་ཏྲ་ལ་ཕྱིས་
ཛ་ཀིར་བཏགས་སོ། །མི་ཏྲ་ཛ་ཀི་ཞེས་བྱ་བའི་གྲགས་པ་ཐོབ་བོ། །
ཁྱད་པར་དུ་ཐུགས་རྗེ་ཆེན་པོའི་ཕྲིན་ལས་ཀྱིས་རྒྱ་གར་ཤར་ཕྱོགས་སུ་མུ་སྟེགས་
ཀྱི་སྟོན་པ་ལྔ་བརྒྱ་བཏུལ་བ་དང༌
། རྒྱ་གར་ལྷོ་ཕྱོགས་སུ་རིགས་ངན་གདོལ་བའི་གྲོང་
ཁྱེར་ཆོས་ལ་བཙུད་པ་དང་། རྒྱ་གར་ནུབ་ཕྱོགས་སུ་ཉི་མ་བརྟོད་ལ་མནན་པ་དང༌
། རྒྱ་
གར་བྱང་ཕྱོགས་སུ་དུ་རུ་ཁའི་ཁའི་དམག་དཔུང་བཟློག་པ་དང༌། ཨོ་རྒྱན་དུ་མཁའ་
འགྲོ་མའི་ཚོགས་དཔོན་མཛད་པ་དང་
། རྡོ་རྗེ་གདན་དུ་མཛད་པ་བཅུ་གཉིས་ཀྱི་
བཀོད་པ་མཛད་པ་དང་
། གྲོང་ཁྱེར་འབིགས་བྱེད་དུ་ཆུ་བོ་ན་ར་ཛར་གྱེན་དུ་བཟློག་
པ་དང་། གྲོང་ཁྱེར་ཁྲི་བརྟན་དུ་རྒྱལ་པོའི་བུ་མོ་ཕྱག་རྒྱ་མོར་བཀུག་པ་དང་། ན་ལེནྡྲར་
སེང་གེ་བཅིབས་ནས་ནམ་མཁའ་ལ་གཤེགས་པ་དང་། དུར་ཁྲོད་བསིལ་བའི་ཚལ་དུ་
དྲེགས་པ་ཅན་དམ་ལ་བཏགས་པ་དང་
། ཀཱ་མ་རུའི་གྲོང་ཁྱེར་དུ་གླང་པོ་ཆེན་སྨྱོན་པ་
བཏུལ་བ་དང་། སྤོས་ངད་ལྡན་པའི་གྲོང་ཁྱེར་དུ་གདུགས་ཡུ་བ་མེད་པ་བསྐོར་བ་ལ་
སོགས་ཁྱད་པར་འཕགས་པའི་མཛད་པ་བཅུ་གཉིས་མཛད་ཅིང་
། སྐུ་ལ་འདས་གྲང་
279



ལོ་པཎ་གྱི་རྣམ་ཐར་ཕྱོགས་བསྒྲིགས།
(གྲོང)མེད་པར་རིག་འཛིན་ཚེའི་དངོས་གྲུབ་ཐོབ་པ་ཡིན་པས། ད་རུང་ཡང་རྒྱ་གར་
དང་༑ ཨོ་རྒྱན་དང་། ཁ་ཆེའི་ཡུལ་ན་གསང་སྔགས་ཀྱི་སྤྱོད་པ་མཛད་ཅིང་བཞུགས་
སོ༑ །བལ་པོ་དང་། བོད་དང་། འཕགས་པ་ཤིང་ཀུན། ར་ས་བསམ་ཡས་ལ་སོགས་པའི་
སྒྲུབ་གནས་རྣམས་སུ་དུས་བཟང་ཐམས་ཅད་ལ་བྱོན་པ་ཡིན་ཏེ་སུས་ཀྱང་ངོ་མི་ཤེས་
པ་ཡིན་གསུངས།
དེ་ལྟ་བུའི་རྣལ་འབྱོར་གྱི་དབང་ཕྱུག་ཆེན་པོ་དེ་བོད་དུ་ཇི་ལྟར་བྱོན་ཚུལ་ནི།
བོད་ཡུལ་དུ་བྱང་ཆུབ་སེམས་དཔའ་ཟླ་བ་བཟང་པོའི་སྤྲུལ་པ་བདག་ཉིད་ཆེན་པོ་ཁྲོ་
ཕུ་ལོ་ཙཱ་བ་ཞེས་བྱ་བར་སྐུ་འཁྲུངས་ནས། ལྟག(ལྷག)པའི་བསམ་པ་རྣམ་པར་དག་པས་
རྒྱ་གར་དུ་བཞུད་དེ། དཔལ་རྡོ་རྗེ་གདན་པས་དབུ་མཛད་པའི་རྒྱ་གར་གྱི་མཁས་གྲུབ་
དཔག་ཏུ་མེད་པའི་སྤྱན་སྔར་ཕྱི་ནང་གི་སྒྲོ་འདོགས་ཆོད་པར་བྱས་ནས། ཕྱིས་བོད་དུ་
མཁས་གྲུབ་རྣམ་པ་གསུམ་སྤྱན་དྲངས་པ་ལས། མཁས་པ་འབུམ་ཕྲག་གསུམ་པ། ཤཱཀྱ་ཤི།
གྲུབ་ཐོབ་མི་ཏྲ་ཛཱ་ཀིའོ། །
དེ་ལ་མི་ཏྲས་ནི་འཇམ་དཔལ་སྣ་ཚོགས་བྱ་བ་དང་དགྱེས་པ་རྡོ་རྗེ་བུམ་ཆུང་
གི་བསྒྲུབ་པ་བྱ་བ་དང་
། བདེ་མཆོག་དབང་གི་དུམ་བུ་བྱ་བ་བག་རེ་ལས་མ་གསུངས།
ཐུགས་རྗེ་ཆེན་པོ་གསང་སྒྲུབ་འདིའི་སྒོ་ནས་སྨིན་གྲོལ་དཔག་ཏུ་མེད་པ་མཛད་དོ། །མི་
ཏུའི་ཞལ་ནས་བོད་ཐུགས་རྗེ་ཆེན་པོའི་གདུལ་བྱ་ཡིན་གསུངས་པ་བདེན་པར་གདའ།
བོད་ཀྱི་མཁས་གྲུབ་རྣམས་ཐུགས་རྗེ་ཆེན་པོས་བྱིན་གྱིས་མ་བརླབས་པ་གཅིག་ཀྱང་མི་
གདའ། ཐུགས་རྗེ་ཆེན་པོའི་སྒྲུབ་གནས་ཀྱང་མང་བར་འདུག །ཁྱད་པར་དུ་ར་ས་དང་
དམར་པོ་རི་འདི་རི་བོ་པོ་ཏ་ལ་དང་ཁྱད་མེད་པར་འདུག་གསུངས། ཡར་འཕྲང་དུ་
གསེར་གྱི་པ་ཏྲ་ལ་གཡུའི་ཕྲ་བཏབ་པ་ཞིག་གཏེར་ནས་ཕྱུང་སྟེ། དམར་པོ་རི་ལ་ཐུགས་
280



རྒྱལ་སྲས་མི་ཏུ་ཛ་ཀིའི་རྣམ་ཐར།
རྗེ་ཆེན་པོ་གསང་སྒྲུབ་ཀྱི་མཆོད་པ་མཛད། གསེར་གྱི་པ་ཏྲ་འདོན་པ་ཇི་ལྟར་ལགས་
ཞུས་པས། ཞལ་འཛུམ་པ་ཞིག་མཛད་ནས། སྔོན་བསམ་ཡས་ཀྱི་ས་གཞི་འདུལ་བར་འོང་
བའི་དུས་སུ་རྒྱལ་པོས་མགུལ་རྒྱན་ཕྱག་རྟེན་དུ་ཕུལ་བས་སྦས་པ་ཡིན་གསུངས། འོ་ན་
ཁྱེད་སློབ་དཔོན་པདྨའི་སྤྲུལ་པ་མ་ལགས་སམ་ཞུས་བས། ཞལ་འཛུམ་པ་ཞིག་མཛད་
ནས༑ ཕྱག་མཛུབ་གཉིས་ཉི་མ་ལ་གཏད་གསུངས།
ཡང་བསམ་ཡས་སུ་བྱོན་པའི་དུས་སུ། རྣམ་པར་སྣང་མཛད་ཀྱི་དབུ་ཐོག་ཏུ་སྐྱིལ་
ཀྲུང་བཅས་ནས་བཞུགས་པས། དཀོར་གཉེར་ཁྲོས་ནས་ཕབ་ཚར་བ་ལ། རྗེ་འབངས་
ཐམས་ཅད་ཀྱིས་སློབ་དཔོན་པདྨའི་སྐུ་རུ་ཞལ་གཟིགས། ཇོ་བོ་ལྷ་བཙུན་གྱིས་སློབ་
དཔོན་པདྨ་ཡིན་འདུག་ཞུས་པས། པདྨ་འབྱུང་གནས་བྱ་བ་དེ་ཨོ་རྒྱན་དུ་ཤི། དེའི་རོ་
སོས་པས་ང་རེད་པ་ཡིན་གསུངས་ནས་གར་བཞུད་ཆ་མེད་དོ། །དེ་ནས་ལོ་གསུམ་གྱི་
བར་དུ་མ་བྱོན། དུས་རེ་ཞིག་ལ་ཁྲོ་ཕུ་བའི་གཟིམས་ཁང་གི་ཐོག་ཏུ་ཏིང་ཏིང་ཤག་
(ཤགས)ཁྲོལ་ཁྲོལ་བ་ཞིག་གྲགས་པས། བལྟས་པས་མི་ཏུ་སྣང་བས་ཕྱག་འཚལ་ཏེ་བླ་མ་
དེ་ག་བར་བཞུད་ཞུས་པས། རྒྱ་ནག་རི་བོ་རྩེ་ལྔར་ཕྱིན་གསུངས། རི་བོ་རྩེ་ལྔའི་འཇམ་
དཔལ་གྱི་ཡོན་ཏན་དཔག་ཏུ་མེད་པ་གསུངས་སོ། །
དེ་ནས་ཁྲོ་ཕུ་བས་པཎ་ཆེན་སྔོན་ལ་རྒྱ་གར་དུ་བཞུད་པ་ལ་གསེར་མང་དུ་
བརྫངས་ནས་བལ་ཡུལ་དུ་བསྐྱལ། ཕྱིས་མི་ཏུ་ཕར་བཞུད་ཁར་གསེར་སྲང་བཅུ་གཉིས་
ལ་མཎྜལ་བྱས་ནས་ཕུལ་ཏེ། ཁྱེད་རྒྱ་གར་དུ་བཞུད་པ་ལ་གསེར་དགོས་པ་ཡིན་ཞུས་
པས༑ ང་རང་སེམས་ཉིད་ཡིད་བཞིན་ནོར་བུ་རིན་པོ་ཆེ་རྟོགས་པའི་རྣལ་འབྱོར་པ་ལ།
གསེར་གྱིས་དགོས་པ་མེད་གསུངས་ནས་མ་བཞེས་སོ། །ངར་ས་ཆུས་གདན་མ་དྲངས་
ཚུན་ལ། ལོ་རེ་ལ་ལན་རེ་འོང་བ་ཡིན་གསུངས་ནས་རྒྱ་གར་དུ་བཞུད་པ་ལ། རས་
281



ལོ་པཎ་གྱི་རྣམ་ཐར་ཕྱོགས་བསྒྲིགས།
དམར་པོའི་མགར་གཅིག་དང་
། ཌཱ་མ་རུ་ཞིག་ལས་མ་ཁྱེར་གསུངས། བོད་དུ་ཐུགས་
རྗེ་ཆེན་པོ་འདི་ཡང་གདུལ་བྱ་མང་བ་ལ་སྣང་བ་ལ། སྨིན་ལམ་དབང་བཞི། གྲོལ་ལམ་
བསྐྱེད་རྫོགས་གཉིས་དང་
། སྒྲུབ་ཐབས་ལས་ཚོགས་བརྒྱད་པ་དང་བཅས་པ་འདི་ཡིན།
སྨིན་ལམ་དབང་བ་ལ་དབང་རྟེན་ཅན་གྱི་བཀའ། གྲོལ་ལམ་སྐྱེད་རྫོགས་སྒྲུབ་ཐབས་
ལས་སྦྱོར། ཆགས་ལམ་རྡོ་རྗེ་སྦས་པའི་གསང་ལམ། བཙན་ཐབས་སུ་སངས་རྒྱས་པ་བདེ་
ཆེན་འཕོ་བ། སེམས་ཉིད་ངལ་བསོ་བའི་གདམས་པ་ཉི་ཤུ་པ། ཐབས་ཤེས་རབ་ཀྱི་ལས་
ཚོགས། རྫས་ཀྱི་འཕོ་བ་ལྕགས་ཀྱུའི་འདུལ་ཁྲིད། རྟོགས་པ་སུམ་ཅུ་པ་དང༌། སྤྱིར་ཆོས་
སྡེ་བཅུ་གཉིས་པ་རྣམས། ཁྲོ་ཕུ་ལོ་ཙཱ་བ་མ་གཏོགས་གཞན་ལ་མ་གནང་བ་ལགས་སོ། །
དེས་གཙང་པ་དབང་ཕྱུག་དཔལ་བཟང་པོ། དེ་ལས་གྲུབ་ཐོབ་ཆེན་པོ་ཨཱ་ནནྟ་བིརྱས་
ཞུས་། །།
282



རྒྱལ་སྲས་མི་ཏྲ་ཛཱ་ཀིའི་རྣམ་ཐར།
༄༅། །རྒྱལ་སྲས་མི་ཏ་ཛཱ་ཀིའི་རྣམ་ཐར་ནོར་བུའི་ཕྲེང་བ་བཞུགས་
པའི་དབུ་ཡི་གཟིགས་ཕྱོགས་ལགས་སོ། །
དགེ་སློང་རིན་ཆེན་རྒྱལ་མཚན་གྱིས་མཛད།
ལོ་ཀི་ཤྭ་ར་ལ་ན་མོ། བླ་མ་དང་རྗེ་བཙུན་སྤྱན་རས་གཟིགས་དབང་ཕྱུག་ལ་ཕྱག་
འཚལ་ལོ། །རྗེ་བཙུན་མི་ཏ་ཛ་ཀིའི་རྣམ་ཐར་མདོ་ཙམ་ཞིག་བརྗོད་པ་ནི། དེ་ཡང་
མཁའ་དབྱིངས་རྣམ་པར་དག་པའི་ཞིང་ཁམས། དངོས་མེད་མཁའ་ལྟར་དག་པའི་
གནས་མཆོག །འོག་མིན་ཆོས་ཀྱི་དབྱིངས་ཀྱི་ཕོ་བྲང་དུ་ཆོས་སྐུ་ཀུན་བཟང་ཡབ་ཡུམ་
ནི; ཆོས་སྐུ་དྲི་མ་དང་བྲལ་བ་ཅིའི་ངོ་བོར་ཡང་མ་གྲུབ་པའི་ངང་ནས། གཞན་དོན་དུ་
ཞལ་ཕྱག་གི་རྣམ་པར་བསྟན་པ། རྡོ་རྗེ་འཆང་དང་རྡོ་རྗེ་སེམས་དཔའ་དབྱེར་མེད་པ་
ལ་ཤར།
དེའང་ཆོས་སྐུ་སྤྲོས་པ་དང་བྲལ་བའི་ངང་ནས་ཡབ་ཡུམ་གྱི་རྣམ་པར་བསྟན་
པ་ནི། ངོ་བོ་སྟོང་པ་ནི་ཡབ་དང་
། རང་རིག་ཟུང་འཇུག་ནི་ཡུམ་དང་། སྣང་བ་ནི་
ཡབ་དང་། སྟོང་པ་ནི་ཡུམ་དང་། བདེ་བ་ཆེན་པོ་ནི་ཡབ་དང་
། སྟོང་པ་ཆེན་པོ་ནི་
ཡུམ་དང་། དཔལ་ཀུན་ཏུ་བཟང་པོ་དམིགས་མེད་རྣམ་པར་དག་པའི་ངང་ནས་རྡོ་རྗེ་
འཆང་ལ་ལོངས་སྤྱོད་རྫོགས་པའི་ངང་ནས། རྒྱུད་མན་ངག་མཐའ་དག་གསུངས། རྡོ་
རྗེ་འཆང་ཆེན་པོ་དེ་ཡང་ཆོས་དབྱིངས་སྤྲོས་དང་བྲལ་བ་མཚན་མའི་དངོས་པོ་མེད་
283



ལོ་པཎ་གྱི་རྣམ་ཐར་ཕྱོགས་བསྒྲིགས།
ནའང་། སྟུག་པོ་བཀོད་པ་འོག་མིན་ཆོས་ཀྱི་དབྱིངས་རྣམ་པར་དག་པའི་ཕོ་བྲང་ནས།
ཀུན་བཟང་ཡབ་ཡུམ་དང་དབྱེར་མེད་པའི་ངང་ནས། སྣང་བ་མཐའ་ཡས་དང་འོད་
དཔག་མེད་ལ་དགོངས་པ་གཏད། འོད་དཔག་མེད་པའི་ཐུགས་དགོངས་སྤྱན་རས་
གཟིགས་ཡང་ཤར། དེ་ཉིད་རྒྱལ་སྲས་མི་ཏུ་ཉིད་དང་
། ཨོ་རྒྱན་པདྨ་ལ་སོགས་རྗེས་སུ་
བཟུང་བའོ། །
བརྒྱུད་ལུགས་གཞན་ཞིག་ལས་ཀུན་ཏུ་བཟང་པོ་ཡབ་ཡུམ་ཅིའི་ངོ་བོར་ཡང་མ་
གྲུབ་པའི་ངང་ནས། དགོངས་པ་རིགས་ལྔ་ཡབ་ཡུམ་ལ་གཏད། དེས་རྡོ་རྗེ་འཆང་ལ་
སོགས་ལ་གསུངས་པར་འདོད་ནའང་འདིའི་ལུགས་ཀྱི་གོང་མ་ལྟར་རོ། །དེ་རྣམས་ནི་
སོ་སོའི་སྣང་ངོར་དེ་ལྟར་བསྟན་ཀྱང་ངོ་བོ་ནི་གཅིག་གི་རྣམ་འཕྲུལ་ཡིན་ལགས། ཆོས་
ཀྱི་དབྱིངས་སུ་ཀུན་ཏུ་བཟང་པོ། འོག་མིན་གནས་སུ་རྡོ་རྗེ་འཆང་ཆེན། སྟུག་པོ་བཀོད་
པར་སྣང་བ་མཐའ་ཡས་ཉིད། བདེ་བ་ཅན་དུ་མགོན་པོ་འོད་དཔག་མེད། རི་བོ་ཏ་ལར་
མགོན་པོ་སྤྱན་རས་གཟིགས། ཞེས་པ་རྣམས་དང་། གཞན་ཡང་རྡོ་རྗེ་གདན་དུ་ཐུབ་པ་
ཆེན་པོ་དང་། འོད་ལྔའི་གནས་སུ་མི་ཏུ་ཆེན་པོ་དང་
། དྷ་ན་ཀོ་ཤར་པདྨ་འབྱུང་གནས་
ལ་སོགས་འགྲོ་བའི་དོན་དུ་ཐུགས་རྗེའི་སྤྲུལ་པ་ཡིན་གསུངས་སོ། །
དེའང་ཀུན་བཟང་། རྡོ་རྗེ་འཆང་། སྣང་མཐའ། ཚེ་དཔག་མེད། ཐུགས་རྗེ་ཆེན་
པོ་འཕགས་པ་སྤྱན་རས་གཟིགས། རྒྱལ་སྲས་མི་ཏ་ཛ་ཀི། རྒྱལ་སྲས་པདྨ་འབྱུང་གནས།
རིག་འཛིན་བླ་མ་དྲིན་ཅན་རྣམས་ལ་འདུད། ཅེས་གསུངས་སོ། །དབང་བསྐུར་བརྒྱུད་
པའི་བྱིན་རླབས་མ་ཆད་པར། །འགྲོ་བའི་དོན་མཛད་བླ་མ་འདི་དག་རྣམས། །རྒྱལ་
སྲས་མི་ཡི་གཟུགས་སུ་སྤྲུལ་པ་མཛད། །དེ་ཕྱིར་ཡིད་ཆེས་ཁུངས་བཙུན་ལོ་རྒྱུས་བཤད། །
ཅེས་པ་གོང་མ་རྣམས་སོ། །དེའང་རྒྱུད་ལས། སློབ་མ་ངེས་ཤེས་བསྐྱེད་པའི་ཕྱིར། །བླ་མ་
284



རྒྱལ་སྲས་མི་ཏུ་ཛ་ཀིའི་རྣམ་ཐར།
བརྒྱུད་པའི་ལོ་རྒྱུས་བཤད། །སྟོན་པ་ཉིད་ལ་ཡིད་ཆེས་ཤིང་། །བསྟན་པའི་ཁུངས་ཡང་
(ཀྱང)བཙུན་པར་འགྱུར། །ཅེས་ཞེས)གསུངས་པས། འདིར་དབང་བསྐུར་བརྒྱུད་པའི་རྩ་
བ་རྒྱལ་སྲས་རྣལ་འབྱོར་པ་ཆེན་པོ་གུ་རུ་མི་ཏྲ་ཨཱ་ནནྟ་ཞེས་བྱ་བའི་རྣམ་པར་ཐར་པ་
ཅུང་ཟད་ཞིག(ཞིག)བཀོད་པའོ། །
སྡོམ་ནི། གཟིགས་དང་ལྷུམས་ཞུགས་བལྟམས་པ་དང་
། །རིགས་བཟང་ཞུགས་དང་
རྒྱལ་སྲིད་སྤངས། །བསྐྱེད་རིམ་སྦྱངས་དང་གྲོལ་ལམ་སྦྱངས། །ཌཱ་ཀི་བསྟན(བསྟེན)དང་
ཟབ་ལམ་ཞུས། །སྐུ་ཡི་འགྲོ་དོན་གསུང་གི་འགྲོ་དོན་དང་
། །ཡོན་ཏན་འགྲོ་དོན་ཐུགས་
ཀྱི་འགྲོ་དོན་གཏེར་ཆེན་བཏོན། །པདྨའི་རྗེས་བཟུང་མཐའ་རྒྱས་སོ། །ཞེས་པའོ།།
ལེའུ་དང་པོ།
དེ་ལ་དང་པོ་ནི། ཆོས་ཀྱི་དབྱིངས་ཀྱི་ཕོ་བྲང་། ཡེ་ཤེས་སོ་སོར་གསལ་བའི་ཞིང་
ཁམས་ནི་མཁའ་དབྱིངས་རྣམ་པར་དག་པའོ། །སྟོན་པ་ནི་ཆོས་སྐུ་ཀུན་བཟང་སྣང་བ་
མཐའ་ཡས་རྣམས་གོང་དུ་བཤད་པ་ལྟར་རོ། །གཟུགས་ཀྱི་སྐུར་སྤྲུལ་པ་ནི། ཞིང་ཁམས་
དང་སྟོང་ཉིད་ལ་སོགས་པའི་རྒྱན་ཕོ་བྲང་ནི། པདྨ་བཀོད་པའི་ཞིང་ཁམས་དེ་ཡང་སྤྱི་
ཁྱབ་དང་། གཙང་མ་རིགས་ཀྱི་ཞིང་ཁམས་ཞེས་པའམ་སྤྲོས་མིང་དུ་སྟུག་པོ་བཀོད་པ་
ཞེས་པའོ། །དེ་ལ་བཀོད་པ་དང་། དབྱིབས་མཛེས་པའི་རྒྱན་དང་། གསེར་གྱི་ས་གཞི་
དང་༑ བྱང་ཆུབ་ཀྱི་ཤིང་དང་
། ཡན་ལག་བརྒྱད་དང་ལྡན་པའི་ཆུ་ལ་སོགས་དང་། དེ་
དག་ལ་སོགས་པ་འདུས་བྱས་སུ་མ་གྲུབ་པའི་ཏིང་ངེ་འཛིན་གྱི་ཡོན་ཏན་དུ་མ་མངའ་
བའི་ཕྱིར་པདྨ་བཀོད་པ་ཞེས་བྱའོ། །ཕོ་བྲང་དུ་མཚོན་པས་གངས་ཆེན་མཚོའི་བདེ་བ་
285



ལོ་པཎ་གྱི་རྣམ་ཐར་ཕྱོགས་བསྒྲིགས།
ཅན་ནོ། །དེ་བས་ན་ལོངས་སྐུ་རིགས་ལྔའམ། གངས་ཆེན་མཚོ་ན་རྣམ་པར་སྣང་མཛད།
བདེ་བ་ཅན་ན་འོད་དཔག་མེད་པའི་སྐུ་ཞེས་ཀྱང་བརྗོད། དོན་ལ་ངོ་བོ་ཐ་དད་མི་
མངའོ། །འདིར་རྒྱལ་སྲས་མི་ཏུའི་བྱོན་ཚུལ་རྣམ་ཐར་རྒྱ་མཚོ་ལྟ་བུ་ལས། ཀུན་བཟང་
རིགས་ལྔའི་བྱོན་ཚུལ་གྱི་ལེའུ་སྟེ་དང་པོའོ།། །།
ལེའུ་གཉིས་པ།
གཞན་ཡང་སྤྲུལ་པ་དཔག་ཏུ་མེད་པ་ནི། པདྨ་ལས་སྤྲུལ་པ། འཇིག་རྟེན་གྱི་ཁམས་
རང་བཞིན་དག་པའི་ཕྱོགས་ཐམས་ཅད་བདེ་བ་ཅན་ནོ། །དེ་ན་སྤྲུལ་པའི་སྟོན་པ། འོད་
དཔག་མེད་བྱེ་བ་ཕྲག་བརྒྱ་སྟེ། དེའི་ཐུགས་ཀྱི་སྤྲུལ་པ་བྱེ་བ་ཕྲག་བརྒྱ། འགྲོ་བའི་དོན་
དུ་བྱང་ཆུབ་སེམས་དཔའ་སྤྱན་རས་གཟིགས་ཞེས་བྱ་བར་སྤྲུལ་ཏེ། ཐུགས་རྗེ་ཆེན་པོ་
དང་ལྡན་པ་སྤྱན་རས་གཟིགས་འདི་ཉིད། འཇིག་རྟེན་གྱི་ཁམས་ཐམས་ཅད་དུ་འགྲོ་
བའི་དོན་མཛད་དོ། །
དེ་ཡང་འཇིག་རྟེན་ཁམས་ལ་ལར་ནི་སངས་རྒྱས་པའི་ཚུལ་མཛད། ལ་ལར་ནི་
བྱང་ཆུབ་སེམས་དཔའི་ཚུལ། ལ་ལར་ནི་ཚངས་པའི་ཚུལ། ལ་ལར་ནི་བརྒྱ་བྱིན་གྱི་ཚུལ།
ལ་ལར་ནི་འཇིག་རྟེན་སྐྱོང་བའི་ཚུལ། ལ་ལར་ནི་དབང་ཕྱུག་ཆེན་པོའི་ཚུལ
། ལ་ལར་
ནི་འཁོར་ལོས་སྒྱུར་བའི་ཚུལ་ལ་སོགས་པས་འགྲོ་བའི་དོན་མཛད་པ་དང་། འཇིག་
རྟེན་གྱི་ཁམས་གཅིག་ལ་སྤྲུལ་པ་དཔག་ཏུ་མེད་པས་དོན་མཛད་དོ། །དེ་ཡང་ལྷ་རྣམས་
འདུལ་བ་ལ་ལྷའི་དབང་པོ་བརྒྱ་བྱིན་ལ་སོགས། གནས་རིགས་སོ་སོའི་རྒྱལ་པོར་སྤྲུལ་
ནས་འགྲོ་བའི་དོན་མཛད་དོ། །ལྷ་མ་ཡིན་འདུལ་བ་ལ་ཐག་བཟང་རིས་སམ། སྒྲ་གཅན་
286



རྒྱལ་སྲས་མི་ཏྲ་ཛཱ་ཀིའི་རྣམ་ཐར།
ནམ༑ དྲི་ཟའམ། གྲུལ་བུམ་མམ། ཀླུ་དབང་གནོད་སྦྱིན་ལ་སོགས་པ་མང་པོར་སྤྲུལ་ནས་
དོན་མཛད། མི་འདུལ་བ་ལ་ཤཱཀྱ་ཐུབ་པའམ། རྒྱལ་པོའམ། དགེ་སྦྱོང་ངམ། ཁྱིམ་བདག་
གམ; བྲམ་ཟེའམ། གདོལ་བ་རྣམས་དང་
། གང་ལ་གང་འདུལ་དུ་སྤྲུལ་ནས་དོན་མཛད།
བྱོལ་སོང་འདུལ་བ་རྣམས་ལ་སེང་གེའམ། སྟག་གམ། ཁྱུང་ངམ། ཁུ་བྱུག་གམ། ཁྱུ་
མཆོག་གམ། ཅང་ཤེས་སམ། ཆུ་སྲིན་ལ་སོགས་པར་སྤྲུལ་ནས་དོན་མཛད། ཡི་དྭགས་
འདུལ་བ་ལ་ཁ་འབར་མར་སྤྲུལ་ལམ། མཁའ་ལ་རྒྱུ་བའམ། བྱིང་ན་གནས་པའམ། དེ་
རྣམས་ཀྱི་དོན་ལ་སོ་སོར་སྤྲུལ་ནས་དོན་མཛད་དོ། །དམྱལ་བ་འདུལ་བ་ལ་ཆོས་ཀྱི་རྒྱལ་
པོའམ། ཨ་བ་གླང་མགོའམ། གདུགས་སྦྲུལ་མགོའམ། རཀྟ་ཕག་མགོ་ལ་སོགས་པར་སྤྲུལ་
ནས་དོན་མཛད་དོ། །དེ་བཞིན་དུ་འཛམ་བུ་གླིང་འདི་ཉིད་དུའང་
། རྒྱ་གར་ཆོས་ཀྱིས་
འདུལ་བ་ལ་ཕྱག་ན་རྡོ་རྗེར་སྤྲུལ། བོད་ཁ་བ་ཅན་འདུལ་བ་ལ་སྤྱན་རས་གཟིགས་སུ་
སྤྲུལ༑ རྒྱ་ནག་རྩིས་ཀྱིས་འདུལ་བ་ལ་འཇམ་དཔལ། ཞང་ཞུང་བོན་གྱིས་འདུལ་བ་ལ་
གཤེན་ལྷ་འོད་དཀར་དུ་སྤྲུལ། སྟག་གཟིག་ནོར་གྱིས་འདུལ་བ་ལ་འཇག་བགྱིག་པའམ་
ཛམྦྷ་ལ། གེ་སར་དམར་གིས་འདུལ་བ་ལ་ལྕགས་ཀྱི་གྱད་པ་མིའུ་ཐུང་
། ཁ་བྱེ་ཆེ)སྨན་
གྱིས་འདུལ་བ་ལ་དྲང་སྲོང་ཀུན་ཤེས། ཨོ་རྒྱན་མཁའ་འགྲོས་འདུལ་བ་ལ་རྟ་མགྲིན།
མདོར་ན་ཞི་རྒྱས་དབང་དྲག་དུ་མས། གང་ལ་གང་འདུལ་དུ་སྐུ་སྤྲུལ་ནས་ཕོ་
བྲང་རི་བོ་ཏ་ལའི་རྩེ་མོ་ནས་འཛམ་བུའི་གླིང་དུ་གཟིགས་པས། སུ་ནི་དར། སུ་ནི་རྒུད།
སུ་ནི་སྐྱེ། སུ་ནི་རྒས། སུ་ནི་འཆི། ཅི་ལྟ་བུའི་དུས་ལ་བབ་གཟིགས་པའི་ཚེ། ཐུབ་པའི་
བསྟན་པ་ནི་ཉམས་ཤིང་
། བདུད་དང་མུ་སྟེགས་པའི་བསྟན་པ་དར་བར་གཟིགས། འགྲོ་
བ་རྣམས་མི་དགེ་བའི་ལས་ཀྱི་འབྲས་བུ་སྤྱད་པར་གཟིགས། དེ་ལ་སྐྱབས་ནུས་པའི་སྐྱེས་
བུ་དཀོན་པར་གཟིགས་ཏེ། སྙིང་རྗེ་དཔག་ཏུ་མེད་པ་སྐྱེས་སོ། །དེ་ལྟར་གཟིགས་སྟང་
287



ལོ་པཎ་གྱི་རྣམ་ཐར་ཕྱོགས་བསྒྲིགས།
གསུམ་གྱིས་འགྲོ་བ་ལ་ཐུགས་བརྩེ་བའི་ཕྱིར། སྙིང་རྗེ་དང་བྱང་སེམས་དཔག་ཏུ་མེད་
པ་སྐྱེས་ཏེ། བདག་གིས་སྤྲུལ་པ་འགའ་ཞིག་བཀྱེ་བར་དགོངས་པའི་ཚེ། སྤྱན་གཉིས་ལས་
སྤྱན་ཆབ་བྱང་ཆུབ་སེམས་ཀྱི་བདུད་རྩི་ཐིགས་པ་རེ་རེ་ལྷགས་པར་གྱུར་ཏོ། །སྤྱན་ཆབ་
གཡས་དེ་ཕྱག་གཡས་ཀྱི་མཐེབ་སྲིན་གྱིས་གཡས་སུ་གཏོར་བས། འོད་ཟེར་དཀར་པོ་སྒྲ་
དང་བཅས་པས་རྒྱ་གར་ཤར་ཕྱོགས་སུ་སོང་བས། རྒྱལ་སྲས་མི་ཏ་ཛ་ཀི་འཁྲུངས། སྤྱན་
ཆབ་གཡོན་པ་དེ་ཕྱག་གཡོན་པའི་མཐེབ་སྲིན་གྱིས་གཡོན་དུ་གཏོར་བས། འོད་དམར་
པོ་སྒྲ་དང་བཅས་ཏེ་རྒྱ་གར་ནུབ་ཕྱོགས་སུ་སོང་བས་མཁའ་འགྲོ་མ་དེ་ཝ་ཌཱ་ཀིན་བྱོན་
ནོ། །དེ་ཝ་ཌཱ་ཀིའི་ལོ་རྒྱུས་འོག་ཏུ་འཆད་དོ། །འདིར་རྒྱལ་སྲས་མི་ཏུ་བྱོན་ཚུལ་རྣམ་ཐར་
རྒྱ་མཚོ་ལྟ་བུ་ལས། འཇིག་རྟེན་གྱི་ཁམས་སུ་སྤྲུལ་པ་བཀྱེ་བའི་ལེའུ་སྟེ་གཉིས་པའོ།། །།
ལེའུ་གསུམ་པ།
དེ་ཡང་མི་ཏྲ་ཛཱ་ཀི་བྱོན་ཚུལ་ནི། ཐུབ་པ་མྱ་ངན་ལས་འདས་ནས་ལོ་དགུ་བརྒྱ་
ལྔ་བཅུ་ལོན་པའི་ཚེ་ རྒྱ་གར་ཤར་ཕྱོགས་ཀྱི་གྲོང་ཁྱེར་ཝཱ་ར་ཎ་སཱི་ཞེས་བྱ་བ་ན། ཆོས་
སྐྱོང་བའི་རྒྱལ་པོ་དགེ་བའི་བློ་གྲོས་ཞེས་བྱ་བ། རྒྱ་གར་ཤར་ཕྱོགས་དང་ལྷོ་ཕྱོགས་ཀྱི་
གྲོང་ཁྱེར་སུམ་སྟོང་ཙམ་དབང་བསྒྱུར་བའི་རྒྱལ་པོ་ཞིག་ཡོད་པ་དེ་ལ་རྒྱ་གར་ཤར་
ལྷོ་ཕྱོགས་ཀྱི་རྒྱལ་པོ་འགྲོ་འདུལ་ཞེས་བྱ་བའི་བུ་མོ། ལྷ་ལྕམ་ཉི་མ་བཟང་མོ་ཞེས་བྱ་བ་
དང་། ཟླ་བ་བཟང་མོ་ཞེས་བྱ་བ། ཆེན་མ་གཉིས་དུས་གཅིག་ལ་བཙུན་མོར་བླངས་སོ།
དུས་རེ་ཞིག་ན། རྒྱལ་པོ་རྡོ་རྗེ་གདན་གྱི་ལྷ་བྱང་ཆུབ་ཆེན་པོ་ལ་མཆོད་པ་འབུལ་
དུ་ཕྱིན་པ་ལ། གནྡྷོ་ལའི་དྲུང་དུ་མོས་གུས་བྱེད་པའི་བུ་མོ་མཛེས་མ་འོད་འབར་བ་ཡིད་
288



རྒྱལ་སྲས་མི་ཏུ་ཛ་ཀིའི་རྣམ་ཐར།
འཕྲོག་པའི་ཚུལ་དང་ལྡན་པའི་བུད་མེད་མཚན་དང་ལྡན་པ་ཞིག་མཐོང་ངོ༌
། །རྒྱལ་པོས་
བུ་མོ་དེ་ལ་སྨྲས་པ། བུ་མོ་ཁྱོད་ཀྱི་ཡུལ་དང་ཕ་མ་གང་དུ་ཡོད། རིགས་ཅི་ཡིན་ཅེས་དྲིས་
པ་དང༌། བུ་མོ་དེས་ན་རེ། བདག་གི་རིགས་ནི་རྒྱལ་རིགས་ཡིན། མ་ག་དྷའི་རྒྱལ་པོ་ཟླ་
བ་སེང་གེ་ཞེས་བྱ་བའི་བུ་མོ་ཡིན་ནོ། །ཡང་རྒྱལ་པོས་སྨྲས་པ། བུ་མོ་ཁྱོད་ལ་ཁྱིམ་བདག་
ཡོད་དམ་མེད། ཁྱོད་ཀྱི་མིང་ཅི་ཟེར་གསུངས་པས། ཡང་བུ་མོ་དེས་སྨྲས་པ། བདག་གི་
མིང་འོད་ཟེར་ཀུན་ཏུ་མཛེས་མ་ཞེས་བྱ་བ་ཡིན། ཁྱིམ་བདག་མེད་དོ་ཞེས་སོ། །
དེ་ནས་རྒྱལ་པོས་གསེར་མང་པོ་མ་ག་དྷའི་རྒྱལ་པོ་ལ་བསྐུར་ནས་ལྷ་ལྕམ་སློང་
བའི་སྙེའོ་དཔུང་དང་བཅས་པ་བརྫོང་སྟེ་བརྫངས་ཏེ།། དཔུང་གི་ཚོགས་རྣམས་ཀྱིས་
གསེར་དང་རྒྱལ་པོའི་ལོ་རྒྱུས་བརྗོད་དོ། །མ་ག་དྷའི་རྒྱལ་པོས་ཀྱང་བུ་མོ་རྫོང་དང་
བཅས་པ་ཝཱ་ར་ཎ་སཱིའི་རྒྱལ་པོ་ལ་ཕུལ་ལོ། །དེ་ནས་སྙེའོ་རྣམས་ལྷ་ལྕམ་གདན་དྲངས་
པས་ཐམས་ཅད་ཡིད་དགའ་ཞིང་ཏིང་ངེ་འཛིན་གྱི་ཉམས་དང་ལྡན་ནོ། །དེ་ནས་རྒྱལ་
པོའི་དྲུང་དུ་ཕུལ་ཅིང་བཙུན་མོར་མངའ་གསོལ་ལོ། །བཙུན་མོར་མངའ་གསོལ་བ་དང་།
རྒྱལ་པོའི་བཙུན་མོ་ཆེ་བ་གཉིས་མ་དགའ་བར་གྱུར་ཏོ། །འདིར་རྒྱལ་སྲས་མི་ཏྲའི་རྣམ་
ཐར་རྒྱ་མཚོ་ལྟ་བུ་ལས། མ་ག་དྷའི་རྒྱལ་པོའི་ལྕམ་མོ་གདན་དྲངས་པའི་ལེའུ་སྟེ་གསུམ་
པའོ༑། །།
ལེའུ་བཞི་པ།
དེ་ནས་རྒྱལ་པོ་དེས་བཙུན་མོ་རེ་རེ་ལ་ཕོ་བྲང་རེ་བྱིན་ནས་སོ་སོར་བཞག་གོ། །བླ་
མཆོད་རེ་རེ་ཡང་སོ་སོར་བྱིན་ནས། ཆེ་བ་ལ་འཇམ་དཔལ་གྱི་གྲུབ་ཐོབ་ཅིག་མཆོད་
289



ལོ་པཎ་གྱི་རྣམ་ཐར་ཕྱོགས་བསྒྲིགས།
གནས་སུ་བྱིན་ནོ། །འབྲིང་བ་ལ་ཕྱག་ན་རྡོ་རྗེའི་གྲུབ་ཐོབ་ཅིག་མཆོད་གནས་སུ་བྱིན་
ནོ༑ །ཆུང་བ་ལ་ནི་བྲམ་ཟེ་སློབ་དཔོན་ཀ་རུ་སིདྡྷི་ཞེས་བྱ་བ་སྤྱན་རས་གཟིགས་ཀྱི་
གྲུབ་ཐོབ་ཅིག་མཆོད་གནས་སུ་བྱིན་ནས་བཞག་གོ། རྒྱལ་པོ་ནི་བཙུན་མོ་ཆུང་བ་ལ་
ཤིན་ཏུ་མཉེས་པ་ཡོད་ཅིང་
། བཙུན་མོ་ཆུང་བ་དེ་ཡང་ཤིན་ཏུ་ཡིད་དུ་འོང་བ། སྨྲ་བ་
མཁས་ཤིང་ངག་སྙན་པ། རྒྱུད་དུལ་ཞིང་སེམས་དྲང་བ། སྤྱོད་ལམ་མཛེས་ཤིང་བྱ་བ་ལ་
མཁས་པ། ཚུལ་དང་མཐུན་ཤིང་ཞིང་བུད་མེད་ཀྱི་ཡོན་ཏན་ཐམས་ཅད་ཚང་བ་
ལ༑ བཙུན་མོ་ཆེ་བ་གཉིས་ཕྲག་དོག་སྐྱེས་ནས། བཙུན་མོ་ཆུང་བ་ལ་བུ་གཙེས་ཤིག་ཟས་
དང་སྦྱར་ནས་བྱིན་བས་རྒྱལ་བུ་མི་འབྱུང་བར་བྱས་སོ། །
བཙུན་མོ་ཆེན་མ་ཉི་མ་བཟང་མོ་ལ་བུ་གསུམ་ཡོད་དོ། །འབྲིང་མོ་ཟླ་བ་བཟང་མོ་
ལ་བུ་གཉིས་ཡོད་དོ། །ཆུང་བ་ལ་སྲས་མེད་པར་གྱུར་ཀྱང་རྒྱལ་པོ་མཉེས་ཤིང་། བཙུན་
མོ་གསུམ་གྱིས་རྒྱལ་པོ་ལ་ཞག་གསུམ་གྱི་བསྙེན་བསྐུར་རེ་མོས་བྱེད་དོ། །དེའི་ཚེ་བཙུན་
མོ་ཆེན་མ་གཉིས་ཀྱིས། རྒྱལ་པོ་བཙུན་མོ་ཆུང་བ་ལ་མི་མཉེས་པའི་ཐབས་བྱ་བསམ་སྟེ།
རྒྱ་གར་གྱི་རྩིས་མཁན་དང་
། མོ་མ་ལ་སོགས་ལ་ལོངས་སྤྱོད་མང་པོ་བརྔན་པར་བྱིན་
ཏེ༑ བཙུན་མོ་ཆུང་བ་འདི་ཕྲ་མེན་མའི་རིགས་ཡིན་ཏེ། རྒྱལ་པོའི་སྐུ་སྲོག་ལ་གནོད་
པར་འདུག་ཅེས་བསྒོ་བ་ལ། དེར་རྒྱལ་པོའི་དྲུང་རྩིས་མཁན་དང་
། མིག་མཐོང་མཁན་
མང་པོ་འདུས་ཤིང་
། ངག་མཐུན་པར་དེ་སྐད་ཟེར་བས། རྒྱལ་པོ་ཡང་སྙན་གསན་ནས་
ཐུགས་མི་མཉེས་པར་གྱུར་ཏོ། །
དེའི་ཚེ་ཆེན་མ་གཉིས་ན་རེ། རྒྱལ་པོ་ལགས། བཙུན་མོ་ནི་རྒྱལ་བུ་འདོད་པའི་
ཕྱིར་བླངས་པ་ཡིན། རྒྱལ་བུ་མེད་པའི་བཙུན་མོས་ཅི་བྱེད་ཟེར་ནས་ཕྲ་མ་བཅུག་ནས།
རྒྱལ་པོ་ཡང་སྙན་ཁུང་སྲབ་བས་རྒྱལ་པོའི་བསྙེན་བཀུར་ཡང་ཟླ་བ་རེ་ལ་ཞག་རེ་བྱེད་
290



རྒྱལ་སྲས་མི་ཏྲ་ཛ་ཀིའི་རྣམ་ཐར།
དུ་མ་བཅུག་ནས། བཙུན་མོ་ཆུང་བ་ནི་བར་དེར་སྐྱུར་བར་བཞག་གོ། །དེ་ནས་དགོངས་
པ་ཞིག་བཏང་ནས། ཆེན་མ་གཉིས་ཕྲག་དོག་ཆེ་ཞིང་བདག་ལ་བུ་ཚ་མེད། རྒྱལ་པོ་ཡང་
སྙན་གསན་པར་གྱུར་ནས། ད་ལོངས་སྤྱོད་ལ་སྙིང་པོ་མེད། བདག་གི་ཡོ་བྱད་འདི་དག་
ཀྱང་། ཆེན་མའི་བུས་སྤྱོད་པ་བས། རང་ལ་ཕན་པའི་ཕྱིར། ཡར་དཀོན་མཆོག་ལ་འབུལ།
མར་ངན་ལོང(སློང)ལ་སྦྱིན་པ་བཏང་
། ཕྱི་མའི་དོན་གྲུབ་ཚད་བྱའོ་སྙམ་ནས། གྲོང་གི་
ཕྱི་ངོས་སུ་སྐྱེལ་མོས་ཚལ་གྱི་དབུས་སུ། མཆོད་པའི་རྟེན་གཙུག་ལག་ཁང་ཆེན་པོ་རྟེན་
གསུམ་དང་བཅས་པ་ཞིག་བཞེངས་ནས། དགེ་འདུན་གྱི་སྡེ་ལ་ཞབས་ཏོག་བྱེད་ཅིང་།
གྲོང་ཁྱེར་གྱི་དབུས་སུ་ལོངས་སྤྱོད་ཐམས་ཅད་སྦྱིན་པ་བཏང་ནས། བཙུན་མོ་དེ་ཉིད་
ཀྱི་ལོངས་སྤྱོད་ཆུང་དུ་མ་སོང་ཞིང་
། སླར་སྙན་གྲགས་དང་ལོངས་སྤྱོད་ཐམས་ཅད་
རྒྱས་པར་གྱུར་ཏོ། །
དུས་དེའི་ཚེ། རྒྱལ་པོ་ཡང་བཙུན་མོ་ཆུང་བ་འོད་ཟེར་ཀུན་ཏུ་མཛེས་མའི་དགེ་
བའི་ལས་དེ་ལ་རྗེས་སུ་ཡིད་རང་ནས། བཙུན་མོ་ཆེ་བ་གཉིས་ཀྱིས་མ་ཚོར་བར་བཙུན་
མོ་ཆུང་བའི་ཕོ་བྲང་དུ་ཞག་གསུམ་བཞུགས་ཤིང་ཞལ་ཏ་རྒྱས་པར་མཛད་དེ། ལེགས་
སོ་ལེགས་སོ་ཞེས་བྱ་བར་བྱིན་ནོ། །མཉེས་པའི་གསུང་མང་དུ་བྱིན་ཅིང་ཕོ་བྲང་རང་
དུ་བཞུགས་པར་གྱུར་ཏོ། །འདིར་རྒྱལ་སྲས་མི་ཏུ་བྱོན་ཚུལ་རྒྱ་མཚོ་ལྟ་བུ་ལས། ཆེན་མ་
གཉིས་ཀྱིས་ཕྲ་མ་བཅུག་པའི་ལེའུ་སྟེ་བཞི་པའོ།། །།
ལེའུ་ལྔ་པ།
དེའི་ནུབ་མོ་བཙུན་མོའི་རྨི་ལམ་ལ། སྐྱེས་བུ་མཛེས་ཤིང་ཡིད་དུ་འོང་བ། མེ་ཏོག་
291



ལོ་པཎ་གྱི་རྣམ་ཐར་ཕྱོགས་བསྒྲིགས།
ཀུ་མུ་ཏའི་དོ་ཤལ་གསོལ་བ་ཞིག་གིས། ཕྱག་གཡས་ན་དངུལ་དཀར་གྱི་བུམ་པ་བདུད་
རྩིས་བཀང་བ་ཞིག་ཁྱེར་ནས་བྱུང་སྟེ། བཙུན་མོ་ལ་འདི་སྐད་དོ། ཀྱི་ལྷ་ལྕམ་དངོས་གྲུབ་
ཡོད་དོ་ཞེས་ཟེར་ནས་བདུད་རྩི་ལྕེ་ཐོག་ཏུ་བླུགས་བྱུང་བས། ལུས་ཐམས་ཅད་བདེ་བས་
གང་བའི་ངང་དུ་གཉིད་སད་དོ། །གཉིད་སད་ནས་ཀྱང་ཏིང་ངེ་འཛིན་གྱི་དགའ་བདེ་
དང་ལྡན་ཅིང་
། འཇིག་རྟེན་འཁྲུལ་བའི་སྣང་བ་མི་འབྱུང་ཞིང་
། ཆོས་འབའ་ཞིག་ཡིད་
ལ་བྱེད་པར་གྱུར་ཏེ། ཡབ་ཡུམ་གསོ་སྦྱོང་ལ་གནས་པའི་དྲུང་དུ་བཞུགས་པར་ངེས་སོ། །
དེའི་ཚེ་རྒྱལ་པོ་ལ་ཞུས་པ། ཀྱེ་རྒྱལ་པོ་ཆེན་པོ་ལགས། བདག་ནི་ལོ་འགའ་ལ་
ཕོ་བྲང་འདི་ཉིད་དུ་ཐར་བའི་བྱང་ཆུབ་སྒྲུབ་ཅིང་བསམ་གཏན་གྱི་ནང་མཚམས་ལ་
གནས་པར་བཀའ་གནང་བར་ཞུའོ། །ཞེས་ཞུས་པས། རྒྱལ་པོས་བཀའ་གནང་བ། མཛེས་
མ་ཁྱོད་དེ་ལྟར་གྱིས་ཤིག །ཅེས་གསུངས་ནས། རྒྱལ་པོ་ཉིད་ཕོ་བྲང་དུ་གཤེགས་སོ། །དེ་
ནས་བཙུན་མོས་རང་གི་བླ་མ་དགེ་སློང་བྲམ་ཟེ་སྤྱན་དྲངས་བསྙེན་བཀུར་བྱས་ནས་རྨི་
ལམ་ངོ་མཚར་ཅན་དེ་ཉིད་བཤད་པ་ལས། དགེ་སློང་ན་རེ། ཁྱེད་ལ་རྒྱལ་བུ་བྱང་ཆུབ་
སེམས་དཔའི་རིགས་ཅན་ཞིག་སྐྱེ་བར་འགྱུར་རོ། ཞེས་ལུང་བསྟན་ནོ། །
དེ་ནས་དགེ་སློང་དེ་ཉིད་ལ་བསྙེན་གནས་ཀྱི་སྡོམ་པ་ཞུས། སྤྱན་རས་གཟིགས་ཀྱི་
ཆོས་ལུང་དང་
། བསྐྱེད་རྫོགས་ཡིད་ལ་བྱེད་ཅིང་ནང་མཚམས་དང་ལྡན་པར་བཞུགས་སོ། །
དེ་ནས་བཙུན་མོ་འོད་ཟེར་ཀུན་ཏུ་མཛེས་མའི་ལུས་ལ་ཁྱེའུ་གནས་པའི་རྟགས་
དང་ལྡན་པར་གྱུར་ཏེ། དེའི་ཚེ་ལུས་ཡང་ཞིང་བདེ་བ་དང་། ངག་སྤྲོ་ཞིང་ཆོས་སུ་
སྨྲ་བ་དང་། ཡིད་དགའ་ཞིང་ཏིང་ངེ་འཛིན་འཆར་བ། རྨི་ལམ་དུ་ཡང་བདེ་བ་ཅན་
དང་༑ མངོན་དགའ་དང་། རི་བོ་ཏ་ལ་ལ་སོགས་པའི་ཞིང་ཁམས་རྨིས་པར་གྱུར་ཏེ།
དེ་ནས་ཟླ་བ་བཅུའི་ངོ་ལ་སྐུ་བལྟམས་པའི་དུས་ལ་བབ་ཏེ། ནང་པར་བལྟམས་པའི་དེ་
292



རྒྱལ་སྲས་མི་ཏུ་ཛ་ཀིའི་རྣམ་ཐར་
ནུབ་རྒྱལ་པོ་ཉིད་ཀྱི་རྨི་ལམ་ན། ནམ་མཁའ་ནས་རིན་པོ་ཆེ་སྣ་ལྔའི་བུམ་པ་བདུད་རྩིས་
བཀང་བ་ཞིག། རྒྱལ་པོ་དེ་ཉིད་ཀྱི་དབུ་ཐོག་ཏུ་བབས་ཏེ་ཕྱག་གིས་བླངས་པ་ཞིག་རྨིས་
སོ༑ རྒྱལ་པོ་རྨི་ལམ་ལ་ངོ་མཚར་ནས། ནངས་པར་དཀོན་མཆོག་ལ་མཆོད་པ་འབུལ་
ཞིང་ཡོད་པའི་ཚེ་ནམ་མཁའ་འཇའ་འོད་ཀྱིས་ཁེངས་ཤིང་
། ལྷའི་རོལ་མོའི་སྒྲ་དང་མེ་
ཏོག་གི་ཆར་བབས་པར་གྱུར་ཏོ། །
རྒྱལ་པོ་ལ་སོགས་པ་གྲོང་ཁྱེར་གྱི་མི་ཐམས་ཅད་འདི་ལྟ་བུའི་ལྟས་ངོ་མཚར་ཆེ་
བ་འདི་དག་སུ་ཡི་མཐུ་ལས་བྱུང་ཞེས་མ་ངེས་པར་གྱུར་ཏོ། །དེའི་ཚེ་བཙུན་མོ་ཆུང་བ་
འོད་ཟེར་ཀུན་ཏུ་མཛེས་མ་ཉིད་ལ། རང་གི་ཕོ་བྲང་གི་ནང་མཚམས་སུ། རྒྱལ་བུ་མིའི་
བུ་མི་འདྲ་བ་ལྷའི་སྲས་འདྲ་བ་ཞིག་སྐུ་འོད་ཟེར་དང་བཅས་ཏེ། ཡི་གེ་དྲུག་པའི་སྒྲ་
སྒྲོགས་ཤིང་སངས་རྒྱས་མྱ་ངན་ལས་འདས་ནས་ལོ་དགུ་བརྒྱ་ལྔ་བཅུ་ང་གསུམ་ལོན་
པའི་དུས་སུ། ཆུ་མོ་གླང་ལོ་ལ་སྐུ་འཁྲུངས་པར་གྱུར་ཏོ། །འདིར་རྒྱལ་སྲས་མི་ཏྲའི་བྱོན་
ཚུལ་རྣམ་ཐར་རྒྱ་མཚོ་ལྟ་བུ་ལས། སྐུ་འཁྲུངས་པའི་ལེའུ་སྟེ་ལྔ་པའོ།། །།
ལེའུ་དྲུག་པ།
དེ་ནས་བཙུན་མོའི་བསམ་པ་ལ། བདག་གི་བུ་འདི་ངས་ཇོ་བོ་ཐུགས་རྗེ་ཆེན་པོ་ལ་
གསོལ་བ་བཏབ་ཅིང་ལོངས་སྤྱོད་ཐམས་ཅད་སྦྱིན་པར་བཏང་བས། དེའི་མཐུ་ལ་བརྟེན་
ནས༑ འཕགས་པ་སྤྱན་རས་གཟིགས་ཀྱིས་གནང་བར་ངེས། འདི་བར་ཆད་དུ་མ་སོང་
བར་བྱ་བའི་ཕྱིར། ལོ་འགའ་ཞིག་བླ་མ་མ་གཏོགས་པ་ཐམས་ཅད་ལ་གསང་ཞིང་
། སྐྱེད་
བསྲིང་བར་བྱའོ་སྙམ་ཏེ་རབ་ཏུ་གསང་བར་བྱས་སོ། །དེའི་ཚེ་བླ་མ་བྲམ་ཟེ་སྤྱན་དྲངས་
293



ལོ་པཎ་གྱི་རྣམ་ཐར་ཕྱོགས་བསྒྲིགས།
ནས་རྒྱལ་བུའི་མཚན་བརྟགས་པ་ལས། བླ་མ་བྲམ་ཟེའི་ཞལ་ནས། འདི་ནི་རྒྱལ་པོ་ཟས་
གཙང་མའི་སྲས་ལྟ་བུར་ཁྱིམ་ན་གནས་ན་དབང་ཕྱུག་ལྡན། རབ་ཏུ་བྱུང་ན་འགྲོ་བ་
འདྲེན། འོན་ཀྱང་ཐེག་པ་ཆེན་པོའི་རིགས་ཡིན་ནོ། །ཞེས་གསུངས་སོ། །མཆོད་བསྟོད་
བསམ་གྱིས་མི་ཁྱབ་པ་མཛད་དོ། །འདིའི་མཚན་ཡང་དཔལ་དང་ལྡན་པས་ཤྲཱི་ཛྙཱ་ན་གྷ་
དྷ་ཞེས་བྱ་བར་ཐོགས། ཞེས་གསུངས་སོ། །
དེ་ནས་བཙུན་མོ་ཉིད་ཀྱིས་ཕོ་བྲང་ཡང་རྩེར་ཡི་དམ་ཐུགས་རྗེ་ཆེན་པོ་བཅུ་
གཅིག་ཞལ་བཞུགས་པའི་སྐུ་དྲུང་དུ་སྐུ་བསྐྱངས་ཏེ། ཡི་གེ་དྲུག་པའི་དབྱངས་ཀྱིས་བྲིད་
ཅིང་དགའ་སྟོན་དང་། མཆོད་པ་བསམ་གྱིས་མི་ཁྱབ་པ་བྱས་སོ། །ཙན་དན་གྱི་དྲི་དང་
རོལ་མོའི་སྒྲ་དང་
། དར་ཟབ་ལ་སོགས་པའི་འཕན་གདུགས་མང་པོ་སྦྲེལ། འབྲས་ཆང་
ཀ་རའི་ཁུ་བས་བསྐྱེད་བསྲིང་བ་ལས། རྒྱལ་བུ་དེ་ཡང་གཞན་གྱི་ལོ་སྐྱེད་བས་དེའི་ཟླ་
སྐྱེད་ཆེ། གཞན་གྱི་ཟླ་སྐྱེད་པས་དེའི་ཞག་སྐྱེད་ཆེ་ནས། ལོ་གསུམ་ལོན་པའི་ཚེ་ན། བླ་
མ་བྲམ་ཟེ་སྤྱན་དྲངས་ནས། རིག་པའི་གནས་ལྔའི་སློབ་གཉེར་བྱས་པས། ཐམས་ཅད་
ལ་བལྟས་པ་ཙམ་གྱིས་ཤེས་པར་གྱུར་ཏོ། །དེའི་ཚེ་བྲམ་ཟེ་དགེ་སློང་གིས་བསྟོད་པ།
མ་རྒྱལ་སྲས་རྒྱལ་བའི་རྣམ་འཕྲུལ་ཅན། །ཤེས་བྱ་ཀུན་ལ་མ་རྨོངས་ཤིང་
། །རིག་པ་སློབ་
པའི་ཚུལ་བསྟན་པ། །ཐམས་ཅད་མཁྱེན་པ་ངོ་མཚར་ཆེ། །ཞེས་གསུངས་སོ། །
དེའི་དུས་སུ་བཙུན་མོ་ཆེ་བ་གཉིས་ན་རེ། བཙུན་མོ་ཆུང་བ་འོད་ཟེར་ཀུན་ཏུ་
མཛེས་མ་ཉིད། ཙི་ཏི་ཛྭ་ལའི་ནད་བྱུང་ནས་ཇོ་བོ་ལ་སྐྱབས་སུ་འགྲོ་བར་བྱེད་ཅིང་ནང་
མཚམས་ལ་གནས་པ་ལས། ད་ནི་ལོ་བརྒྱད་སོང་བ་ཡིན་ཏེ་ད་རུང་མ་ཕན་ཏེ། ད་ནི་
རུལ་ནས་སོང་ཡོད། ཅེས་མི་ཁ་ཆེན་པོ་བསྒྲགས་པས། ཆོས་ལ་དཀར་བའི་བློན་པོ་རིག་
པ་ཅན་གཅིག་གིས་དེ་ཙུགས་སུ་ཨེ་ཡོད་མི་ཤེས། བཙུན་མོ་དེ་ཡང་བུད་མེད་མཚན་
ཨེ་
294



རྒྱལ་སྲས་མི་ཏ་ཛཱ་ཀིའི་རྣམ་ཐར།
དང་ལྡན་པ་ཡིན། དགེ་བའི་ལས་ལ་རྗེས་སུ་ཡི་རང་བ་ཞིག་འདུག། དཀོན་མཆོག
ཐུགས་རྗེས་དེ་ཚུགས་མི་འགྱུར་བསམ་ནས་རྒྱལ་པོའི་ཕོ་བྲང་གི་ཡང་རྩེར་ཕྱིན་ནས།
བྱ་འདབས་སྟེང་ནས་བཙུན་མོ་ཆུང་བའི་ཕོ་བྲང་གི་རྩེར་བལྟས་པས། བཙུན་མོ་ནི་
རྒྱལ་བུ་དང་རྩེ། སྔར་བས་ཀྱང་ལེགས་པར་མཐོང་ངོ༌། །བློན་པོ་དེར་རབ་ཏུ་དགའ་ནས།
རྒྱལ་པོ་ལ་ཞུས་པས། རྒྱལ་པོ་ཡང་རབ་ཏུ་དགྱེས་ནས། ཞལ་འཛུམ་པའི་མདངས་དང་
ལྡན་པར་གྱུར་ཏོ། །ཕོ་བྲང་དུ་བཀའི་འཕྲིན་པ་བཏང་ནས། མཛེས་མ་ཁྱོད་ལ་རྒྱལ་བུ་
འཁྲུངས་ནས་འདུག་ཅེས་པས། ནང་མཚམས་ཕྱེ་ནས་ང་ལ་སྟོན་གསུངས་ནས་གོང་གི་
བློན་པོ་རིག་པ་ཅན་དེ་ལ་གསུངས་ངག་བསྒྱུར་དུ་བཏང་ངོ༌
། །
དེ་ནས་ཞག་གསུམ་གྱི་ནངས་བར་མཚམས་ཕྱེ་ནས་རྒྱལ་བུ་སྟོན་པའི་ཞུ་བ་བྱས་
སོ༑ །དེའི་ཚེ་ཆེན་མ་གཉིས་ཀྱིས་བཙུན་མོ་ཆུང་བ་ལ་བུ་ཡོད་པར་ཐོས་ཏེ། ཆེན་མ་
གཉིས་ཀྱི་སེམས་ལ། རྒྱལ་པོ་དང་ཡུན་རིང་དུ་མ་མཇལ། བུ་འདི་བྲམ་ཟེ་སློབ་དཔོན
ཉིད་ལས་འོས་མེད། དེ་བས་ན་དགེ་སློང་གི་བུ་བྱུང་བས་ངོ་ཚ་ནས་ལོ་བརྒྱད་ཀྱི་བར་
དུ་ནང་མཚམས་ལ་གནས་པ་ཡིན་ངེས། དེ་བས་ན་མང་པོའི་གསེབ་ཏུ་སྨྲ་ཕབ་དགོས་
བསམ་ནས། གྲོང་དུའང་དེ་ལྟར་བསྒྲགས་པས། རྒྱལ་པོ་ལ་ཡང་འདི་ལྟར་ཞུས་ཏེ། ཀྱི་
རྒྱལ་པོ་ཆེན་པོ་ལགས། ཆུན་མའི་བུ་འདི་དག་དགེ་སློང་གི་བུ་མ་ལགས་སམ། དེ་ལྟར་
ཡིན་ན་རྒྱལ་པོ་སྐུ་གཉེན(གཉན)པས་གྲིབ་བྱུང་ན་མི་རུང་བས། འདི་རྒྱལ་པོ་དང་མ་
མཇལ་བར་གྲོང་གི་མཐའ་ལ་འདོན་པར་ཞུ་ཞུས་པས། རྒྱལ་པོ་ཁྱོད་ཀྱིས་རྒྱལ་བུ་ཡིན་
པར་དགོངས་ན། སྐྱེ་བོའི་ཚོགས་མང་པོའི་དབུས་སུ་མཇལ་འཕྲད་བྱེད་ཅིང་ཞལ་རས་
དང་སྐུ་ལུས་རྒྱལ་པོ་ཁྱེད་དང་འདྲའམ་མི་འདྲ་བརྟག་པར་བཅུག་ན་ཟབ་པར་འགྱུར་
ལགས། ཞེས་ཞུས་པས། རྒྱལ་པོས་ནི་ཁོང་རང་གི་ཡིན་པར་དགོངས་ནས། སྐྱེ་བོའི་
295



ལོ་པཎ་གྱི་རྣམ་ཐར་ཕྱོགས་བསྒྲིགས།
ཚོགས་མང་པོའི་དབུས་སུ་མཇལ་འཕྲད་བྱེད་དགོས། རྨི་ལྟས་དང་། བཀྲ་ཤིས་པའི་ལྟས་
མང་པོ་བྱུང་བས་ང་ཡི་ཡིན་ལས་ཆེ། འོན་ཀྱང་ང་རང་འདྲ་མི་འདྲ་བརྟགས་ན་ཟབ་
པར་དགོངས་ནས། སྐྱེ་བོའི་དབུས་སུ་འཕྲད་པར་བྱའོ། །ཞེས་གསུངས་ཏེ། གྲོང་དུའང་
རྒྱལ་པོས་བསྒྲགས་ཏེ་མཇལ་བའི་བཀའ་གནང་ངོ༌
། །
མཇལ་འཕྲད་ཀྱི་ཉིན་པར་གྲོང་ཁྱེར་གྱི་མི་མང་པོ་བསམ་གྱིས་མི་ཁྱབ་པ་
ཐམས་ཅད་ལྟད་མོ་ལ་འདུས་སོ། །དེའི་ཚེ་བཙུན་མོ་མཛེས་མ་མེ་ཏོག་པདྨ་ཁ་བྱེ་བ་
ལྟ་བུ་དེས། རྒྱལ་བུ་མཚར་སྡུག་ཡིད་དུ་འོང་བ་འོད་ཟེར་འཕྲོ་བ་ལྟ་བས་ཆོག་མི་ཤེས་
པའི་རྒྱལ་་བུ་དེ་ཁྲིད་དེ་བློན་པོའི་ཚོགས་མང་པོ་དང༌
། མཆོད་པའི་བྱེ་བྲག་མང་པོ་
ཐོགས་ནས། སྐྱེ་བོའི་ཚོགས་ཀྱི་དབུས་སུ་རྒྱལ་བུ་དེ་ཉིད་ཡབ་རྒྱལ་པོ་ལ་ཕུལ་ལོ། །རྒྱལ་
བུ་དེས་ཀྱང་ཡབ་རྒྱལ་པོ་ལ་ཕྱག་བྱས། གོས་ཕྲག་པ་ལ་གཟར་ནས། པུས་མོ་གཡས་པའི་
ལྷ་ང་ས་ལ་བཙུགས་ཏེ། ཁམས་བདེ་དང་སྐུ་ཁམས་ཞུས་ཏེ། ཀྱེ་ཀུན་གྱི་དཔལ། བདག་
གི་མགོན། བྱང་ཆུབ་སེམས་དཔའི་རིགས། ཡབ་རྒྱལ་པོ་ཆེན་པོ། རྒྱལ་སྲིད་ཆོས་དང་
མཐུན་པར་སྐྱོང་ཞིང་ཉིད་ཀྱི་གདན་ས་ན་འོ་མི་བརྒྱལ་ཞིང་བདེ་བར་བཞུགས་ལགས་
སམ་ཟེར་བས། རྒྱལ་བུ་དེ་ཉིད་གཟི་བརྗིད་འབར་བས། ཕྱག་ཕུལ་དུས་རྒྱལ་པོ་ལུས་
འདར་ཞིང་ས་ལ་ཐིམ་པ་ཙམ་གྱི་སྣང་བ་བྱུང་ངོ༌
། །དེ་ནི(ནས)དར་ཅིག་ནས་རྒྱལ་
པོ་ཡང་རབ་ཏུ་དགའ་སྟེ་རང་གི་སྟན་ཐོག་ཏུ་བོས་སོ། །རྒྱལ་པོ་ཡབ་སྲས་གཉིས་སྟན
གཅིག་ལ་འཁོད་པའི་ཚེ། རྒྱལ་སྲས་དེ་ཉིད་སྐུ་གཟི་བརྗིད་དང་ལྡན་ཅིང་
། རྒྱལ་པོ་འདྲ་
བ་ལ་ཁྱད་པར་དུ་མཛེས་ཤིང་བལྟ་བས་ཆོག་མི་ཤེས་པར་ཀུན་གྱིས་མཐོང་ངོ༌
། །ཆེན་
མ་གཉིས་ཀྱིས་ནི་རྒྱལ་པོ་དང་སྐུ་དངོས་སུ་མཐོང་ངོ༌
། །དེའི་ཚེ་བློན་འབངས་ཀྱི་སྐྱེ་
བོའི་ཚོགས་ཐམས་ཅད་དགའ་སྟེ། རྒྱལ་སྲས་ཀུན་དགའ་ཞེས་བྱ་བར་བཏགས་སོ། །
296



རྒྱལ་སྲས་མི་ཏྲ་ཛ་ཀིའི་རྣམ་ཐར།
དེའི་ཚེ་ནམ་མཁའ་ལ་ལྷ་བྲན་མང་པོས་མེ་ཏོག་གི་ཆར་བབ། འཇའ་འོད་ཀྱི་
གུར་ཕུབ་པ་བློན་འབངས་ཐམས་ཅད་ཀྱིས་མཐོང་བས་ཐམས་ཅད་ངོ་མཚར་བར་
གྱུར་ནས། བཙུན་མོ་ཆུང་བ་དེ་ལ་རིགས་བཟང་མཚན་མཆོག་ཏུ་ལྡན་པར་གྲགས་ནས།
ཐམས་ཅད་ཀྱིས་ཕྱག་དང་
། མཆོད་པ་འབུལ་བ་བསམ་གྱིས་མི་ཁྱབ་པ་བྱས་སོ། །ཆེན་
པ་གཉིས་ཅུང་ཟད་ཁ་སྐྱེངས་ནས་ངོ་གནོང་གནོང་བར་གྱུར་ཏོ། །འདིར་རྒྱལ་སྲས་མི་
ཏུའི་རྣམ་ཐར་རྒྱ་མཚོ་ལྟ་བུ་ལས། ཡབ་རྒྱལ་པོ་དང་ཞལ་མཇལ་འཕྲད་བྱས་པའི་ལེའུ་
སྟེ་དྲུག་པའོ།། །།
ལེའུ་བདུན་པ།
གང་དུ་བཙུན་མོ་ལ་ངན་དུ་སྨྲ་བའི་ཕྲ་མ་དང་
། བསམ་ངན་མཁན་དང༌། མོ་མ་
མིག་མཐོང་མཁན་རྣམས་ལ། རྒྱལ་པོས་ཁྱེད་རྣམས་ཀྱི་ཕྲ་མས་ང་ཡི་བཙུན་མོ་མཚན་
དང་ལྡན་པ་དེ་ལ། མི་འོས་པའི་གཏམ་ངན་སྨྲས་པ་མི་བདེན་པས། ཐམས་ཅད་ལ་ཆད་
པའི་ལས་བྱ་བར་བརྩམས་པ་ལས། ཡུམ་སྲས་གཉིས་ཀྱིས་རྒྱལ་པོ་ལ་ཞུས་པ། ཆོས་དང་
མཐུན་པའི་བསྟོད་ཚིག་དང་བཅས་ཏེ། རྒྱལ་བུས་ཞུས་པ། རྒྱལ་པོ་ཐུགས་ཀྱིས་དགོངས་
མཛོད་དང་
། །ཆོས་སྐྱོང་རྒྱལ་པོ་རང་ལུས་ལ། །བསམ་སྟེ་གཞན་ལ་གནོད་མི་བྱ། །སེམས་
ཅན་གཞན་ལ་ཕན་པའི་ཕྱིར། །རང་གི་སྲོག་ཀྱང་སྦྱིན་ནུས་ཏེ། །བདག་གི་བདེ་བ་
གཞན་ལ་སྟེར། །བདག་ནི་བྱང་ཆུབ་ལམ་ཞུགས་ནས། །གཞན་གྱི་སྡུག་བསྔལ་བདག་ལ་
ལེན༑ །དེ་ནི་ཆོས་ཀྱི་རྒྱལ་པོ་ཡིན། །ཅེས་གསུངས་སོ། །བཙུན་མོས་ཞུས་པ། བདག་ནི་བྱང་
ཆུབ་སེམས་བསྐྱེད་ནས། །བདག་ཉིད་གཞན་གྱིས་བསད་ན་ཡང་། །སྐད་ཅིག་ཁོང་ཁྲོ་མི་
297



ལོ་པཎ་གྱི་རྣམ་ཐར་ཕྱོགས་བསྒྲིགས།
འཛིན་ན། །བདག་ལ་བརྟེན་ནས་འགྲོ་བ་གཞན། །ཆད་པའི་ལས་ནི་ལྟ་ཅི་སྨོས། །དེ་བས་
བདེ་ བར་བཏང་བ་ཞུ། །ཞེས་ཞུས་པས། རྒྱལ་པོས་ཐུགས་ཀྱི་དགོངས་པ་མཛད་ནས། ཆད་
པའི་ལས་ལ་ལོག་སྟེ་ཐམས་ཅད་བདེ་བར་བཏང་། དེའི་དུས་སུ་བྱང་ཆུབ་སེམས་དཔའ་
ཡུམ་སྲས་ལ་ཡ་མ་ཚན་དང་སྙན་གྲགས་ཀྱིས་ཁྱབ་ཅིང་། བསྟོད་པའི་གནས་སུ་གྱུར་ཏེ།
ངེ་ནས་དགུང་ལོ་བཅུ་གསུམ་གྱི་བར་དུ་བྲམ་ཟེ་དགེ་སློང་གི་དྲུང་དུ་དབང་ལ་
སོགས་པ་གསང་སྔགས་ཀྱི་རྒྱུད་སྡེ་མང་པོ་བློ་སྦྱང་བྱས
། མཁས་པ་ཕུལ་ཏུ་ཕྱིན་པ་གྱུར་
ནས༑ སྦྱོང་བ་སྔོན་དུ་སོང་བ་ལ་བརྟེན་ནས། གང་ལའང་མི་མཁྱེན་པ་མེད་པར་མཛད་
དོ༑ །དེའི་ཚེ་ཆེན་མའི་བུ་རྣམས་ཕྲག་དོག་སྐྱེས་ནས། རྒྱལ་སྲས་ཀུན་དགའ་བསད་པར་
བགྲོས་ཏེ། ཉིན་གཅིག་ཕུ་བོ་རྣམས་འོང་ནས། ཀྱེ་གཞོན་ནུ་ཀུན་དགའ་སྐྱེད་མོས་ཚལ་
དུ་ལྟད་མོ་ལ་གཤེགས་སོ། །ཞེས་བྲིད་དེ། དེའི་ཤར་ལྷོ་མཚམས་ནས་མཚོ་པདྨའི་གླིང་
ཞེས་བྱ་བ་ན། རིག་པ་འཛིན་པའི་དྲང་སྲོང་དང་། གཅན་གཟན་སྣ་ཚོགས་དང་། ལྷའི་
བུ་དང་བུ་མོ་གར་བྱེད་པ་ལ་སོགས་པའི་རྫུ་འཕྲུལ་བསྟན་པའི་གླིང་ན། མེ་ཏོག་སྣ་
ཚོགས་སྐྱེས་པའི་མཚོ་པདྨའི་དྲང་སྲོང་ཞེས་བྱ་བར་ཁྲིད་དེ། དེར་མཚོ་གླིང་གི་མེ་ཏོག་
ལ་རྩེ་བས། ཕུ་བོ་རྣམས་ཀྱིས་རྒྱལ་སྲས་ཀུན་དགའ་མཚོ་གཏིང་ཟབ་མོའི་ནང་དུ་ཕུལ་
ཏེ༑ ཁོ་རང་རྣམས་ལོག་ནས་སོང་ངོ་
དེ་ནས་རྒྱལ་བུ་ལ། མཆོད་པའི་ཀླུ་ཆོས་ལ་དཀར་བ་རྣམས་ཀྱིས་མཆོད་པ་ཕུལ།
རྒྱལ་བུས་ཀླུ་རྣམས་ལ་ཆོས་གསུངས་སོ། །ཀླུ་ཆོས་ལ་མི་དད་པ་རྣམས་ཀྱིས་ཁ་རླངས་
ཀྱི་དུག་དང་། གནོད་པའི་སྦྱོར་བ་མང་པོ་བྱས་ཏེ། ཁོང་སྦྱོང་བ་སྔོན་དུ་སོང་བས། ས་
ལ་གནས་པའི་བྱང་ཆུབ་སེམས་དཔའ་ལ་འཇིགས་པ་ལྔ་དང་བྲལ་བས་ཆུ་དང་དུག་
གིས་མི་ཚུགས་སོ། །མཚན་ཡང་སློབ་དཔོན་ཀླུའི་བཤེས་གཉེན་ཞེས་བྱ་བའི་རྒྱལ་པོར་
298



རྒྱལ་སྲས་མི་ཏུ་ཛ་ཀིའི་རྣམ་ཐར།
བཏགས་སོ། །
ཕུ་བོ་རྣམས་ཕོ་བྲང་དུ་ཕྱིན་པ་དང་། རྒྱལ་པོས་ནུ་བོ་གར་སོང་དྲིས་བས། འདི་
སྐད་དུ་བདག་ཅག་རྣམས་ནི་མཚོ་པདྨའི་གླིང་ན་རྩེ་ཞིང་ཡོད་པ་ལས། གཞོན་ནུ་དེ་
ནི་མེ་ཏོག་འདོད་པའི་ཕྱིར་མཚོ་ཟབ་མོའི་ནང་དུ་ཞུགས་པས་གཏིང་དུ་བྱིང་ནས་
འདས་ཏེ། བདག་ཅག་རྣམས་ཀྱིས་པུར་ཡང་མ་རྙེད་ཅིང་སྡུག་བསྔལ་དང་ལྡན་པར་
གྱུར་ཏོ། །ཞེས་ཞུས་པས། ཐོས་མ་ཐག་ཏུ་རྒྱལ་པོ་ཁྲིའི་ཐོག་ནས་ལྷུང་ཞིང་བརྒྱལ་བར་
གྱུར་ཏེ། བློན་པོ་རྣམས་ཀྱིས་ཙན་དན་གྱི་ཆུ་གྲང་མོ་གཏོར་བས་བརྒྱལ་སངས་ནས་
སྨྲས་པ། ཀྱེ་མ་ཀྱི་ཧུད་བདག་གི་བུ། །གཞོན་ནུ་ཀུན་དགའ་དེ་རིང་སྟོར། །ནོར་བུ་རིན་
ཆེན་དང་བྲལ་བས། །བདག་ནི་དེ་རིང་གུམ་ན་ལེགས། །ཞེས་ཟེར་ཞིང་མྱ་ངན་ཆེན་པོ་
དང་སྨྲེ་སྔགས་འདོན་ཅིང་གནས་པ་ལ། བློན་འབངས་ཐམས་ཅད་ཀྱིས་ཐོས་ཏེ་མྱ་ངན་
ཆེན་པོ་བྱས་སོ། །བརྒྱལ་ཞིང་ངུ་སྒྲ་དང་ལྡན་ནོ། །
དེ་བཙུན་མོ་འོད་ཟེར་གྱིས་ཐོས་ནས། དེ་བཙུན་མོས་ཐོས་མ་ཐག་ཏུ་ཤིང་བཅད་
པ་ལྟར་བརྒྱལ་ཞིང་འགྱེལ་ལོ། །གཡོག་མོ་རྣམས་ཀྱིས་ཙན་དན་གྱི་ཆུ་གྲང་མོ་གཏོར་
བས་བརྒྱལ་སངས་ཏེ། སྨྲེ་སྔགས་འདོན་པ་ནི། ཀྱེ་མ་ཀྱི་ཧུད་ཇི་ལྟར་བྱ
། །བུ་སྡུག་མཛེས་
པ་དེ་རིང་སྟོར། །རྒྱལ་སྲས་གཞོན་ནུ་ག་ན་ཡོད། །བདག་སྙིང་དུས་འདིར་ཚལ་པར་
གས༑ །ཀུན་དགའ་ཀུན་དགའ་ཞེས་བརྒྱལ་ཞིང་ཉ་བྱེ་ཚན་ལ་བསྒྲེས་པ་བཞིན་གྱུར་
ཏོ༑ །དེ་བྲམ་ཟེ་དགེ་སློང་གིས་ཐོས་ཏེ་བཙུན་མོ་ཁྲིད་དེ་རྒྱལ་པོའི་དྲུང་དུ་ཕྱིན་ནས་
སྨྲས་པ། རྒྱལ་པོ་ཡབ་ཡུམ་བདག་ལ་དགོངས། །སྐྱེས་ནས་མི་འཆི་སུ་ཡང་མེད། །མྱ་ངན་
བྱས་པས་ཅི་ལ་ཕན། །གསོན་ཤི་ཀུན་ལ་དགེ་བ་ན། །གདུང་རུས་འཚོལ་ལ་མཆོད་རྟེན་
བཞེངས། །བྱང་ཆུབ་དོན་དུ་སྨོན་ལམ་ཐོབ། །ཅེས་གསུངས་ནས། ཐམས་ཅད་འདི་དང་
299



ལོ་པཎ་གྱི་རྣམ་ཐར་ཕྱོགས་བསྒྲིགས།
མཚུངས་པར་རྨི་ལམ་སྒྱུ་མ་ལྟ་བུར་ངོ་སྤྲད་པས། དགེ་སློང་གི་གསུང་ལ་ཉན་ནས་
འཁོར་དང་བཅས་པས་སྨྲེ་སྔགས་འདོན་ཅིང་། རུས་པ་ལཚོལ་བའི་ཕྱིར་མཚོ་པདྨའི་
གླིང་དུ་ཕྱིན་པ་དང་། མཚོ་ལ་འཇའི་གུར་ཕུབ། མེ་ཏོག་སྔར་མེད་པ་མང་དུ་ཤར། བྱ་
དང་རི་དྭགས་སྔར་མེད་པའི་ཡ་མཚན་ཅན་མང་པོ་དང་། དྲི་སྣ་ཚོགས་པས་ཁྱབ་
ནས་བདེ་བ་ཅན་གྱི་ཞིང་ཁམས་ལྟར་འདུག་ཅིང་
། ཐམས་ཅད་མོས་གུས་དང་གདུང་
བས་ཁྱབ་པར་གྱུར་ཏོ། །འདིར་རྒྱལ་སྲས་མི་ཏུའི་བྱོན་ཚུལ་རྣམ་ཐར་རྒྱ་མཚོ་ལྟ་བུ་ལས།
ཕུ་བོ་རྣམས་ཀྱིས་རྒྱལ་བུ་ཀུན་དགའ་བཀྲོངས་པའི་ལེའུ་སྟེ་བདུན་པའོ།། །།
ལེའུ་བརྒྱུད་པ།
དེའི་ཚེ་རྒྱལ་བུ་ནི་ཅི་ཡང་མ་ཉེས་པར་མཚོའི་གླིང་ནས་ཚུར་ལ་བྱོན་པ་ཐམས་
ཅད་ཀྱིས་མཐོང་ནས། གཅིག་གིས་གཅིག་ལ་སྟོན་ཅིང་། དགའ་བས་ཁྱབ་ཅིང་སྨྲ་
སྔགས་སངས་ནས་ཐམས་ཅད་ཀྱིས་མཆི་མ་ཕྱིས་ཏེ། འཁོར་དང་བཅས་པ་རྒྱལ་བུའི་
དྲུང་དུ་ལྷགས་ཏེ། ཐམས་ཅད་ཀྱིས་རྒྱལ་བུའི་ཕྱག་ནས་བཟུང་ཞིང་ཤི་གསོན་འཕྲད་པ་
ལྟར་གྱུར་ཏོ། །ཡབ་ཡུམ་གཉིས་ཀྱིས་རྒྱལ་བུའི་ཕྱག་ནས་བཟུང་ཞིང་དགའ་བས་མཚོ་
གླིང་དེ་ལ་དགའ་བ་ཚལ་ཞེས་བཏགས་སོ། །
དེ་ནས་ཡབ་ཀྱིས་སྨྲས་པ། ཨེ་མ་ནོར་བུ་རིན་ཆེན་སྟོར་བ་རྙེད། །བུ་སྡུག་གཞོན་ནུ་
ཀུན་དགའ་ཉིད། །སྡུག་གུ་ཡིད་འོང་ཀུན་ཏུ་མཛེས། །ད་ལྟའི་བར་དུ་གང་དུ་བཞུགས། །
ཞེས་དྲིས་པ་དང་། རྒྱལ་བུའི་ཐུགས་དགོངས་ལ། ལོ་རྒྱུས་ཇི་ལྟ་བར་བརྗོད་ན། ཕུ་བོ་
རྣམས་ལ་་ཆད་པའི་ལས་ཡོད་པར་དགོངས་ནས་ལོ་རྒྱུས་ཇི་ལྟ་བ་ནི་གསང་བར་བྱའོ་
300



རྒྱལ་སྲས་མི་ཏྲ་ཛ་ཀིའི་རྣམ་ཐར།
སྙམ་ནས་འདི་སྐད་ཅེས་གསུངས་སོ། །བདག་ཅག་མཆེད་ལྕམ་པདྨའི་མཚོ་གླིང་དུ། །
དགའ་འགྱུར་རྩེ་དང་མེ་ཏོག་འདོད་པའི་ཕྱིར། །དེ་ཚེ་བདག་ནི་མཚོ་ཡི་བྱ་སྐྱིབས་སུ། །
མེ་ཏོག་རྩེ་ཞིང་ཡུད་ཙམ་ཡེངས་གྱུར་ནས། །ཕུ་བོ་རྣམས་ནི་བདག་ཉིད་མ་རྙེད་པས། །
གྲོང་ཁྱེར་ཉིད་དུ་ཕར་ལ་ལོག་ནས་ཐལ། །ཁྱེད་ཅག་འཁོར་བཅས་ལམ་འདིར་བསྐྱོད་
བྱས་ནས། །ངུ་ཞིང་སྨྲེ་ངག་འདོན་པ་ཅི་ཕྱིར་འཚལ། །ཞེས་གསུངས་པ་དང་
། ཡུམ་གྱི་
ཞལ་ནས། ཕུ་བོ་རྣམས་ཀྱིས་གཞོན་ནུ་གྲོངས་ཞེས་སྨྲས་པས། ཐམས་ཅད་མྱ་ངན་གྱིས་
ཟིན་ནས་འདིར་བགྲོད་པའོ། །ཞེས་ཟེར་བ་དང་། ཡང་རྒྱལ་བུས་སྨྲས་པ། ཀྱེ་མ་ད་རེས་
ཙམ་ཞིག་འདིར་ལྷགས་ཏེ། །འདུས་བྱས་ཐམས་ཅད་མི་རྟག་པས། །སྐྱེས་པའི་ཐ་མ་འཆི་
བ་ཉིད། །འདུས་པའི་ཐ་མ་བྲལ་བ་སྟེ། །བསོགས་པའི་ཐ་མ་འཛད་པ་ཡིན། །བརྩིགས་
པའི་ཐ་མ་འཇིག་པར་འགྱུར། །མི་ཚེ་བར་སྣང་གློག་དང་འདྲ། །དེ་བས་ཐམས་ཅད་
དམ་ཆོས་མཛོད། །ཅེས་པ་ལ་སོགས་པའི་དམ་ཆོས་མང་པོ་གསུངས་སོ། །
དེའི་ཚེ་ཕུ་བོ་རྣམས་གནོང་ཞིང་འགྱོད་དོ། །འོན་ཀྱང་རྒྱལ་བུ་གཞོན་ནུའི་
གསུངས་དེ་རྣམས་ལ་ཡིད་ཆེས་ཤིང་ངོ་མཚར་ནས། དད་པ་སྐྱེས་ནས་གསེར་ཞོ་བརྒྱ་
བརྒྱ་དང་ལོངས་སྤྱོད་དཔག་ཏུ་མེད་པ་ཕུལ། རྒྱལ་སྲིད་ཐམས་ཅད་ཀྱང་འབུལ་བའི་
དམ་བཅའ་ཆེན་པོ་བྱས་སོ། །དེའི་ཚེ་མི་ཐམས་ཅད་ཤིན་ཏུ་དགའ་ནས། འདི་སྙམ་དུ།
འདི་ནི་འགྲོ་བ་ཐམས་ཅད་ལ་བྱམས་ཤིང་ཆོས་སྟོན་ཏོ། །བདག་ཅག་རྣམས་ཀྱི་བཤེས་
གཉེན་གྱི་དམ་པའོ། །དེ་བས་ན་མཚན་ཡང་བོད་སྐད་དུ་བཤེས་གཉེན་ཀུན་དགའ་
ཞེས་བྱའོ། །རྒྱ་གར་གྱི་སྐད་དུ་མི་ཏྲ་ཨཱ་ནནྟ་ཞེས་བྱའོ། །
དེ་ནས་རྒྱལ་བུའི་ཐུགས་དགོངས་ལ། ཨེ་མ་རྒྱལ་སྲིད་ལོངས་སྤྱོད་དང་ལྡན་
ཡང་ ཉོན་མོངས་པའི་ཞིང་ས་ཉིད་དུ་འདུག་ཅིང་
། འཆི་བའི་དུས་ཆོས་མིན་པ་གང་
301



ལོ་པཎ་གྱི་རྣམ་ཐར་ཕྱོགས་བསྒྲིགས།
གིས་ཀྱང་མི་སྟོངས་མི་ཕན་པར་འདུག །འཆི་བདག་ནི་ནམ་འོང་མི་ཤེས་པས། བདག་
ཉིད་ལ་འཆི་བའི་རྟགས་དང་བསྐུལ་མ་འདི་ལྟར་བྱུང་བ་ལ། འཁོར་བ་ལ་ཅིའི་ཕྱིར་
ཆགས་པར་བྱེད། ཅིས་ཀྱང་རྣམ་གཡེངས་མེད་པའི་ས་ཕྱོགས་ཤིག་ཏུ་བྱང་ཆུབ་སྒྲུབ་
པར་བྱ་བ་ཡིན་སྙམ་ནས། བྲམ་ཟེ་བླ་མའི་དྲུང་དུ་བྱོན་ནས་བདག་གིས་ཆོས་བཤད་པ་
ལ་བརྟེན་ནས་བྱང་ཆུབ་སྒྲུབ་བམ། སྒྲུབ་པ་ལ་བརྟེན་ནས་བྱང་ཆུབ་བསྒྲུབ། ཅེས་བླ་མ་
ལ་ཞུས་པས། བྲམ་ཟེ་བླ་མའི་ཞལ་ནས། ཁྱེད་ཀྱི་མཚན་ཉིད་ཀྱི་སྒོར་ཞུགས་ནས་ཆོས་
བཤད་པ་གཙོ་བོར་སྟོན་ན། རིག་པའི་གནས་ལྔ་ལ་མཁས་པ་ཡིན་པས། འགྲོ་བ་ལ་ཕན་
ཐོག་རྒྱ་ཆེན་པོ་ཞིག་འོང་སྟེ། དེ་རྣམས་ནི་བྱང་ཆུབ་ལས་གཞོལ་ནས། དེ་བས་ཚེ་གཅིག་
ལུས་གཅིག་ལ་བྱང་ཆུབ་བསྒྲུབ་ན་འགྲུབ་པས། ཁྱེད་ཀྱང་གསང་སྔགས་རྡོ་རྗེ་ཐེག་པའི་
རིགས་ཅན་ཡིན་པས་སྒྲུབ་པ་གཙོ་བོར་ཐོན་ཅིག །བདག་གི་ཡི་དམ་ཐུགས་རྗེ་ཆེན་པོ་
འདི་སྒྲུབས་ཤིག་གསུངས་ནས། གསང་སྒྲུབ་དང་། ཕྱག་བཞི་པ་ཡབ་ཡུམ་ཅན་ཡོངས་
རྫོགས། ཐུགས་རྗེ་ཆེན་པོའི་ཆོས་ལུང་མང་དུ་གསུངས་སོ། །བླ་མ་བྲམ་ཟེ་དེ་ཡང་ཕུང་
པོ་འཇའ་ལུས་སུ་གྲུབ་ནས་སྐུ་གདུང་མ་བཞག་གོ། །
དེ་ནས་རྒྱལ་བུ་ཉིད་ཀྱི་ཐུགས་ལ་སྔར་གྱི་གྲུབ་ཐོབ་རྣམས་ཀྱང༌། ཕ་ཡུལ་ཐག་
བསྲིངས་ནས་བྱང་ཆུབ་བསྒྲུབས་འདུག །བདག་ཉིད་ཀྱང་དེ་ལྟར་བྱ་སྙམ་ནས་ཅིས་
ཀྱང་རྡོ་རྗེ་གདན་ལ་སོགས་པར་བསྒྲུབ་པ་ལ་འགྲོ་དགོས་དགོངས་ནས། ཡབ་ཡུམ་
གཉིས་ཀྱི་དྲུང་དུ་ཞུ་བ་ལ་བྱོན་ཏེ། ཡབ་ཡུམ་གཉིས་ལ་ཕྱག་འཚལ་ཏེ་ཞུས་པ། དྲིན་
ཆེན་ཡབ་ཡུམ་ཐུགས་ཀྱི་དགོངས་མཛོད་དང༌
། །མཐོ་རིས་ལུས་ལ་དབང་ཕྱུག་དཔལ་
ཆེ་ཡང་། །དམ་ཆོས་མེད་ན་བདུད་ཀྱི་བསླུ་བྲིད་ཡིན། །དམ་ཆོས་ཡོད་ན་མཐོ་རིས་
དབང་ཕྱུག་ཚང་
། །བདག་ནི་དམ་ཆོས་བྱང་ཆུབ་འཚོལ་དུ་འགྲོ། །ཡབ་ཡུམ་གཉིས་ཀྱིས་
302



རྒྱལ་སྲས་མི་ཏུ་ཛཱ་ཀིའི་རྣམ་ཐར།
བདག་ལ་བཀའ་གནང་ཞུ། །ཅེས(ཞེས)གསུངས་པས། ཡབ་ཡུམ་གཉིས་ཀྱི་ཐུགས་ཤིན་
ཏུ་མི་བདེ་ཞིང་། ལུས་སྤུ་ཟིང་པ་ལྟར་བྱེད་ཅིང་
། རྒྱལ་བུའི་གདོང་ལ་བལྟས་ཏེ་མིག་
མཆི་མས་གང་ཏེ་དབུགས་མི་བདེ་བ་ཙམ་དུ་གྱུར།
དེའི་དུས་སུ་ཡབ་ཀྱིས་སྨྲས་པ། བུ་གཅིག་རྒྱལ་བུ་ཀུན་དགའ་སྙན་གསོན་དང་
། །རྒྱལ་
པོའི་རིགས་ལ་ཀུན་གྱིས་བཀུར་བའི་གནས། །མངའ་ཐང་ལོངས་སྤྱོད་ལྡན་པ་འདི་
སྤངས་ནས། །གཞན་དུ་འཁྱམས་ཀྱང་སྤྲང་པོར་འགྱུར་བས་ན། །རྒྱལ་རིགས་སྤྲང་པོར་
གྱུར་པ་ངོ་ཡང་མི་ཚའམ། ཞེས་གསུངས་པས། ཡང་རྒྱལ་བུས་ཞུས་པ། ཡབ་གཅིག་རྒྱལ་
པོ་ཆེན་པོ་སྙན་གསོན་དང་
། །རྒྱལ་པོའི་རིགས་ལ་མངའ་ཐང་ཆེ་ན་ཡང་
། །བསམ་
གཏན་མེད་ན་དམྱལ་བའི་གཙོ་བོ་ཡིན། །བསམ་གཏན་ཡོད་ན་སྤྱང་ཡང་ངོ་མི་ཚ། །
བདག་ནི་བསམ་གཏན་བྱང་ཆུབ་བསྒོམ་དུ་འགྲོ། །ཞེས་གསུངས་པས།
ཡང་ཡབ་ཀྱི་བསམ་པ་ལ། འདི་ལ་འཇིགས་པ་བཤད་ན་མི་འགྲོའམ་སྙམ་ནས་
སྨྲས་པ། བུ་གཅིག་རྒྱལ་བུ་ཀུན་དགའ་སྙན་གསོན་དང་
། །གཞོན་ནུའི་ལུས་ལ་གཅིག་
པུར་འགྲོ་བ་ན། །ས་ཕྱོགས་གང་དུ་གཉེན་བཤེས་གང་ཡང་མེད། །མ་འདྲིས་མི་ལ་དུད་
འགྲོ་ཁྱི་ཡང་སྡང་། །མགོན་སྐྱབས་བྲལ་ན་སྐྱོ་ཞིང་མི་འཇིགས་སམ། །ཞེས་གསུངས་པས།
ཡང་རྒྱལ་བུས་ཞུས་པ། ཡབ་གཅིག་རྒྱལ་པོ་ཆེན་པོ་སྙན་གསོན་དང་
། །གཞོན་ནུའི་ལུས་
ལ་གཅིག་པུར་འགྲོ་བ་ན། །དད་བརྩོན་ལྡན་ན་འཇིགས་པ་གང་ལ་སྐྱེ། །དད་བརྩོན་
མེད་ན་མགོན་སྐྱབས་བྲལ་བ་ཡིན། །བདག་ནི་དད་པས་དམ་ཆོས་འཚོལ་དུ་འགྲོ། །ཞེས་
ཞུས་པས།
ཡང་རྒྱལ་པོའི་བསམས་པ་ལ། བདག་གིས་དགྲ་བོས་འཇིགས་པའི་དཔུང་རྣམས་
བཤད་ན་འགྲོའམ་སྙམ་ནས་སྨྲས་པ། བུ་གཅིག་རྒྱལ་བུ་ཀུན་དགའ་སྙན་གསོན་དང་
། །
303



ལོ་པཎ་གྱི་རྣམ་ཐར་ཕྱོགས་བསྒྲིགས།
གཞོན་ནུའི་ལུས་ལ་གཅིག་པུར་འགྲོ་བ་ན། །གླང་སྨྱོན་དམག་ལ་གྱད་ཀྱི་དམག་དཔོན་
ཅན༑ །རྒྱ་གར་ཤར་ནུབ་བདག་གི་དགྲ་བོས་གང་། །འདི་དག་དཔུང་གི་ཚོགས་ཀྱིས་མ་
བཏུལ་ན། །ས་ཕྱོགས་གཞན་དུ་འགྲོ་བར་ག་ལ་ནུས། །ཞེས་གསུངས་པས། ཡང་རྒྱལ་བུས་
ཞུས་པ། ཡབ་གཅིག་རྒྱལ་པོ་ཆེན་པོ་སྙན་གསོན་དང་
། །གླང་སྨྱོན་དམག་ལ་གྱད་ཀྱི་
དཔུང་ཡོད་ཀྱང་། །བཟོད་པ་མེད་ན་དགྲ་བོ་ཟད་པ་མེད། །བདག་ནི་ཐར་ལམ་བཟོད་
པ་བསྒོམ་དུ་འགྲོ། ཞེས་ཞུས་པས།
ཡང་རྒྱལ་པོའི་བསམ་པ་ལ་བརྩེ་བའི་ཉེ་བ་རྣམས་བཤད་ན་མི་འགྲོའམ་སྙམ་
ནས་སྨྲས་པ། བུ་གཅིག་རྒྱལ་བུ་ཀུན་དགའ་སྙན་གསོན་དང་། །གཞོན་ནུའི་ལུས་ལ་
གཅིག་པུར་འགྲོ་བ་ན། །བརྩེ་བའི་ཉེ་བ་ཕན་པའི་བསམ་པ་ཅན། །གཞོན་ནུ་ཁྱེད་ལ་
དགའ་བའི་བཀུར་སྟི་བྱེད། །འདི་དག་ཐམས་ཅད་ཡིད་ཆད་དོར་བས་ན། །ཅུང་ཟད་
ཙམ་ཞིག་འཕྲེང་བར་མི་འགྱུར་རམ། །ཞེས་གསུངས་པས། ཡང་རྒྱལ་བུས་ཞུས་པ། ཡབ་
གཅིག་རྒྱལ་པོ་ཆེན་པོ་སྙན་གསོན་དང་
། །བརྩེ་བའི་ཉེ་དུ་ཕན་པའི་བསམ་ཡོད་ཀྱང་
། ། ཐར་
པའི་བར་ཆད་བྱེད་ན་བདུད་དཔུང་ཡིན། །ལྷ་ཆོས་བྱས་ན་ཉེ་དུ་ཀུན་ལ་ཕན། །བདག་
ནི་ཉེ་དུའི་དོན་དུ་ཆོས་ལ་འགྲོ། །ཞེས་ཞུས་པས།
ཡང་རྒྱལ་པོའི་བསམས་པ་ལ། རྒྱལ་པོ་གཞན་གྱི་འགྲན་སེམས་བཤད་ན་མི་
འགྲོའམ་སྙམ་ནས་སྨྲས་པ། བུ་གཅིག་རྒྱལ་བུ་ཀུན་དགའ་སྙན་གསོན་དང་
། །གཞོན་
ནུའི་ལུས་ལ་གཅིག་པུར་འགྲོ་བ་ན། །དོ་མཉམ་རྒྱལ་པོ་འགྲན་སེམས་བསམས་པ་ཅན། །རྒྱ
གར་ཤར་ནུབ་ཁྱོད་ཀྱི་དོ་ཟླས་གང་། །འདི་དག་དྲུང་དུ་ཁྱེད་ཉིད་ཉམས་སྨྲས(དམས)
ན༑ །དེ་དག་ཀུན་གྱིས་འཕྱ་བར་མི་འགྱུར་རམ། །ཞེས་གསུངས་པས། ཡང་རྒྱལ་བུས་
ཞུས་པ། ཡབ་གཅིག་རྒྱལ་པོ་ཆེན་པོ་སྙན་གསོན་དང་
། །དོ་ཟླའི་རྒྱལ་པོ་འགྲན་སེམས་
304



རྒྱལ་སྲས་མི་ཏྲ་ཛཱ་ཀིའི་རྣམ་ཐར།
ཆེ་ན་ཡང་། །འཁོར་བའི་ནང་དུ་ཉོན་མོངས་འགྲན་པ་ཡིན། །ཉོན་མོངས་མེད་ན་སུ་
ཡང་འགྲན་དུ་མེད། །བདག་ནི་རྩེ་གཅིག་ཉོན་མོངས་སྦྱོང་དུ་འགྲོ། །ཞེས་ཞུས་པས།
ཡང་རྒྱལ་པོའི་བསམས་པ་ལ། རྒྱན་ལ་མི་དགའ་བ་སུ་ཡང་མེད་པས། བདག་
གིས་རྒྱུན་བཟང་བྱིན་ན་མི་འགྲོའམ་སྙམ་ནས། །བང་མཛོད་ནང་ནས་གདུབ་བུ་ཆ་
མང་པོ་དང་། རྒྱུན་བཟང་པོ་མཚན་ཅན་མང་པོ་བླངས་ཏེ་སྨྲས་པ། བུ་གཅིག་རྒྱལ་བུ་
ཀུན་དགའ་སྙན་གསོན་དང་། །གཞོན་ནུའི་ལུས་ལ་གཅིག་པུར་འགྲོ་བ་ན། །རིན་ཆེན་
རྒྱན་ལ་ནོར་བུས་ཕྲ་བཀོད་ཅིང་། །དབུ་མགུལ་སྙན་ཆེད་ཕྱག་གདུབ་ཞབས་གདུབ་མཛེས། །
དོ་ཤལ་འདི་དག་ཁྱེད་ལ་སྦྱིན་པར་བྱ། །བརྩེ་བའི་ངག་ལ་བུ་ཡིས་མི་ཉན་ནམ། །ཞེས་
གསུངས་པས། ཡང་རྒྱལ་བུའི་ཞལ་ནས། ཡབ་གཅིག་རྒྱལ་པོ་ཆེན་པོ་སྙན་གསོན་དང་
།
རིན་ཆེན་རྒྱུན་ལ་ནོར་བུས་ཕྲ་བཀོད་ཀྱང་
། །སླུ་བྱེད་ལུས་ཀྱི་རྒྱུན་རྣམས་རོ་ལ་ལུས། །
འབྲལ་མེད་སེམས་ཀྱི་རྒྱན་ཆ་དམ་ཆོས་ཡིན། །བདག་ནི་དམ་ཆོས་རྒྱུན་ཆ་འཚོལ་དུ་
འགྲོ༑ །ཞེས་ཞུས་པས།
ཡང་རྒྱལ་པོའི་བསམས་པ་ལ། འབྱོར་བ་ལ་མི་དགའ་བ་སུ་ཡང་མེད་པས། རྟ་
མཆོག་ཅིག་སྦྱིན་པར་བྱའོ་སྙམ་ནས། རྟ་བཟང་པོ་ཅང་ཤེས་མཁའ་ལྡིང་ལ། །གསེར་གྱི་
སྒྲ་ལ་གཡུ་ཡིས་མཐུར་བྱས་ཏེ་བྱིན་ནས་སྨྲས་པ། བུ་གཅིག་རྒྱལ་བུ་ཀུན་དགའ་སྙན་
གསོན་དང་
། །གཞོན་ནུའི་ལུས་ལ་གཅིག་པུར་འགྲོ་བ་ན། །ཅང་ཤེས་རྟ་ལ་གསེར་གྱི་སྒོ་
བསྟད་ནས། །གཡུ་ཡི་མཐུར་ལ་མུ་ཏིག་དྲ་བས་མཛེས། །འདི་དག་རྒྱལ་བུས་སྐྱོ་བསང་
མཛད་ནས་ཀྱང་
། །ཀུན་དགའ་ར་བར་རྩེ་ཞིང་མི་བཞུགས་སམ། །ཞེས་གསུངས་པས།
ཡང་རྒྱལ་བུའི་ཞལ་ནས། ཡབ་གཅིག་རྒྱལ་པོ་ཆེན་པོ་སྙན་གསོན་དང་
། ཅང་ཤེས་རྟ་ལ་
གསེར་གྱི་སྒ་བསྟད་ཀྱང་
། འཇིག་རྟེན་མིག་འཕྲུལ་སྒྱུ་མའི་བསླུ་བྲིད་ཡིན། །ཐར་ལམ་
305



ལོ་པཎ་གྱི་རྣམ་ཐར་ཕྱོགས་བསྒྲིགས།
བསྒྲོད་པའི་རྟ་ལ་བརྩོན་འགྲུས་བཟང་། །བདག་ནི་བརྩོན་འགྲུས་དམ་ཆོས་ཚོལ་དུ་
འགྲོ་ །ཞེས་ཞུས་སོ། །
ཡང་རྒྱལ་པོའི་བསམས་པ་ལ། བདག་གི་སྦྱིན་པའི་དངོས་པོ་དེ་རྣམས་ཆུང་བ་
ཡིན་ནམ་བསམས་ནས། བདག་གིས་ནོར་བུའི་སྐོར་མཛོད་བྱིན་ནས་བྲིད་པར་བྱའོ་
སྙམ་ནས། ནོར་བུའི་སྐོར་མཛོད་ཀྱི་ལྡེ་མིག་ལག་ཏུ་གཏད་ནས་སྨྲས་པ། བུ་གཅིག་རྒྱལ་
བུ་ཀུན་དགའ་སྙན་གསོན་དང༌། །གཞོན་ནུའི་ལུས་ལ་གཅིག་པུར་འགྲོ་བ་ན། །རིན་
ཆེན་དཀོར་མཛོད་ནོར་བུའི་གཏེར་དང་ལྡན། །སྣ་ཚོགས་བསོགས་པའི་ནོར་བུའི་
དཀོར་མཛོད་ཡིན། །དེ་བས་ནོར་དང་ལོངས་སྤྱོད་འདི་དག་ལ། །ཅི་བདེར་སྤྱོད་ཅིང་
སྦྱིན་པ་མི་བཏང་ངམ། །ཞེས་གསུངས་པས། ཡང་རྒྱལ་བུས་ཞུས་པ། ཡབ་གཅིག་རྒྱལ་པོ་
ཆེན་པོ་སྙན་གསོན་དང་། །རིན་ཆེན་དཀོར་མཛོད་ནོར་བུའི་གཏེར་ཡོད་ཀྱང་། །ཆོག་
ཤེས་མེད་ན་ཡི་དྭགས་གཏེར་སྲུང་ཡིན། །ཆོག་ཤེས་ཡོད་ན་སྦྱིན་པ་ངང་གིས་ཐེངས། །
བདག་ནི་ནོར་གྱི་འདོད་པ་གཏོང་དུ་འགྲོ། །ཞེས་ཞུས་སོ། །
ཡང་རྒྱལ་པོའི་བསམས་པ་ལ། རྒྱལ་བུ་སྐུ་དར་ལ་བབ་པས་བཙུན་མོ་མཛེས་མ་
ཞིག་བཀུག་སྟེ་བྲིད་ན་སྙམ་ནས། བྲམ་ཟེའི་བུ་མོ་མེ་ཏོག་ལྷ་མཛེས་མ་བྱ་བ། ཤིན་ཏུ་
ཡིད་དུ་འོང་བ་ཞིག་བླངས་ནས་བཤོལ་བའི་གྲོགས་སུ་བསྟན་ནས་སྨྲས་པ། བུ་གཅིག་
རྒྱལ་བུ་ཀུན་དགའ་སྙན་གསོན་དང་
། །གཞོན་ནུའི་ལུས་ལ་གཅིག་པུར་འགྲོ་བ་ན། །ལྷ་
ཡི་བུ་མོ་མཛེས་པའི་རྒྱན་དང་ལྡན། །པདྨའི་ཞལ་ནས་རྨ་བྱའི་གླུ་སྙན་ལེན། །འདི་དག་
གཞོན་ནུའི་བཙུན་མོར་འགུགས་བསམས་ནས། །འདི་ཉིད་བོར་ནས་འགྲོ་བར་ཕོད་
ལགས་སམ། །ཞེས་གསུངས་པས། ཡང་རྒྱལ་བུའི་ཞལ་ནས། ཡབ་གཅིག་རྒྱལ་པོ་ཆེན་
པོ་སྙན་གསོན་དང་
། །ལྷ་མོའི་ལུས་ལ་མཛེས་པའི་རྒྱུན་ཡོད་ཀྱང་
། །བསླུ་བྱེད་བདུད་
306



རྒྱལ་སྲས་མི་ཏུ་ཛ་ཀིའི་རྣམ་ཐར།
མོ་འཁོར་བའི་བཏོདརྟོད)ཕུར་ཡིན། །འབྲལ་མི་ཕོད་ཀྱི་གྲོགས་ནི་ཏིང་འཛིན་ཡིན། །
བདག་ནི་ཏིང་འཛིན་ཟག་མེད་བསྒོམ་དུ་འགྲོ། །ཞེས་ཞུས་སོ། །
ཡང་རྒྱལ་པོའི་བསམ་པ་ལ། རྩེ་གྲོགས་གཞོན་ནུ་མང་པོས་བཤོལ་བཏབ་ན་ཉན་
ནམ་སྙམ་ནས། རྒྱལ་བུ་ཉིད་དང་མཐུན་པའི་རྩེ་གྲོགས་གཞོན་ནུ་མང་པོ་གྲོང་ཁྱེར་
ནས་བསྡུས་ཏེ་སྨྲས་པ། བུ་གཅིག་རྒྱལ་བུ་ཀུན་དགའ་སྙན་གསོན་དང་
། །གཞོན་ནུའི་
ལུས་ལ་གཅིག་པུར་འགྲོ་བ་ན། །མཉམ་མཉམ་གྲོགས་དང་ལྷན་ཅིག་རྩེ་བ་ཡང་། །ཅི་
དགའ་འབྱེད་པ་འདི་ལ་ཅི་ཞིག་སྐྱོ། །རྟག་ཏུ་དགའ་ཚོར་མེ་ཏོག་རྩེ་བྱེད་ཅིང་། །ལྷ་ཡི་
བུ་བཞིན་འགྲོགས་པར་མི་སྤྲོའམ། །ཞེས་གསུངས་པས། ཡང་རྒྱལ་བུའི་ཞལ་ནས། ཡབ་
གཅིག་རྒྱལ་པོ་ཆེན་པོ་སྙན་གསོན་དང་
། །མཉམ་མཉམ་གྲོགས་དང་ཤ་མཐུན་རྩེ་བ་
འདི༑ །འཆི་བ་མ་དྲན་རང་མགོ་བསྐོར་བ་ཡིན། །གཅིག་པུར་འགྲོ་དུས་གྲོགས་ཀྱིས་ཕན་
པ་མེད། །བདག་ནི་ཕྱི་མའི་དོན་དུ་ཆོས་ལ་འགྲོ། །ཞེས་ཞུས་སོ། །
ཡང་རྒྱལ་པོས་བསམས་པ་ལ། བུ་འདི་བཙུན་མོ་ཆུང་བའི་བུར་སོང་བས་ཁོ་རྒྱལ་
སྲིད་མི་ཐོབ་དོགས་པ་ཡིན་ཡོང་བས། བདག་གིས་རྒྱལ་སྲིད་གཏད་པར་ཁས་བླངས་ན་
ཉན་ནམ་སྙམ་ནས་སྨྲས་པ། བུ་གཅིག་རྒྱལ་བུ་ཀུན་དགའ་སྙན་གསོན་དང་
། །གསེར་
ཁྲིའི་སྟེང་ནས་རྒྱལ་སྲིད་ཆོས་བཞིན་བསྐྱངས། །བློན་འབངས་བྱེ་བ་དུ་མར་བཅས་
པ་ཡང་། །གཞོན་ནུ་ཁྱོད་ལ་སྦྱིན་པ་རབ་ཏུ་སྤྲོ། །ཐར་པའི་དགེ་སྟོབས་གནས་འདིར་
མི་ཆེའམ། །ཞེས་གསུངས་པས། ཡང་རྒྱལ་བུའི་ཞལ་ནས། ཡབ་གཅིག་རྒྱལ་པོ་ཆེན་པོ་
སྙན་གསོན་དང་། །གསེར་ཁྲིའི་སྟེང་ནས་རྒྱལ་སྲིད་སྐྱོང་ན་ཡང་། །རང་དོན་མ་འགྲུབ་
བདུད་ཀྱི་བཙོན་ར་ཡིན། །རང་དོན་འགྲུབ་ན་ཐར་པའི་རྒྱལ་ས་ཟིན། །བདག་ནི་རང་
དོན་བྱང་ཆུབ་བསྒྲུབ་དུ་འགྲོ། །ཞེས་གསུངས་པས།
307



ལོ་པཎ་གྱི་རྣམ་ཐར་ཕྱོགས་བསྒྲིགས།
ཡང་རྒྱལ་པོའི་བསམས་པ་ལ། ངེད་ཕ་མ་གཉིས་དང་འབྲལ་ཕོད་དམ་ཞེས་
འཇམ་པོར་སྨྲས་ན་ཉན་ནམ་སྙམ་ནས་སྨྲས་པ། བུ་གཅིག་རྒྱལ་བུ་ཀུན་དགའ་སྙན་
གསོན་དང་། །གཞོན་ནུའི་ལུས་ལ་གཅིག་པུར་འགྲོ་བ་ན། །སྐྱོབ་པར་བྱེད་པའི་ཕ་དང་
ནི; །སྐྱོང་ ་བར་བྱེད་པའི་མ་གཉིས་ཀྱི། །བརྩེ་བའི་ཡིད་དང་སྙན་པའི་ངག །འཕང་
(ཕངས)པའི་ནོར་སྦྱིན་ཁྱོད་ཉིད་འབའ་ཞིག་བསམས། །དེ་བས་ཕ་མ་གཉིས་དང་འབྲལ་
ཕོད་དམ། །ཞེས་གསུངས་པས། ཡང་རྒྱལ་བུའི་ཞལ་ནས། ཡབ་གཅིག་རྒྱལ་པོ་ཆེན་པོ་
སྙན་གསོན་དང་། །སྐྱབས་དང་སྐྱོང་བའི་ཕ་དང་མ་ཡིན་ཀྱང་
། །ཤེས་རབ་མ་བསྒོམས་
འདུས་པའི་ཐ་མ་འབྲལ། །ཤེས་རབ་བསྒོམས་པས་ཕ་མའི་དྲིན་ལན་འཁོར། །བདག་ནི་
ཟབ་མོ་ཤེས་རབ་བསྒོམ་དུ་འགྲོ
། །ཞེས་ཞུས་སོ། །
ཡང་རྒྱལ་པོའི་བསམས་པ་ལ། གདོང་ཁྲེལ་ཞིག་བསྒྲུངས་ན་མི་འགྲོའམ་སྙམ་ནས་
སྨྲས་པ། བུ་གཅིག་རྒྱལ་བུ་ཀུན་དགའ་སྙན་གསོན་དང༌
། །གཞོན་ནུའི་ལུས་ལ་གཅིག་
པུར་འགྲོ་བ་ན། །བརྩེ་བའི་བུ་འདི་ལེགས་པར་བསྐྱེད་བསྲིངས་ནས། །ཕུང་པོ་རྫོགས་
ནས་ཕ་མ་བོར་བྱེད་ཅིང་
། །བརྩེ་བས་བསྐྱང་བའི་དྲིན་ལན་བསམ་ན་ནི། །ཅུང་ཟད་
ཁྲེལ་དང་ངོ་ཚ་མ་ཆུང་ངམ། །ཞེས་གསུངས་པས། ཡང་རྒྱལ་བུའི་ཞལ་ནས། ཡབ་གཅིག་
རྒྱལ་པོ་ཆེན་པོ་སྙན་གསོན་དང་། བརྩེ་བའི་ལུས་འདི་ལེགས་པར་བསྐྱངས་པ་ལ། །
ཐབས་དང་ཐུགས་རྗེ་མེད་ན་དྲིན་ལན་དཀའ། །ཐབས་དང་ཐུགས་རྗེ་ཡོད་ན་ཁྲེལ་
ཆེན་ཡིན། ་བདག་ནི་ཐབས་དང་ཐུགས་རྗེ་བསྒོམ་དུ་འགྲོ། །ཞེས་ཞུས་སོ། །
ཡང་ཡབ་ཀྱི་བསམས་པར། སྡིག་པ་བསྒྲགས་ན་མི་འགྲོའམ་སྙམ་ནས་སྨྲས་པ། །བུ་
གཅིག་རྒྱལ་བུ་ཀུན་དགའ་སྙན་གསོན་དང་
། །གཞོན་ནུའི་ལུས་ལ་གཅིག་པུར་འགྲོ་བ་
ན༴ །དྲིན་ཆེན་ཕ་མས་བརྩེ་བས་སྨྲས་པ་ཡི། །བཀའ་འདི་བཅག་ནས་གཞན་དུ་སོང་བ་
308



རྒྱལ་སྲས་མི་ཏུ་ཛ་ཀིའི་རྣམ་ཐར།
ན༑ །གྲོང་ཁྱེར་མྱ་ངན་ཟུག་རྔུས་ཟིན་གྱུར་པས། །གཞོན་ནུ་ཁྱོད་ལ་སྡིག་པར་མི་འགྱུར་
རམ༑ །ཞེས་གསུངས་སོ། །ཡང་རྒྱལ་བུའི་ཞལ་ནས། ཡབ་གཅིག་རྒྱལ་པོ་ཆེན་པོ་སྙན་
གསོན་དང༌། །དྲིན་ཆེན་བཀའ་བཅག་མྱ་ངན་བྱེད་ན་ཡང་
། །ཡེ་ཤེས་བསྐྱེད་ན་སྡིག་
པར་ག་ལ་འགྱུར། །ཡེ་ཤེས་མེད་ན་ཇི་ལྟར་བྱས་ཀྱང་སྡིག །བདག་ནི་ཐར་ལམ་བྱང་
ཆུབ་བསྒོམ་དུ་འགྲོ། །ཞེས་ཞུས་སོ། །
ཡང་རྒྱལ་པོའི་བསམས་པ་ལ། ཤི་ནས་མི་འཕྲད་བསམས་ནས་སྨྲས་པ། བུ་
གཅིག་རྒྱལ་བུ་ཀུན་དགའ་སྙན་གསོན་དང་
། །གཞོན་ནུའི་ལུས་ལ་གཅིག་པུར་འགྲོ་
བ་ན། །སྐྱེས་པའི་མི་ལ་ནམ་འཆི་མི་ཤེས་པས། །གཞོན་ནུ་ཁྱོད་ཉིད་རིང་པོར་སོང་
བས་ན། །བྲལ་ན་འཕྲད་དུ་མེད་པ་འབྱུང་སྲིད་པས། །ཀུན་དགའ་ཁྱོད་ཀྱིས་ཕོད་པར་
འགྱུར་ལགས་སམ། །ཞེས་གསུངས་སོ། །ཡང་རྒྱལ་བུའི་ཞལ་ནས། ཡབ་གཅིག་རྒྱལ་པོ་
ཆེན་པོ་སྙན་གསོན་དང་
། །སྐྱེས་པའི་མི་ལ་འཆི་བའི་དུས་བྱུང་ཡང་། །སྨོན་ལམ་འབྲེལ་
བས་མི་འཕྲད་ག་ལ་སྲིད། །སྨོན་ལམ་འབྲེལ་མེད་བསྡུས་ཀྱང་འདུས་མི་འགྱུར། །བདག་
ནི་སྨོན་ལམ་རྣམ་དག་གདབ་ཏུ་འགྲོ། །ཞེས་ཞུས་སོ། །
ཡང་ཡབ་ཀྱིས་བསམས་པ་ལ། ད་ནི་ཅིས་ཀྱང་མི་ཉན་མི་ཕན་ན། སྒོ་བ་སྟོབས་
ཆེན་གྱིས་བསྲུང་བར་བྱའོ་སྙམ་ནས་སྨྲས་པ། བུ་གཅིག་རྒྱལ་བུ་ཀུན་དགའ་སྙན་
གསོན་དང༌། །གཞོན་ནུའི་ལུས་ལ་གཅིག་པུར་འགྲོ་བ་ན། །སྟོབས་ཆེན་སྐྱེས་བུ་རྣོ་
བའི་མཚོན་ཐོགས་པ། །རྒྱལ་པོས་བསྲུང་ཞིང་རྟག་ཏུ་མེལ་ཚེ་བྱེད། །བདག་གིས་ཉིན་
མཚན་འཁོར་ཡུག་བསྲུང་བ་ལ། །གཞོན་ནུ་ཁྱོད་ནི་ཐར་བར་འགྱུར་ལགས་སམ།
ཞེས་གསུངས་པས། ཡང་རྒྱལ་བུའི་ཞལ་ནས། ཡབ་གཅིག་རྒྱལ་པོ་ཆེན་པོ་སྙན་གསོན་
དང་༑ །སྟོབས་ཆེན་སྐྱེས་བུས་རྟག་ཏུ་བསྲུང་ན་ཡང་། །བསམ་སྟོབས་ལྡན་ན་འཛམ་
309



ལོ་པཎ་གྱི་རྣམ་ཐར་ཕྱོགས་བསྒྲིགས།
གླིང་མིས་མི་ཐུབ། །སེམས་སྟོབས་མེད་ན་ཡན་པར་བཏང་ཡང་ལོག །བདག་ནི་རྒྱལ་
བའི་སྟོབས་བཅུ་འཚོལ་དུ་འགྲོ། །ཞེས་ཞུས་སོ། །
ཡང་རྒྱལ་པོའི་བསམས་པ་ལ། འདི་ལ་གདོན་ཞུགས་པ་ཡིན་ནམ་སྙམ་ནས་སྨྲས་
པ༑ ངུ་གཅིག་རྒྱལ་བུ་ཀུན་དགའ་སྙན་གསོན་དང་
། །གཞོན་ནུའི་ལུས་ལ་གཅིག་པུར་
འགྲོ་བ་ན། །བསོད་ནམས་བསགས་པའི་འབྲས་བུ་ལོངས་སྤྱོད་ཡིན། །འདི་ལ་བརྟེན་
ནས་བྱང་ཆུབ་བསྒྲུབ་པར་རིགས། །རྒྱལ་སྲིད་བོར་ནས་སྤྲང་པོའི་ལུས་བྱེད་ན། །བུ་ཁྱོད་
གདོན་གྱིས་བཏབ་པ་མ་ཡིན་ནམ། །ཞེས་གསུངས་པས། ཡང་རྒྱལ་བུའི་ཞལ་ནས། ཡབ་
གཅིག་རྒྱལ་པོ་ཆེན་པོ་སྙན་གསོན་དང་
། །བསོད་ནམས་བསགས་པའི་འབྲས་བུ་ལོངས་
སྤྱོད་དེ། །བདེ་བར་སྤྱད་ན་སྣ་ཚོགས་ཟད་པའི་རྒྱུ། །ལྷ་ཆོས་མི་བྱེད་གང་ཡིན་གདོན་
གྱིས་བཏབ། །ང་ནི་ཆོས་བྱེད་དཀའ་བ་སྤྱད་དུ་འགྲོ། །ཞེས་ཞུས་སོ། །
དེའི་ཚེ་ཡབ་ཀྱི་བསམས་པ་ལ། བདག་གིས་ཇི་ལྟར་སྨྲས་ཀྱང་མི་ཉན་པར་འདུག་
པས་བསད་སྨྲས་ཀྱང་མི་ཕན། ད་བསྲུང་བའི་ཐབས་བྱའོ་སྙམ་ནས། བློན་པོ་སྟོབས་ཆེན་
བརྒྱ་ཕྲག་གཅིག་སྒོ་སྲུང་བ་ལ་བཞག་སྟེ། ཉིན་མཚན་ཁོར་ཡུག་ཏུ་སྲུང་དུ་བཅུག་གོ། །
འདིར་རྒྱལ་སྲས་མི་ཏྲའི་རྣམ་ཐར་རྒྱ་མཚོ་ལྟ་བུ་ལས། ཡབ་རྒྱལ་པོས་བཤོལ་བཏབ་
པའི་ལེའུ་སྟེ་བརྒྱད་པའོ།། །།
ལེའུ་དགུ་པ།
དེ་ནས་ཡབ་ཡུམ་གྱིས་ཕྱག་ནས་བཟུང་སྟེ་རྒྱལ་བུ་ལ་སྨྲས་པ། བུ་གཅིག་གསོན་
དང་གཞོན་ནུ་ཀུན་དགའ་བ། །མཐའ་འཁོབ་འཇག་ཁྱིམ་འཛིན་མའི་ཡུལ་རྣམས་
310



རྒྱལ་སྲས་མི་ཏུ་ཛ་ཀིའི་རྣམ་ཐར།
ཀྱང་༑ །ཡུལ་ངན་འཛིན་ཅིང་སྦྲང(སྤང)་བར་མི་ཕོད་ན། །རྒྱ་གར་ཤར་ཕྱོགས་ལྷ་ཡི་
ཡུལ་འདྲ་བ། །སྤང་བར་གྱུར་པ་གདོན་གྱིས་བཏབ་པར་ངེས། །གཏི་མུག་ཅན་གྱི་དུད་
འགྲོའི་ཕྲུ་གུ་ཡང་
། །བག་ཆགས་དབང་གིས་ཕ་མའི་རྗེས་ཕྱིར་འབྲང་། །ཡབ་གཅིག་
ཆོས་རྒྱལ་ཆེན་པོའི་བཀའ་སྩལ་པ། །དེ་ལ་གཞོན་ནུ་ཤེས་ལྡན་ཅིས་མི་ཉན། །
བུ་གཅིག་གསོན་དང་གཞོན་ནུ་ཀུན་དགའ་བ། །སྔོན་ཚེ་བསོད་ནམས་བསགས་
པའི་རྒྱལ་བུ་ཁྱོད། །བདག་དང་ཚེ་འདིར་ཕ་བུའི་ཚུལ་དུ་འབྲེལ། །ཕ་མའི་བཀའ་བཅག་
རང་སྲོག་བོར་ཕོད་དམ། །གཞོན་ནུ་དྲིན་ཅན་ཕ་མའི་བཀའ་བཅག་ན། །བླ་མེད་བྱང་
ཆུབ་ཐོབ་པར་ག་ལ་འགྱུར། །བུ་གཅིག་གསོན་དང་གཞོན་ནུ་ཀུན་དགའ་བ། །ལྷ་ཡི་
དབང་པོའི་འདོད་ཡོན་ལོངས་སྤྱོད་ཀྱང་། །སྦྱིན་བཏང་བསོད་ནམས་བསགས་པའི་
འབྲས་བུ་ཡིན། །སྣ་ཚོགས་བསགས་པའི་འབྲས་བུ་མི་སྤྱོད་ན། །དཀའ་བས་སྣ་ཚོགས་
བསགས་པ་ཅི་ཞིག་བྱ། །
བུ་གཅིག་གསོན་དང་གཞོན་ནུ་ཀུན་དགའ་བ། །འདབ་ཆགས་བྱ་དང་རྟ་ཕྱུགས་
བུང་བས་ཀྱང་། །རང་ཁྱིམ་འཛིན་ཅིང་ལོངས་སྤྱོད་བསོགས་ཤེས་ན། །རྒྱལ་བོའི་ཕོ་བྲང་
ལོངས་སྤྱོད་རང་ཕྱེ་འདི། །གཞོན་ནུ་ཤེས་ལྡན་ཅི་ཕྱིར་སྤོང་བར་བྱེད། །རི་དྭགས་ཐ་
མ་སྤྲེའུའི་རྒྱལ་པོས་ཀྱང་། །དཔོན་པོའི་བྱ་བ་བྱེད་ཅིང་ཁྲལ་སྡུད་ནས། །བློན་འབངས་
བྱེ་བ་ཕྲག་བརྒྱའི་དབུས་ཉིད་དུ། །རྒྱལ་སྲས་གཞོན་ནུ་ཅི་ཕྱིར་སྐྱོ་བར་བྱེད། །བུ་
གཅིག་གསོན་དང་གཞོན་ནུ་ཀུན་དགའ་བ། །བཟའ་བཏུང་གོས་དང་བྲལ་བའི་སྤྲང་
པོས་ཀྱང་། །ལས་ངན་དབང་གིས་བུད་མེད་ཁྱིམ་བྱས་ནས། །ལོངས་སྤྱོད་འཛིན་པ་
ལྷ་མོའི་གཟུགས་མཛེས་མ། །རིགས་པར་ལྡན་པའི་བཙུན་མོ་བཞེས་པར་རིགས། །སྡིག་
པའི་ཕྲུ་གུས་ཕ་མ་ཟ་བ་ཡང་། །རྣམ་སྨིན་དབང་གིས་སྐྱེད་པར་བྱེད་མོད་ཀྱི། །ཆོས་ཀྱི་
311



ལོ་པཎ་གྱི་རྣམ་ཐར་ཕྱོགས་བསྒྲིགས།
རྒྱལ་བརྒྱུད་རྒྱས་པར་བྱ་བའི་ཕྱིར། །རིགས་བརྒྱུད་འཛིན་པའི་རྒྱལ་སྲས་བསྐྱེད་པར་
རིགས། །
བདག་ལ་གསོན་དང་གཞོན་ནུ་ཀུན་དགའ་བ། །བརྩེ་བས་བྲིད་ན་གླང་ཆེན་སྨྱོན་
པ་ཡང་། །དུལ་བར་འགྱུར་ཞིང་བཞོན་པར་འགྱུར་མོད་ཀྱི། །དྲིན་ཅན་ཕ་མའི་བརྩེ་བའི་
ཚུལ་འདི་ལ། །གཞོན་ནུ་ཤེས་ལྡན་ཅི་ཕྱིར་མི་ཉན་ནམ། །བདེན་པར་སྨྲས་ན་གཟུགས་
མེད་ལྷ་འདྲེ་ཡང་། །ཅི་སྨྲས་ཉན་ཅིང་གྲོགས་སུ་འགྱུར་མོད་ཀྱི། །བདག་ཅག་བྱམས་
ལྡན་བརྩེ་བའི་ཚིག་འདི་ལ། །གཞོན་ནུ་ཤེས་ལྡན་ཅི་ཕྱིར་མི་གསན་ནམ། །བུ་གཅིག་
གསོན་དང་གཞོན་ནུ་ཀུན་དགའ་བ། །གང་ཞིག་རྔ་མོང་ཇེའུ་སྟོར་བའི་ཚེ། །གདུང་བའི་
སེམས་ཀྱིས་རབ་ཏུ་མྱོས་པ་བཞིན། །རྒྱལ་སྲས་གཞོན་ནུ་ཁྱེད་ནི་མི་བཞུགས་ན། །བདག་
ནི་སྙིང་སྟོར་དབང་པོ་ཉམས་པར་འགྱུར། །
བུ་གཅིག་གསོན་དང་གཞོན་ནུ་ཀུན་དགའ་བ། །གང་ཞིག་དང་པོ་ཚེ་ཡི་དུས་
བྱས་ཤིང་། །དང་པོ་གསོན་པར་ཡོད་ཀྱང་འཆི་བ་ལྟར། །རྒྱལ་སྲས་གཞོན་ནུ་ཁྱོད་ནི་མི་
བཞུགས་པ། །བདག་ནི་ཚེ་ཡི་དུས་བྱེད་ཐེ་ཚོམ་མེད། །བུ་གཅིག་གསོན་དང་གཞོན་ནུ་
ཀུན་དགའ་བ། །ཉམ་ཐག་མིག་ནས་མཆི་མ་ཤོར་བའི་ཚེ། །སྡང་བའི་དགྲ་བོ་ཡིན་ཀྱང་
སྙིང་རྗེ་སྐྱེ། །ལུས་སྐྱེས་ཕ་མ་སྙིང་རྗེས་མི་དགོངས་སམ། །བཞུགས་ནས་བྱང་ཆུབ་ཕོ་བྲང་
ཉིད་དུ་བསྒྲུབ། །བུ་གཅིག་གསོན་དང་གཞོན་ནུ་ཀུན་དགའ་བ། །ཡང་ནས་ཡང་དུ་སྨེ་
སྔགས་བརྗོད་པ་ན། །བདུད་དང་གཤིན་རྗེ་ཡིན་ཡང་སྙིང་རྗེ་སྐྱེ། །རྒྱལ་སྲས་ཤེས་ལྡན་
སྙིང་རྗེས་དགོངས་མཛོད་ལ། །ཅིས་ཀྱང་བདག་གི་ཞུ་བ་གནང་བར་མཛོད། །
ཅེས་ཞུས་ཏེ། བུའི་ཞབས་སྤྱི་བོར་བླངས་ཤིང་། སྨྲེ་སྔགས་བཏོན་པ་དང་
། དེའི་
དུས་སུ་རྒྱལ་བུ་ཡང་ཕ་མ་གཉིས་ལ་ཡིད་ཆགས་ཤིང་
། ཆོས་བྱེད་པ་ལ་རིགས་དང་
312



རྒྱལ་སྲས་མི་ཏུ་ཛ་ཀིའི་རྣམ་ཐར།
ལོངས་སྤྱོད་ཕུན་སུམ་ཚོགས་པ་ཐམས་ཅད་བདུད་ཀྱི་རྣམ་འཕྲུལ་དུ་འདུག །ཁྱད་པར་
དུ་བདག་གི་མ་འདི་ལྟ་བུའི་སྡུག་བསྔལ་བ་ཡིད་ལ་འཕྲེང་བར་འདུག་ནའང་
། ཆོས་ཀྱི་
བར་ཆད་དུ་གྱུར་ན་མི་རུང་དགོངས་ནས་ཞེ་ཐག་པ་ནས་ཡུམ་ལ་སྨྲས་པ།
དྲིན་ཆེན་ཕ་མ་ཐུགས་ལ་དགོངས་མཛོད་དང་། །ཡབ་ཡུམ་ཕོ་བྲང་ལྷ་ཡི་ཡུལ་
འདྲ་ཡང་། །སྡིག་སྒྲིབ་གོས་པ་མ་ཚོར་ཆགས་སྡང་སོག །ལན་གཅིག་འཆི་བའི་དུས་ཤིག་
བྱུང་བའི་ཚེ། །སྡིག་སྒྲིབ་ཐམས་ཅད་རང་ལ་གོས་པར་འགྱུར། །ཕ་མ་དྲིན་ཆེན་ཉིད་ཀྱི་
དྲུང་ཉིད་དུ། །ཉིན་མཚན་འདས་པར་མ་ཚོར་ལྷ་ཆོས་གཡེངས། །ལན་གཅིག་འཆི་བའི་
དུས་ཤིག་བྱུང་བའི་ཚེ། །ཆོས་མེད་མི་ཚེ་སྟོང་པར་ཟད་པར་འགྱུར། །དྲིན་ཆེན་ཕ་མ་
ཐུགས་ལ་དགོངས་མཛོད་དང་། །སྔོན་གྱི་རྒྱལ་སྲས་སྤྱོད་པའི་ཚུལ་ཉིད་ཀྱང་
། །རྒྱལ་སྲིད་
ལོངས་སྤྱོད་སྤངས་ནས་བྱང་ཆུབ་བསྒྲུབས། །བདག་ཀྱང་མི་རྟག་འཆི་བས་རྒྱུད་བསྐུལ་
ནས། །ཕ་མའི་དོན་དུ་བྱང་ཆུབ་བསྒྲུབ་ཏུ་འགྲོ། །ལྷ་དབང་འདོད་ཡོན་ཕོ་བྲང་ལོངས་
སྤྱོད་ཀྱང་
། །མཐར་ཐུག་བདེ་བ་མེད་ན་ཕོ་བྲང་རྨི་ལམ་འདྲ། །བདག་ནི་གནས་སྐབས་
བདེ་བ་མི་ལེན་ཅིང་
། །མཐར་ཐུག་འབྲས་བུ་བྱང་ཆུབ་བསྒྲུབ་ཏུ་འགྲོ། །དྲིན་ཆེན་ཕ་མ་
ཐུགས་ལ་དགོངས་མཛོད་དང་། །ཚེ་འདིར་ཕོ་བྲང་ཡུལ་འཁོར་ལོངས་སྤྱོད་ཀྱིས། །ཕྱི་
མའི་དུས་སུ་མི་ཕན་རྟིང་དུ་གནོད། །འདི་ལ་ཕྱོགས་ན་དུད་འགྲོའི་ལོངས་སྤྱོད་ཡིན། །
ཤེས་ལྡན་རྣམས་ཀྱིས་སྤྱོད་ལམ་འདི་མ་ཡིན། །ཕ་མ་རྒྱལ་པོའི་ཚུལ་འཛིན་འབངས་
ལ་ཁྲལ་བསྡུས་ནས། །འཆི་བའི་དུས་ཀྱི་རྣམ་སྨིན་ཁུར་པོ་ཡིན། །འདི་ན་གནས་སྐབས་
བདེ་བ་ཙམ་ཡང་མེད། །ཤེས་ལྡན་རྒྱལ་སྲས་སྤྱོད་པ་འདི་མ་ཡིན། །
དྲིན་ཆེན་ཕ་མ་ཐུགས་ལ་དགོངས་མཛོད་དང་
། །བློ་མཐུན་ནོར་གང་བཙུན་མོ་
བླངས་པ་ཡི། །བུ་མོ་ལྷ་མོའི་ཚུལ་མཛེས་རིགས་ལྡན་ཡང་
། །ཐར་པའི་སྲོག་གཅོད་འཁོར་
313



ལོ་པཎ་གྱི་རྣམ་ཐར་ཕྱོགས་བསྒྲིགས།
བའི་བཏོད(རྟོད)ཕུར་བྱེད། །བདུད་མོས་ལས་ཀྱི་ཞགས་པ་འདེབས་པ་ཡིས། །གང་ཞིག་
འཁྲུལ་བའི་བུ་ཚ་སྐྱེ་ན་ཡང་
། །རྒྱལ་བརྒྱུད་རྒྱལ་པོ་ཡིན་ཡང་བྱང་ཆུབ་འགག །འཁོར་བ་
སྤེལ་བར་བྱེད་པའི་རྒྱུ་ཞིག་ཡིན། །ལས་ངན་བག་ཆགས་བསགས་པའི་དངོས་པོ་ཡིན། །
དྲིན་ཆེན་ཕ་མ་ཐུགས་ལ་དགོངས་མཛོད་དང༌
། །དྲིན་ཆེན་དག་གིས་བརྩེ་བས་སྨྲས་པའི་
ཚིག་ ་འཇམ་པོས་བཀྲོལ་ན་ཉན་པར་རིག་ན་ཡང་། །བྱང་ཆུབ་སྒྲུབ་ལ་བར་ཆད་བྱེད་
པའི་ཚིག །འཇམ་པོས་སྨྲས་ཀྱང་མི་མཐུན་བདུད་དང་མཚུངས། །བུ་ལ་མ་ཡིས་བརྩེ་བ་
བདེན་ན་ཡང་
། །རྟག་ཏུ་མི་འགྲོགས་འབྲལ་བར་ངེས་པ་ཡིན། །དེ་བས་བདག་གིས་དམ་
ཆོས་བཙལ་ནས་ནི། །མ་ལ་ཆོས་ཀྱི་དྲིན་ལན་འཇལ་བར་བྱ། །དྲིན་ཆེན་ཕ་མ་ཐུགས་ལ་
དགོངས་མཛོད་དང་
། །བདག་ནི་བདུད་ཀྱི་དཔུང་ལས་རབ་རྒྱལ་ཏེ། །བླ་མེད་བྱང་ཆུབ་
སྙིང་པོ་བསྒྲུབ་ཏུ་འགྲོ། །བུ་ཡིས་བདག་གཞན་དོན་གཉིས་བསྒྲུབ་པ་ལ། །མ་ཁྱོད་འཆི་བའི་
མྱ་ངན་བྱ་མི་དགོས། །ཞེས་གསུངས་སོ། །
དེ་ལ་ལན་ལྡོག་དཀའ་བར་གྱུར་ནས་ནི། དེ་ནས་དེའི་ནུབ་མོ་ལྷའི་བུ་ཁང་
པའི་ཡང་ཐོག་ཏུ་བཞུགས་སུ་བཅུག་ཅིང་
། སྒོ་བ་ཐམས་ཅད་གཉིད་མེད་སྲུང་ཞིང་
གནས་པར་བྱེད་དོ་ །ཁྱད་པར་དུ་ཤར་སྒོར་གྱད་པ་མི་བདུན། ལྷོ་སྒོར་སྐྱེས་པ་མི་
བདུན། ནུབ་སྒོར་བློན་པོ་མི་བདུན། བྱང་སྒོར་བུད་མེད་མི་བདུན། སྐུ་འཁོར་དུ་ཁྱེའུ་
མི་བདུན། འོག་ཁང་དུ་བཙུན་པ་མི་བདུན་ལ་སོགས་པའི་མི་མང་པོ་བཞག་གོ། །ཡབ་
ཡུམ་གཉིས་ཀྱང་གཉིད་མེད་པར་གློ་སྐར་གཡོན་ནས་གཟིགས་སོ། །འདིར་རྒྱལ་སྲས་
མི་ཏུའི་བྱོན་ཚུལ་རྣམ་ཐར་རྒྱ་མཚོ་ལྟ་བུ་ལས། ཡུམ་གྱིས་བཤོལ་བཏབ་ཅིང་སྒོ་སྲུང་
བའི་ལེའུ་སྟེ་དགུ་པའོ།། །།
314



རྒྱལ་སྲས་མི་ཏྲ་ཛ་ཀིའི་རྣམ་ཐར།
ལེའུ་བཅུ་པ།
“ངས་
འདིའི་དུས་སུ་རྒྱལ་བུ་དགུང་ལོ་ཉི་ཤུ་རྩ་ལྔ་པ་ཡིན་ནོ། །དེ་ནས་ཞག་ལྔ་ཙམ་
ཞིག་ལོན་པའི་དུས་སུ། སྐར་མ་རྒྱལ་ལ་བབ་པའི་ཚེ། རྒྱལ་བུའི་ཐུགས་ཀྱི་དགོངས་པ་
ལ༑ ད་ནི་རབ་ཏུ་བྱུང་བའི་དུས་ལ་བབ་འདུག་དགོངས་ནས། ཁང་པའི་ཡང་ཐོག་གི་
དྲ་མིག་གི་ལོགས་གཡས་གཡོན་ལ་ཡི་གེ་འདི་ལྟར་བྲིས་ནས་བཞག་གོ། །དྲིན་ཆེན་ཡབ་
ཡུམ་ཐུགས་ལ་དགོངས་མཛོད་དང་། །བདག་ནི་བྱང་ཆུབ་སྙིང་པོ་འཚོལ་དུ་འགྲོ། །ཡབ་
ཡུམ་འཁོར་བཅས་སྐུ་ཁམས་བདེ་བར་བཞུགས། །བཀའ་ལས་འདས་པ་བཟོད་པར་
མཛད་དུ་གསོལ། །བྱང་ཆུབ་རྙེད་ནས་མྱུར་དུ་མཇལ་བར་ཞུ། །སྨོན་ལམ་དག་པས་བར་
ཆད་མི་འབྱུང་ཞིང་
། །དྲིན་ཆེན་ཡབ་ཡུམ་ཐུགས་ཁྲལ་མ་མཛད་ཅིག །
ཅེས་པའི་ཡི་གེ་བྲིས་ཏེ། སྒོ་སྲུང་མི་རྣམས་ལ་ཏིང་ངེ་འཛིན་གྱི་དམིགས་པ
གཏད་པས་ཐམས་ཅད་གཉིད་འབའ་ཞིག་ཏུ་སོང་ནས་མ་ཚོར་བར་མཛད། ཡབ་ཡུམ་
ལ་བཤགས་པའི་རྟེན་དུ་ཆགས་ལྷམ་གཉིས་ཀྱི་དུམ་བུ་དབུ་སྐྲ་རལ་བའི་ཐོར་ཚུགས་ཀྱི་
ནང་དུ་བཅུག་ནས། གསེར་གྱི་ལྕག་ཚན་ལ་རིན་པོ་ཆེ་སྣ་ལྔའི་ཕྲ་ཡོད་པ་འཕྲལ་ཁྱེར་
བདེ་བ། བཙོང་ན་རིན་བསམ་གྱིས་མི་ཁྱབ་པ་ཞིག་ཡོད་པ་དེ་ལག་ཏུ་ཐོགས་ནས། སྐུ་
ལུས་ལ་རས་དཀར་པོའི་ན་བཟའ་དྲི་མ་མེད་པ་ཞིག་གསོལ་ནས་བློན་པོའི་ཆས་སུ་
ཞུགས་ཏེ། རས་ཡུག་ཤིན་ཏུ་རིང་བ་ཞིག་ཕོ་བྲང་གི་དྲྭ་མིག་ནས་བསྐྱངས་ཏེ། དེ་ལ་
འཇུས་ནས་ཕྱིན་པས་བདག་ཉིད་ཕྱིར་ཐོན་པར་གྱུར་ཏོ། །
དེ་ནས་ཡབ་ཡུམ་གྱི་ཕོ་བྲང་ལ་ཕྱག་དང་བསྐོར་བ་བྱས་ནས་སྨོན་ལམ་འདི་ལྟར་
བཏབ་བོ། །ཀྱེ་མ་ཡབ་ཡུམ་དྲིན་ཆེན་གཉིས་དང་བྲལ་བའི་ཚེ། །འགྲོ་དྲུག་སེམས་ཅན་
315



ལོ་པཎ་གྱི་རྣམ་ཐར་ཕྱོགས་བསྒྲིགས
།
ཕ་མར་ཤེས་པར་ཤོག །སྐྱབས་མཆོག་དཔུང་གཉེན་གཉིས་དང་བྲལ་བའི་ཚེ། །ཕྱོགས་
བཅུའི་སངས་རྒྱས་རྣམས་ཀྱིས་སྐྱོབ་པར་ཤོག །འདོད་ཡོན་ལོངས་སྤྱོད་རྣམས་དང་བྲལ་
བའི་ཚེ། །དམ་པ་ཆོས་ཀྱི་ལོངས་སྤྱོད་རྙེད་པར་ཤོག །འཁོར་འབངས་བློན་པོའི་ཚོགས་
དང་བྲལ་བའི་ཚེ། །འཕགས་པའི་དགེ་འདུན་རྣམས་དང་འགྲོགས་པར་ཤོག །ཤེས་མེད་
ཡུལ་དུ་གཅིག་པུར་སྡོད་པའི་ཚེ། །ཆོས་སྐྱོང་རྣམས་ཀྱིས་སྡོང་གྲོགས་བྱེད་པར་ཤོག །མི་
མེད་ལུང་སྟོང་རྣམས་སུ་སྡོད་པའི་ཚེ། །ལྷ་འདྲེ་རྣམས་ཀྱིས་འཚོ་བ་སྦྱོར་བར་ཤོག །ཟས་
གོས་མཐུན་རྐྱེན་རྣམས་དང་བྲལ་བའི་ཚེ། །ཏིང་འཛིན་བརྟན་པའི་མཐུན་རྐྱེན་ཚང་
བར་ཤོག །འགལ་རྐྱེན་སྒོ་གསུམ་གནོད་པ་བྱུང་བའི་ཚེ། །བར་ཆད་བདུད་རྣམས་རང་
སར་ཞི་བར་ཤོག །ཏིང་འཛིན་ཟབ་མོ་རྩེ་གཅིག་བསྒོམ་པའི་ཚེ། །མྱུར་དུ་བྱང་ཆུབ་
སྙིང་པོ་ཐོབ་པར་ཤོག །བདག་གིས་ཐར་པའི་ལམ་མཆོག་ཐོབ་པའི་ཚེ། །རིགས་དྲུག་ཕ་
མ་རྗེས་སུ་འཛིན་པར་ཤོག །བདག་གིས་བྱང་ཆུབ་འབྲས་བུ་ཐོབ་པར་ཤོག །དྲིན་ཆེན་
ཕ་མ་འཁོར་དང་བཅས་པ་རྣམས། །བར་ཆད་རྐྱེན་ངན་དབང་དུ་མི་འགྲོ་ཞིང་། །བྱང་
ཆུབ་རྙེད་ནས་མྱུར་དུ་མཇལ་བར་ཤོག །
ཅེས་ལག་པའི་སོར་མོ་བཅུ་སྦྱར་ཏེ། ཕྱོགས་བཅུའི་སངས་རྒྱས་ཐམས་ཅད་ལ་
ཕྱག་འཚལ་ནས། རྡོ་རྗེ་གདན་གྱི་ཕྱོགས་སུ་བྲོས་ནས་བྱོན་ནོ། །འདིར་རྒྱལ་སྲས་མི་ཏུའི་
རྣམ་ཐར་རྒྱ་མཚོ་ལྟ་བུ་ལས། རྒྱལ་བུ་རྡོ་རྗེ་གདན་དུ་ཆོས་ལ་བྲོས་པའི་ལེའུ་སྟེ་བཅུ་
པའོ།། །།
316



རྒྱལ་སྲས་མི་ཏུ་ཛ་ཀིའི་རྣམ་ཐར།
ལེའུ་བཅུ་གཅིག་པ།
དེ་ནས་རྒྱལ་པོས་ཕོ་བྲང་ནས་ནང་པར་ནམ་ལངས་པ་དང་བལྟས་པས། རྒྱལ་བུ་
མི་སྣང་ཞིང་ཡི་གེ་དང་རས་ཡུག་དང་བཅས་པ་མཐོང་བས་རྒྱལ་པོ་ཡབ་ཡུམ་བརྒྱལ་
ཞིང་འགྱེལ། བློན་འབངས་ཐམས་ཅད་ཀྱང་མྱ་ངན་ཆེན་པོས་ཟིན་ཅིང་སྨྲེ་སྔགས་
འདོན་པར་བྱེད་དོ། །དེ་ནས་རྒྱལ་པོ་ཉིད་བརྒྱལ་སངས་ནས་བཙུན་མོ་ཉིད་ལ་ཆབ་
གཏོར་ནས་བརྒྱལ་སངས་ཏེ་སྨྲས་པ། བདག་གིས་ཕྱོགས་ཐམས་ཅད་དུ་གཞོན་ནུ་
ཀུན་དགའ་བཙལ་ཏེ་ནན་ཏན་བྱེད་དོ། །འོན་ཀྱང་རྒྱལ་བུ་ཐར་ལམ་བསྒྲུབ་པའི་ཆོས་
འཚོལ་དུ་འགྲོ་བ་ལ་མཛེས་མ་ཁྱེད་མྱ་ངན་མ་བྱེད་ཅིག །ཅེས་གསུངས་ཏེ་ཐུགས་རུང་
རིང་བར་མཛད་ཅིང་། ཕྱོགས་ཐམས་ཅད་དུ་རྒྱལ་བུ་འཚོལ་བའི་བང་ཆེན་པ་བཏང་
སྟེ་རྙེད་མ་བྱུང་།
དེ་ནས་ཡབ་ཡུམ་གཉིས་ཀྱིས་སྨྲེ་སྔགས་འདོན་ཅིང་སྨོན་ལམ་བཏབ་པར་བྱས་ཏེ།
ཀྱེ་མ་ཀྱེ་ཧུད་གཞོན་ནུ་ཀུན་དགའི་ཚོགས། །རྒྱལ་བུ་དེ་རིང་གང་དུ་སོང་
། ཉི་མའི་ལྷ་
དང་ཟླ་བའི་ལྷ། །རི་ཡི་ལྷ་དང་ཤིང་གི་ལྷ། །གཞོན་ནུ་ཀུན་དགའ་གང་ན་ཡོད། །གཞོན་
ནུ་ཀུན་དགའ་དེ་ཉིད་མེད་གྱུར་ན། །དེ་རིང་བདག་ཉིད་འཆི་ལ་ཐུག །གཞོན་ནུ་མྱུར་
དུ་རྙེད་པར་ཤོག །ཅེས་ཟེར་ཞིང་ཡང་ནས་ཡང་དུ་བཙལ་ཀྱང་མ་རྙེད་ནས་ཁོ་ཐག་
ཆོད་པའི་ཐ་མ་ལ། ཡབ་ཡུམ་གཉིས་ཀྱིས་སྨོན་ལམ་འདི་ལྟར་བཏབ་བོ། །
ཀྱེ་མ་ཕྱོགས་བཅུའི་རྒྱལ་བ་སྲས་བཅས་ཐམས་ཅད་ཀྱིས། །རྒྱལ་བུ་ཀུན་དགའ་ཉིད་
ལ་སྐྱོབས། །རྒྱལ་སྲས་གཞོན་ནུ་དེ་ཉིད་ནི། །བཤེས་མེད་ཡུལ་དུ་འཁྱམས་པའི་ཚེ། །ཚ་གྲང་
སྡུག་བསྔལ་མི་འབྱུང་ཞིང་
། །ཟས་གོས་བར་ཆད་མེད་པར་ཤོག །ངལ་ཞིང་དུབ་པ་མི་
317



ལོ་པཎ་གྱི་རྣམ་ཐར་ཕྱོགས་བསྒྲིགས།
འབྱུང་ཞིང་
། །འགྲོ་བ་ཐམས་ཅད་བྱམས་པར་ཤོག །སྐྱོ་ཞིང་འཇིགས་པ་མི་འབྱུང་ཞིང་། །
ལྷ་ཚོགས་མང་པོས་སྐྱོབ་པར་ཤོག །ཉམས་ཚད་གླགས་ལྟ་མི་འབྱུང་ཞིང་། །སེང་གེ་ལྟ་བུར་
གནས་པར་ཤོག །ཚེ་ལ་བར་ཆད་མི་འབྱུང་ཞིང་། །ནད་མེད་བདེ་བ་ཐོབ་པར་ཤོག །གཞོན་
ནུ་བྱོན་པའི་ལམ་རྣམས་སུ། །མི་རྒོད་ཆོམ་རྐུན་མེད་པར་ཤོག །གཞོན་ནུ་བཞུགས་པའི་
གནས་རྣམས་སུ། །གཞལ་ཡས་ཁང་དུ་གནས་པར་ཤོག །སྦྲུལ་དང་སྦྲང་བུ་ཤ་ཟ་རྣམས། །
གཞོན་ནུའི་དྲུང་དུ་བྱེར་བར་ཤོག །མེ་ཆུ་འབྱུང་བ་ཐམས་ཅད་ཀྱང་
། །གཞོན་ནུའི་གྲོགས་
སུ་འགྱུར་བར་ཤོག །བདག་ཅག་དྲིན་ཆེན་ཕ་མས་ཀྱང་
། །རྒྱལ་བུ་གཞོན་ནུ་མི་བརྗེད་
པར་༑ །ཞལ་ཟས་དུས་གསུམ་འབུལ་བ་ལ། །གཞོན་ནུ་ཉིད་ཀྱིས་མྱོང་བར་ཤོག །ཞལ་ཟས་
བདུག་སྤོས་འབུལ་བར་ཤོག །གཞོན་ནུ་དེས་ཀྱང་དམ་པ་ཉིད། །དགེ་བའི་བཤེས་གཉེན་
མཇལ་གྱུར་ནས། །ཟབ་མོའི་ཆོས་ལ་སྤྱོད་པར་ཤོག །སྒྲུབ་པ་སྙིང་པོར་བླངས་བྱས་ནས། །བླ་
མེད་བྱང་ཆུབ་ཐོབ་པར་ཤོག །རྒྱལ་སྲས་གཞོན་ནུ་ཀུན་དགའ་དང་
། །བདག་ཅག་དྲིན་
ཆེན་ཕ་མ་གཉིས། །བར་ཆད་རྐྱེན་དབང་མི་འགྲོ་ཞིང་། །མྱུར་ནས་མྱུར་ཞིང་མཇལ་བར་
ཤོག །
ཅེས་སྨོན་ལམ་འདེབས་ཤིང་དུས་གསུམ་དུ་གཞོན་ནུའི་ཟས་སྐོམ་གྱི་སྐལ་བ་
སྦྱར་ཞིང་ནམ་མཁའ་ལའང་གཏོར་བར་མཛད། རྒྱལ་བུའི་སྐུའི་རིམ་གྲོ་ལ་དམིགས་
ནས་རིན་པོ་ཆེ་ལས་གྲུབ་པའི་མཆོད་རྟེན་བརྒྱ་རྩ་བརྒྱད་སྡེ་སྣོད་རྒྱུད་སྡེའི་གསུང་
རབས་མང་པོ་བཞེངས་སོ། །དགེ་བའི་བཤེས་གཉེན་དཔག་ཏུ་མེད་པ་ལ་བསྙེན་བཀུར་
འབུལ་བ་མང་པོ་དང་། ཡུལ་མི་དང་ངན་སྤྲང་མང་པོ་ལ་སྦྱིན་གཏོང་དཔག་ཏུ་མེད་པ་
མཛད་པས། བཙུན་མོའི་ལོངས་སྤྱོད་སླར་ཡང་རྒྱས་སོ། །འདིར་རྒྱལ་སྲས་མི་ཏྲའི་བྱོན་
ཚུལ་རྣམ་ཐར་རྒྱ་མཚོ་ལྟ་བུ་ལས། ཡབ་ཡུམ་གཉིས་ཀྱིས་རྒྱལ་བུའི་སྐུའི་རིམ་གྲོ་མཛད་
318



རྒྱལ་སྲས་མི་ཏུ་ཛ་ཀིའི་རྣམ་ཐར།
པའི་ལེའུ་སྟེ་བཅུ་གཅིག་པའོ།། །།
ལེའུ་བཅུ་གཉིས་པ།
དེའི་ཚེ་རྒྱལ་བུ་དེ་ཉིད་ནི་ན་ལེནྡྲར་རབ་ཏུ་བྱུང་བར་དགོངས་ཏེ། མོས་གུས་དང་
འདུན་པ་དྲག་པོ་མཛད་ནས་བྱོན་པའི་ཚེ། ཆུ་བོ་གང་གཱའི་འགྲམ་བྱེ་མའི་གླིང་ཆེན་
པོ་ཞིག་ཏུ་སླེབ་པའི་ཚེ། ཐག་རིང་པོ་ཞིག་ནས་ཚུར་ལ་བུད་མེད་གཅེར་བུ་འཇིགས་སུ་
རུང་བའི་གཟུགས་ཅན། ཁ་ཊཾ་རྩེ་གསུམ་འཛིན་པ་ཞིག་མཐོང་ངོ། །དེ་ནི་རེས་མང་པོར་
སྤྲུལ་ རེས་གཅིག་ཏུ་སྤྲུལ་པ་མཐོང་ངོ། །རྒྱལ་བུའི་བསམ་པ་ལ་ལྷ་ཡིན་ནམ། འདྲེ་ཡིན་
ནམ་བསམས་པ་ལ། མི་ནི་མ་ཡིན་པར་ཐག་ཆོད་སྙམ་ནས། འཇིགས་ཤིང་ཡ་ང་བར་
གྱུར་ཏོ། །
ཡང་རྒྱལ་བུའི་བསམས་པ་ལ། བདག་ནི་ལུས་སྲོག་ལ་མི་ལྟ་བར་ཚེ་བློས་བཏང་
ནས་རྒྱལ་སྲིད་ཐམས་ཅད་སྤངས། ཆོས་འཚོལ་དུ་ཕྱིན་པ་ཡིན་པས། བར་ཆད་དང་
འདྲེའི་གནོད་པ་བྱུང་ཡང་ཆོས་ཀྱི་ཕྱིར་ཡིན་པས་བཟོད་སྙམ་ནས་བྱིན་པ་དང་། དེའི་
དྲུང་དུ་སླེབས་པ་དང་དེས་འདི་སྐད་ཟེར། ཀྱེ་རིགས་ཀྱི་བུ་བདག་ནི་མཁའ་འགྲོ་ཨེ་ཀ་
ཛ་ཊི་བྱ་བ་ཡིན་ནོ། །སྐྱེས་བུ་ཆེན་པོ་ཁྱོད་ལ་སྐྱོབ་པ་དང་ལུང་སྟོན་པའི་ཕྱིར་འོང་བ་
ཡིན་ནོ། །ཁྱེད་ཉིད་རྡོ་རྗེ་གདན་དུ་ཇོ་བོ་བཅུ་གཅིག་ཞལ་དང་། སྒྲོལ་མ་བཞུགས་པའི་
ལྷ་ཁང་དུ་ལོ་དྲུག་ཐུགས་རྗེ་ཆེན་པོ་ལ་གསོལ་བ་ཐོབ་ཅིག །མཆོག་གི་དངོས་གྲུབ་ཐོབ་
པར་འགྱུར་རོ། །དུས་དེར་བདག་གིས་ཀྱང་ཁྱོད་ལ་ཕན་པའི་ཕྱིར་འོང་གི་གསུངས་སོ། །
དེ་སྐད་ཅེས་ལུང་བསྟན་ནས་མི་སྣང་བར་གྱུར་ཏོ། །
319



ལོ་པཎ་གྱི་རྣམ་ཐར་ཕྱོགས་བསྒྲིགས།
དེ་ནས་ན་ལེནྡྲར་བྱོན་ནས་གཞི་ཐམས་ཅད་ཡོད་པར་སྨྲ་བའི་མཁན་པོ་རབ་ཏུ་
རྒྱལ་བའི་ལྷ་ཞེས་བྱ་བ། ནང་པ་སངས་རྒྱས་པའི་པཎྜི་ཏ་ཆེན་པོ་ཕྱི་ནང་ཐམས་ཅད་ལ་
མཁས་པ། ཁྱད་པར་དུ་ཇོ་བོ་བཅུ་གཅིག་ཞལ་དངོས་སུ་མཇལ་བའི་དྲུང་དུ་བྱོན་ནས།
གསེར་གྱི་ལྕག་ཚན་གསེར་སྲང་བརྒྱུད་བླ་མའི་དྲུང་དུ་ཕུལ། གཞན་ཐམས་ཅད་གཙུག་
ལག་ཁང་དང་། དགེ་འདུན་རྣམས་ལ་ཕུལ་ནས་རབ་ཏུ་བྱུང་བར་མཛད་དོ། །མཚན་
ཡང་དཔལ་ཆོས་ཀྱི་བཤེས་གཉེན་ཞེས་བྱ་བའོ། །རྒྱ་གར་གྱི་སྐད་དུ་ཤྲཱི་དྷརྨ་མི་ཏ་ཞེས་
བྱའོ༑ །བླ་མ་དེའི་དྲུང་དུ་ཟླ་བ་གསུམ་བཞུགས་སོ། །སྡེ་སྣོད་གསུམ་ལ་སོགས་པ་མཐའ་
ཡས་པ་ཞུས་སོ། །འདིར་རྒྱལ་སྲས་མི་ཏུའི་བྱོན་ཚུལ་རྣམ་ཐར་རྒྱ་མཚོ་ལྟ་བུ་ལས། སྐུ་
རབ་ཏུ་བྱུང་བའི་ལེའུ་སྟེ་བཅུ་གཉིས་པའོ།། །།
ལེའུ་བཅུ་གསུམ་པ།
དེ་ནས་རྡོ་རྗེ་གདན་དུ་བྱོན། སྒྲུབ་པ་ཞིག་བྱེད་དགོས་དགོངས་པའི་དུས་སུ།
དེའི་ཚེ་རྡོ་རྗེ་གདན་དུ་སངས་རྒྱས་ཀྱི་དུས་མཆོད་གཅིག་གི་དུས་སུ། དགེ་སློང་མ་ཚེའི་
རིག་འཛིན་བརྙེས་པའི་གྲུབ་པ་ཏི་ཤྲཱི་ཏ་ཞེས་བྱ་བ་དང་མཇལ་ཏེ། དེ་ནི་སྐྱེ་
ཏེམང་
པོར་ཚེའི་རིག་འཛིན་དངོས་གྲུབ་བརྙེས་པ། མ་གཅིག་གྲུབ་པའི་རྒྱལ་མོའི་སྐྱེ་བ་སྔ་མ་
ཡིན་ནོ། །དེ་ལ་ཐུགས་རྗེ་ཆེན་པོའི་ཐབས་ལམ་པདྨའི་སྙིང་པོ་ཞེས་བྱ་བ་ཞིག་ཞུས་
ནས༑ སྒྲུབ་པ་མཛད་པར་དགོངས་པའི་ཚེ། དགེ་སློང་མི་ཏུ་ཉིད་ལ་བཟའ་བཏུང་ཡང་
མེད་ནས། ཟས་གདན་གཅིག་བསྟེན་ནས་ཀུ་བ་ཕྱེད་ཚལ་གྱི་ལྷུང་བཟེད་དང་
། སྨྱུག་མའི་
མཁར་བ་བཟུང་ནས། ཟས་བསོད་སྙོམས་ལ་བསྟེན་ནས་རྡོ་རྗེ་གདན་དུ་བཅུ་གཅིག་ཞལ་
320



རྒྱལ་སྲས་མི་ཏུ་ཛ་ཀིའི་རྣམ་ཐར།
དང་༑ སྒྲོལ་མའི་ལྷ་ཁང་དུ་སྒྲུབ་པ་མཛད་དུས་ཉིན་རེ་བཞིན་དུ་གྲོང་ཁྱེར་ལ་བསོད་
སྙོམས་ལ་བྱོན་ནས་འཚོ་བ་སློང་བས། སྐུ་ལ་གསོལ་བའི་ན་བཟའ་ཡང་ཟད། འཚོ་བ་
ལ་ཡང་དཀའ་ལས་ཆེན་པོ་བྱུང་བས་དེའི་དུས་སུ་ཐུགས་དགོངས་ལ། ཆོས་བྱེད་པ་ལ་
མཐུན་རྐྱེན་ཡང་འཛོམས་དགོས་པ་འདུག །རྒྱལ་སྲིད་ནི་སྤངས། འཁོར་གཡོག་དང་
ལོངས་སྤྱོད་ནི་མེད། བཟའ་བའི་འཚོ་བ་མི་དགོས་པ་ཞིག་ཡིན་ན་དགའ་བ་ལ་སྙམ་
ནས་བཞུགས་ཡོད་པའི་ཚེ། ནམ་ཐོ་རངས་ཀྱི་དུས་སུ། བུད་མེད་དམར་མོ་རུས་པའི་
རྒྱུན་དྲུག་གསོལ་བ་ཞིག་མདུན་གྱི་ནམ་མཁར་བྱོན་ནས། སྐྱེས་བུ་ཆེན་པོ་ཁྱོད་དེ་ལྟ་
བུའི་བསམ་པ་མི་དགོས། འདི་ལ་ལོངས་སྤྱོད་པས་ཆོག །འདིར་བདུད་རྩི་ཡོད་དོ་ཞེས་
ཙན་དན་གྱི་ལོ་མ་ཕུན་སུམ་ཚོགས་པ་ཞིག་ལག་ཏུ་གཏད་བྱུང་ངོ༌། །
མི་ཏུའི་ཐུགས་དགོངས་ལ། བུད་མེད་འདི་ཅི་ལྟ་བུ་ཡིན། འདི་ལ་རོ་མཆོག་ཅི་ལྟ་
བུ་ཡོད་སྙམ་པའི་དུས་སུ། བུད་མེད་དེས་ན་རེ། འདི་ཁར་ཟོ་དང་
། ཡོན་ཏན་དང་རོ་
ཕུན་སུམ་ཚོགས་པ་ཡོད་གསུངས་པས། ཟོས་པས་རོ་ཕུན་སུམ་ཚོགས་པ་འདུག་ཅིང་ལུས་
ཐམས་ཅད་བདེ་བས་ཁྱབ། ཉམས་རྟོགས་པ་ཁྱད་པར་ཅན་རྒྱུད་ལ་འཁྲུངས་སོ། །དེ་ནས་
མི་ཏྲའི་ཐུགས་ལ། འདི་མཁའ་འགྲོའི་ཟས་བདུད་རྩི་ལྟ་བུའི་ཟས་རོ་མཆོག་ཕུན་སུམ་
ཚོགས་པར་འདུག །ད་ལྟོ་འདི་ལ་བྱས་ལ་གྲོང་དུ་བསོད་སྙོམས་མི་འགྲོ་བ་དམ་བཅའ་
མཛད་ནས་བཞུགས་ཡོད་པའི་དུས་སུ། བུད་མེད་དེས་ཁྱེད་དེ་ལྟ་བུའི་དམ་བཅའ་བྱེད་
ན༑ ཙན་དན་གྱི་ལོ་མ་ལ་ལོངས་སྤྱོད་པའི་གདམས་ངག་འདི་ལྟ་བུ་ཡོད་གསུངས་ནས།
བུད་མེད་དེས་ཆོས་སྐུ་ཡེ་ཤེས་ཀྱི་མཁའ་འགྲོ་མའི་སྐུ་དངོས་སུ་བསྟན་ནས་ཤུག་པའི་
དབང་བསྐུར། སྦྱོར་ཐབས་དང་ལག་ཁྲིད་རྣམས་གནང་ནས། མདུན་དུ་ཙན་དན་གྱི་
སྡོང་པོ་ལོ་འདབ་དང་ཡལ་ག་ཕུན་སུམ་ཚོགས་པ་ཞིག་སྤྲུལ་ལོ། །ལོ་འདབ་རེ་རེའི་སྟེང་
321



ལོ་པཎ་གྱི་རྣམ་ཐར་ཕྱོགས་བསྒྲིགས།
དུ་འོད་དཔག་མེད་རེ་རེ། དེའི་འོག་ཏུ་ཡེ་ཤེས་ཀྱི་མཁའ་འགྲོ་མ་རེ་རེ་སྤྲུལ་ནས་བསྟན།
དེ་ནས་སླར་ཡང་མཁའ་འགྲོ་མ་ཙན་དན་གྱི་སྡོང་པོ་ལ་ཐིམ་པའི་ཚུལ་བསྟན་ནས་སོང་
ངོ་༑ །
དེ་ནས་མི་དུས་ཙན་དན་གྱི་སྡོང་པོ་དེའི་ལོ་མ་ལ་བཅུད་ལེན་མཛད་པས་ཉམས་
རྟོག་ཕུན་སུམ་ཚོགས་པ་བྱུང་ངོ༌
། །ཚིག་རྣམས་ཡི་གེ་ཏ་ལའི་ལོ་མ་ལ་བྲིས་སོ། །གནས་
དེར་ལོ་དྲུག་དཀའ་ཐུབ་དང་སྒྲུབ་པ་མཛད་དོ། །འདིར་རྒྱལ་སྲས་མི་ཏུའི་རྣམ་ཐར་རྒྱ་
མཚོ་ལྟ་བུ་ལས། མཁའ་འགྲོ་མས་བཅུད་ལེན་གནང་ནས་སྒྲུབ་པ་མཛད་པའི་ལེའུ་སྟེ་
བཅུ་གསུམ་པའོ།། །།
ལེའུ་བཅུ་བཞི་པ།
དེ་ནས་ལུང་བསྟན་བཞིན་ལོ་དྲུག་བསྒོམས་ཀྱང༌། རྟགས་ཡེ་ནས་མ་བྱུང་བས་མི་
ཏུ་ཉིད་ཐུགས་མུག་སྟེ། ད་ནི་གྲོང་གཞན་ཞིག་ཏུ་བླ་མ་བཙལ་དུ་འགྲོ་དགོས་སྙམ་སྟེ།
སང་འགྲོ་བའི་དེ་ནུབ་མཚན་ཐལ་དེ་བསྐོར་བ་བྱེད་ཅིང་གསོལ་བ་བཏབ་པས། ནང་
པར་ཐུགས་རྗེ་ཆེན་པོ་ཉིད་ཀྱི་ཐུགས་ཀ་ནས་འོད་ཟེར་འཕྲོས་ཏེ། བདེ་བར་གཤེགས་
པ་དཔག་ཏུ་མེད་པའི་ཞལ་བསྟན་ནས་བྱིན་རླབས་མཛད། ཐུགས་རྗེ་ཆེན་པོ་ཉིད་ཀྱིས་
ཆོས་གསུངས་ཏེ། ཕྱི་བཅུ་གཅིག་ཞལ་གྱི་སྒྲུབ་པ། ནང་ཁ་སར་པ་ཎིའི་སྒྲུབ་པ། གསང་
བ་རྟ་མགྲིན་དབང་གི་སྒྲུབ་པ། ཡང་གསང་བདུད་རྩི་འཁྱིལ་བའི་སྒྲུབ་པ། ཤིན་ཏུ་ཡང་
གསང་བས་ཟབ་པ་གསང་སྒྲུབ་ཀྱི་སྒྲུབ་པ་ལ་སོགས་ཏེ། ཕྱི་སྡེ་སྣོད་དང་མཐུན་པའི་
སྒྲུབ་ཐབས་བརྒྱ་རྩ་བརྒྱད་མཛད། སྒྲོལ་མའི་ཐུགས་ཀ་ནས་སྔར་གྱི་བུད་མེད་གཅེར་
322



རྒྱལ་སྲས་མི་ཏུ་ཛཱ་ཀིའི་རྣམ་ཐར།
བུ་རུས་པའི་རྒྱན་དྲུག་གིས་བརྒྱན་པ་ཌ་མ་རུ་དང་ཐོད་ཁྲག་བསྣམས་པ། དྲིལ་བུའི་
སྒྲ་སྒྲོགས་པ་ཞིག་བྱུང་སྟེ། ཐོད་ཁྲག་དེ་ཉིད་མི་ཏུའི་སྤྱི་བོར་བཞག་ནས་བརྡའི་དབང་
བཞི་བསྐུར། ཐུགས་རྗེ་ཆེན་པོའི་སྒོམ་བཟླས་འོད་ཀྱི་དྲ་བ་ཅན་ཞེས་བྱ་བ། ཐུགས་རྗེ་
ཆེན་པོ་ཞལ་གཅིག་ཕྱག་བཞི་པའི་གདམས་པ་གནང་ནས། ཀྱེ་རིགས་ཀྱི་བུ་ལྷོ་ཕྱོགས་
ཁ་སར་པ་ཎིའི་རི་ལ་སྒྲུབ་པ་ལོ་དྲུག་གྱིས་ཤིག །བར་ཆད་བྱུང་ན་ཌ་མ་རུ་འདི་དཀྲོལ་
བས་བཟློག་པར་འགྱུར་རོ། །ཞེས་གསུངས་ནས། དབང་རྟགས་སུ་ཌ་མ་རུ་ཞིག་གཏད།
ཡི་དམ་གྱི་ལྷ་ཚོགས་ཐམས་ཅད་ཐུགས་ཀར་ཐིམ་ནས་སོང་། །
དེ་ནས་མི་ཏུའི་ན་བཟའ་རྣམས་ཀྱང་ཟད། རས་ཀྱི་ཨང་རག་གཅིག་གསོལ་ནས་
སྤྱོད་ལམ་བདེ་བའི་ཕྱིར་དུ་རྣལ་འབྱོར་བའི་ཆས་སུ་མཛད། ཐུགས་རྗེ་ཆེན་པོ་བསྒྲུབ་
པའི་ཤིང་གི་མཎྜལ་དང་
། ཌཱ་མ་རུ་ཁྱེར་ནས་མཚན་ཡང་སྔོན་གྱི་དགེ་སྦྱོང་ལ་དེའི་ཚེ་
ཛ་ཀིར་གྱུར་ནས། མི་ཏྲ་ཛཱ་ཀི་ཞེས་བྱ་བར་གྱུར། དེ་ནས་ལྷོ་ཕྱོགས་ཁ་སར་པཱ་ཎིའི་རི་ལ་
བྱོན་པའི་ཚེ། ལམ་ཞིག་ན་བུད་མེད་སྨིན་མཚམས་ན་ཐལ་ཆེན་བྱུགས་པ། རས་དམར་
པོའི་གོས་གྱོན་པ་ཞིག་བྱུང་། ཛ་ཀི་བྱོན་ཟིན་ཅེས་ཟེར་རོ། །ཁྱོད་གང་ནས་ཡོང་། ད་
གར་འགྲོ་ཟེར། བདག་ཁ་སར་པཱ་ཎིའི་རི་ལ་སྒྲུབ་པ་བྱེད་དུ་འགྲོ་གསུངས་པས། བུད་
མེད་དེས་ན་རེ། ལམ་དུ་ཕྲ་མེན་མ་ཏི་ཤའི་གྲོང་ཁྱེར་ཞེས་བྱ་བ་ན། བུད་མེད་ཐ་
གྱི་གཟུགས་ལ་ཕྲ་མེན་གྱི་རིགས་མང་པོ་ཡོད། དེ་རྣམས་བར་ཆད་བྱུང་ན་ཇི་ལྟར་བྱེད་
གསུངས་པས། མི་ཏྲའི་ཞལ་ནས། ཕྲ་མེན་མའི་བར་ཆད་བྱས་བྱུང་ན་འདི་ལྟར་བྱེད་
ཅེས་ཌ་མ་རུ་དེ་དཀྲོལ་བས། བུད་མེད་ལུས་ཕྱེད་ཚལ་དུ་སོང་ངོ༌
། །
མི་ཏྲ་ཉིད་བུད་མེད་ལ་སྙིང་རྗེ་སྐྱེས་ནས། ཌ་མ་རུ་སྦས་པས་བུད་མེད་ལུས་
གས་པ་དེ་འབྱར་ནས། མི་ཏྲ་ཉིད་ཀྱི་ཞབས་ལ་གཏུགས་ཏེ། བདག་ཕྲ་མེན་མ་ཙིཏྟ་
ནུ་མལ་
323



ལོ་པཎ་གྱི་རྣམ་ཐར་ཕྱོགས་བསྒྲིགས།
དུག་ཅན་ཅེསཞེས་བྱ་བ་ཞིག་ཡིན་ཏེ། དཔའ་བོ་ཆེན་པོ་ཁྱོད་ལ་བར་ཆད་དང་ཐོ་འཚམས་
པ་མཐོལ་ལོ་བཤགས། ད་ཕྱིན་ཆད་དཔའ་བོ་ཆེན་པོ་ཁྱེད་ཀྱི་བཀའ་ལ་གནས་པར་
བྱའོ; །ཞེས་སྲོག་སྙིང་ཕུལ་ལོ། །དེ་ཉིད་དམ་ལ་བཏགས་སོ། །དེ་ནས་སློབ་དཔོན་མི་ཏུས་ཕྲ་
མེན་མ་ལ་གསུངས་པ། ཁྱོད་ཀྱི་ཡུལ་གར་ཡོད། གཙོ་བོ་སུ་ཡིན། མཐུ་དང་ནུས་པ་ཅི་
ལྟ་བུ་ཡོད་གསུངས་པས། ཕྲ་མེན་མས་ན་རེ། བདག་གི་ཡུལ་ནི་ཡུལ་ཉི་ཤུ་རྩ་བཞི་ཏི
ཤ་ཀུན་བྱ་བ་ན་ཡོད། གཙོ་བོ་རྡོ་རྗེ་མཁའ་འགྲོ་མ་ཡིན། ཞག་རེ་ལ་འཛམ་བུའི་གླིང་གི་
མི་སྟོང་ཙམ་རེ་གསོད་པར་བྱེད་དེ་འདི་ལྟར་རོ། །ཞེས་ངོ་ཞུམ་པ་བྱས་པས། མི་གསུམ་
འདུས་ནས་བསད། དེ་ལྟར་སློབ་དཔོན་མི་ཏས་སོས་པའི་ཏིང་ངེ་འཛིན་མཛད་པས་
སོས་སོ། །
དེའི་ཚེ་སློབ་དཔོན་མི་ཏུའི་ཐུགས་དགོངས་ལ། ཕྲ་མེན་མ་འདི་འགྲོ་བ་མང་པོ་ལ་
གནོད་པ་བྱེད་པར་འདུག་པས། ཐོག་མར་བདག་གིས་ཕྲ་མེན་མ་འདི་གདུལ་བར་བྱའོ་
སྙམ་ནས། ཕྲ་མེན་མ་དེ་དང་ལྷན་ཅིག་ཏུ་ཕྲ་མེན་མའི་ཕོ་བྲང་དུ་ཕྱིན་པ་དང་
། ཕྲ་མེན་
མའི་གཙོ་མོ་དེ་བུད་མེད་རྣལ་འབྱོར་ཆ་ལུགས་ཅན། མཁུར་ཚོས་ལ་ཁྲག་གིས་ཐིག་ལེ་
བྱས་པ་ཞིག་འདུག་སྟེ། དེར་ཌཱ་མ་རུ་དཀྲོལ་དགོས་སྙམ་པས། མི་ཏྲ་ཉིད་ལུས་འགུལ་
མ་ནུས་ཤིང་རེངས་པར་གྱུར་ཏོ། །དེའི་ཚེ་ཕྲ་མེན་མའི་གཙོ་མོ་དེས་མི་ཏུའི་མཆན་
འོག་ནས་ཌ་མ་རུ་དེ་བཏོན་ནས། ཨེ་མ་བདག་ཅག་གི་གཙོ་མོའི་ཌ་མ་རུ་དེ་འདིར་བྱུང་
ཞེས་སྨྲས་ཤིང་བཞད་དོ། །དེ་ནས་ཌ་མ་རུ་དེ་མི་ཏུའི་དབུ་ཐོག་ཏུ་བཞག་པས་རེངས་པ་
ལས་གྲོལ་ལོ། །དེ་ནས་ཕྲ་མེན་མའི་གཙོ་མོ་དེས་འདི་སྐད་ཅེས་ཟེར་རོ། །རིགས་ཀྱི་བུ་ཁྱེད་
ཀྱི་བསྐྱེད་རིམ་གྱི་སྒྲུབ་པ་ཅུང་ཟད་ཙམ་ལས་གྲོལ་ལམ་མཆོག་ཏུ་མ་གྱུར་བས། ཕྲ་མེན་གྱི་
གྲོང་ཁྱེར་གར་ཐུལ། འདིར་ནི་བཀའ་སྲུང་འཇིག་རྟེན་ཕྲ་མེན་གྱི་རིགས་ཅན་འཇིག་རྟེན་
324



རྒྱལ་སྲས་མི་ཏུ་ཛ་ཀིའི་རྣམ་ཐར་ །
གྱི་མཁའ་འགྲོ་མ་རྣམས་ཀྱིས་སྡིག་ཅན་འགའ་ཞིག་བསྒྲལ་ཞིང་
། བདག་སོགས་ཡེ་ཤེས་ཀྱི་
མཁའ་འགྲོ་མ་རྣམས་ཀྱི་ཚོགས་ལམ་དུ་གསུངས་ཤིང་
། སྟོང་ཉིད་ཀྱི་དོན་ལ་གནས་པར་
བྱེད་པས་འདུལ་བར་མི་འཚལ། དེ་བས་ན་རིགས་ཀྱི་བུ་ཁྱོད་སྒྲུབ་པ་ལ་ཞུགས་ཤིག །གྲོལ་
ལམ་སྒྲུབ་པས་ལོ་དྲུག་གིས་གྲོལ་བ་ལུང་བསྟན་འདུག་སྟེ། བདག་གིས་བྱིན་རླབས་ཀྱིས་
ལོ་གསུམ་ནས་རྩ་མདུད་གྲོལ་བར་འགྱུར་རོ། །ཞེས་ལུང་བསྟན་ཏེ། གྲོལ་ལམ་ཡེ་ཤེས་ཀྱི་
འཁོར་ལོ་ཞེས་བྱ་བ་ཐུན་མོང་མ་ཡིན་པའི་གདམས་པ་གནང་བར་མཛད་དོ། །དེ་ནས་ཌ་
མ་རུ་དེ་གཏད་དེ། བདག་ཉིད་ཀྱིས་བར་ཆད་བྱུང་ན་བསྲུང་བར་བྱ་ཡི། སྒྲུབ་པ་མ་ཐོན་
བར་དུ་ཐོ་ཅོ་མ་བྱེད་ཅེས་གསུངས་སོ
། །འདིར་རྒྱལ་སྲས་མི་ཏུའི་རྣམ་ཐར་རྒྱ་མཚོ་ལྟ་བུ་
ལས། ཕྲ་མེན་མའི་བར་ཆད་བཟློག་ཅིང་གྲོལ་ལམ་ལུང་བསྟན་པའི་ལེའུ་སྟེ་བཅུ་བཞི་པའོ།། །།
ལེའུ་བཅོ་ལྔ་པ།
དེ་ནས་སློབ་དཔོན་མི་ཏུས་ཁ་སར་པཱ་ཎིའི་རི་ལ་ཐུགས་རྗེ་ཆེན་པོ་རང་བྱོན་གྱི་
དྲུང་དུ་ལོ་གསུམ་སྒྲུབ་པ་མཛད་པས་བསྐྱེད་རྫོགས་ཟུང་འཇུག་གི་བར་དུ་རྩལ་སྦྱངས་
ཏེ༑ རྩ་མདུད་གྲོལ་བར་གྱུར་ཏོ། །དེའི་ཚེ་ཐུགས་རྗེ་ཆེན་པོ་རང་གི་ཐུགས་ཀ་ནས་སྒྲ་
ཞིག་བྱུང་བ་གསན་པས། ཀྱེ་རིགས་ཀྱི་བུ་ཁྱེད་ང་ལ་གསོལ་བ་བཏབ་པས་དངོས་གྲུབ་
ཅི་འདོད་ཟེར་བ་ལ། ཐུགས་རྗེ་ཆེན་པོའི་གསུངས་ཡིན་སྙམ་དགོངས་ནས། མཎྜལ་
ཕུལ་བས། མཆོག་གི་དངོས་གྲུབ་ཚེ་འདི་ཉིད་ལ་འདོད་ཅེས་ཞུས་པས། ཐུགས་རྗེ་ཆེན་
པོའི་ཐུགས་ཀ་ནས་འོད་ཟེར་ཞིག་འཕྲོས་པས། ཕྱི་ཐུགས་རྗེ་ཆེན་པོའི་སྒྲུབ་པ་འགྲོ་བ་
འདུལ་བ་ལ་དུས་གསུམ་སངས་རྒྱས་ཀྱིས་བསྐོར་ནས་ཞལ་བསྟན་ཆོས་གསུངས། ནང་
325



ལོ་པཎ་གྱི་རྣམ་ཐར་ཕྱོགས་བསྒྲིགས།
ཐུགས་རྗེ་ཆེན་པོ་ཉི་མའི་སྙིང་པོ་ལ་བྱང་ཆུབ་སེམས་དཔའི་ཚོགས་ཀྱིས་བསྐོར་ནས་
ཞལ་བསྟན་ཆོས་གསུངས། གསང་བ་ཐུགས་རྗེ་ཆེན་པོ་འོད་ཟེར་མཐའ་ཡས་ལ་རྒྱལ་བ་
རྒྱ་མཚོའི་ཚོགས་ཀྱིས་བསྐོར་ནས་ཞལ་བསྟན་ཆོས་གསུངས། ཡང་གསང་གསང་སྒྲུབ་
ལ་མཁའ་འགྲོ་ཡོངས་སྒྲོལ་རྩ་གསུམ་ཡོངས་རྫོགས་ཀྱིས་བསྐོར་ནས་ཞལ་བསྟན་ཆོས་
གསུངས། ཐེག་པ་ཆེན་པོ་གསང་སྔགས་དང་མཐུན་པའི་སྒྲུབ་ཐབས་བརྒྱ་རྩ་བརྒྱད་
གནང་བར་མཛད་དོ། །
དེ་ནས་ཐུགས་རྗེ་ཆེན་པོའི་ཞལ་ནས། རིགས་ཀྱི་བུ་ཁྱོད་ནུབ་ཕྱོགས་ཨོ་རྒྱན་གྱི་
གནས་སུ་སོང་ཞིག །མཆོག་གི་དངོས་གྲུབ་གནས་དེར་བསྩལ་བར་བྱའོ་གསུངས་ནས་
འོད་ཟེར་ལྷའི་ཐུགས་ཀར་ཐིམ་མོ། །འདིར་རྒྱལ་སྲས་མི་ཏྲའི་བྱོན་ཚུལ་རྣམ་ཐར་རྒྱ་
མཚོ་ལྟ་བུ་ལས། གྲོལ་ལམ་གྱིས་གྲུབ་པ་ཐོབ་ཅིང་ཨོ་རྒྱན་དུ་ལུང་བསྟན་པའི་ལེའུ་སྟེ་
བཅོ་ལྔ་པའོ།། །།
ལེའུ་བཅུ་དྲུག་པ།
དེ་ནས་ལུང་བསྟན་བཞིན་དུ་ཨོ་རྒྱན་གྱི་ཡུལ་དུ་སྒྲུབ་པ་ལ་བྱོན་པའི་ཚེ་སྤྱན་
རས་གཟིགས་ཀྱིས་ཤིང་གི་མཎྜལ་དང་། ཌཱ་མ་རུ་ཁྱེར་ནས་ནུབ་ཕྱོགས་སུ་བྱོན་པ་དང་།
ཡུལ་ཁ་ཆེའི་གྲོང་ཁྱེར་ཞིག་ཏུ་སླེབ་པའི་ཚེ། པཎྜི་ཏ་པདྨ་ཤར་ཞེས་བྱ་བ་དང་མཇལ་
ཏེ༑ ཁྱོད་གར་འགྲོ་ཞེས་གསུངས། བདག་ནུབ་ཕྱོགས་ཀྱི་ཡུལ་དུ་མཆོག་གི་དངོས་གྲུབ་
འཚོལ་དུ་འགྲོ་ཞེས་ཞུས་པས། པཎྜི་ཏ་དེ་ཉིད་མཉེས་ནས་གསེར་གྱི་མེ་ཏོག་གཅིག་
བསྐུར་ནས། ལམ་སློབ་པའི་ལུང་བསྟན་ཏེ། རིགས་ཀྱི་བུ་ལུང་པ་འདིའི་ཕུག་ནགས་ཟད་
326



རྒྱལ་སྲས་མི་ཏྲ་ཛ་ཀིའི་རྣམ་ཐར།
པའི་ཚལ་ཞིག་ན། ཤ་ར་བའི་རི་ཞེས་བྱ་བའི་རི་བོ་གླང་པོ་ཉལ་བ་འདྲ་བ་ཞིག་ཡོད་
དོ༑ །དེའི་སྣ་ལ་ཡེ་ཤེས་གསང་བའི་རྫོང་ཞེས་བྱ་བ་བྲག་དཀར་པོ་དར་ལྕོག་བཙུགས་
པ་འདྲ་བ་ཞིག་ཡོད་དེ། དེའི་སྣ་ལ་རྣལ་འབྱོར་མ་གཅེར་བུ་ཆུ་འཐུང་མ་ཞེས་བྱ་བ།
མངོན་ཤེས་དང་རྫུ་འཕྲུལ་ལ་ཐོགས་པ་མེད་པ་ཞིག་ཡོད་པས། གསེར་འདི་ཕུལ་ལ་
ལམ་ཞུས་ཤིག་ཅེས་གསུངས། མི་ཏས་དེ་ལྟར་བྱོན་པས་རྣལ་འབྱོར་མ་དེ་དང་མཇལ་
ལོ༑ །རྣལ་འབྱོར་མ་དེ་ཉིད་ནི་རྡོ་རྗེ་གདན་གྱི་ཨེ་ཀ་ཛ་ཊི་དངོས་ཡིན་པར་འདུག་སྟེ།
མ་དང་བུ་འཕྲད་པ་ལྟར་གྱུར་ཏོ། །
དེ་ནས་གསེར་ཕུལ། དེ་ལ་ལམ་ཞུས་པས། གསེར་མ་བཞེས་པར་ལམ་སྣ་མ་ནོར་
བར་ལུང་བསྟན་ནས། ཀྱེ་རིགས་ཀྱི་བུ། ནུབ་ཕྱོགས་ཨོ་རྒྱན་དུ་འགྲོ་བ་ལ། ལམ་འདི་
ནས་ནུབ་ཏུ་སོང་ལ་རི་འདི་འདས་པ་ན་འདམ་བུ་འོད་འཆང་དང༌། འོད་མའི་ཚལ་
ན་མེ་ཏོག་དང་
། ནོར་བུ་ཚངས་པའི་གྲོང་ཁྱེར་ན་ལེན་ཏ་ན་གྷ་ན་ཞེས་བྱ་བའི་གྲོང་
ཁྱེར་ཞིག་ཡོད་ཀྱི། གྲོང་ཁྱེར་དེའི་ལྷོ་ཕྱོགས་ན་ཁང་པ་ལ་རས་དམར་པོའི་རྒྱལ་མཚན་
བཙུགས་པ། སྒོ་ལ་ལི་ཁྲིས་བྱུགས་པ་ཞིག་ཡོད། དེའི་ནང་ན། ཡབ་བྲམ་ཟེ་དཔལ་
དབྱངས་ཞེས་བྱ་དང༌། ཡུམ་འཁོར་ལོ་དྲ་བ་ཞེས་བྱ་བ་ཞིག་ལ། བུ་མོ་ནི་སྤྱན་རས་
གཟིགས་ཀྱི་སྤྱན་ཆབ་གཡོན་པའི་ཡེ་ཤེས་ཀྱི་བདུད་རྩི་ཕོག་པ་ལས་གྲུབ་པའི་བུ་མོ་
མཚན་དང་ལྡན་པ་ཞིག་ཡོད་དོ། །དེ་ཡང་ལོ་ཉེར་ལྔ་ཙམ་ལོན་པ། བོང་རྐེ་མི་རིང་མི་
ཐུང་བ། ཤ་རྒྱས་པ། རྐེད་པ་ཕྲ་བ། མདོག་དཀར་ལ་དམར་བའི་མདངས་ཆགས་པ། སྐྲ་
སེར་པོ་ཅུང་ཟད་ལི་བ། སྨ་ར་སེར་པོ་ཡོད་པ། དཔྲལ་བ་ན་གཉེར་མ་གྱེན་འགྲེང་གསུམ་
གྱི་རྩེ་མོ་ལ་མིག་ལྟ་བུའི་སྨེ་བ་གསལ་བ། ངག་སྙན་པ། དུས་རྒྱུན་དུ་ཡི་གེ་དྲུག་མ་འདྲེན་
པ༑ ག་པུར་གླ་རྩིའི་དྲི་མ་མནམ་པ། སྤྱོད་ལམ་དལ་ཞིང་། གླུ་གར་རོམ་ལོ་ལ་མཁས་པ།
327



ལོ་པཎ་གྱི་རྣམ་ཐར་ཕྱོགས་བསྒྲིགས།
འགྲོ་ན་གོམ་པ་གཡོན་འདོར་ཞིང་འདུག་ན་རི་མོ་བྲི་བ་མངོན་ཤེས་དང་རྫུ་འཕྲུལ་ལ་
ཐོགས་པ་མེད་པ། མཐོང་བ་ཙམ་གྱིས་བདེ་བ་སྐྱེ་བ། སྐྱེས་པ་སུ་དང་འགྲོགས་ཀྱང་ལམ་
སྣ་ཟིན་པ་ཞིག་འགྲོ་བའི་དོན་ལ་བཞུགས་ནས་ཡོད་དོ། །
དེ་ཡང་སྔོན་སྦྱངས་པ་སོང་བས་གང་ལའང་མི་ཤེས་པ་མེད་པ། དེ་ཐ་མལ་གྱི་ཆ་
ལུགས་སུ་ཡོད་པ། ལས་ཅན་འགའ་ཞིག་མ་གཏོགས་པ་ཀུན་གྱིས་མི་མཐོང་བ། དུས་
བཟང་ཐམས་ཅད་དུ་ཨོ་རྒྱན་ཡུལ་དུ་མཁའ་འགྲོ་མ་རྣམས་ཀྱིས་གདན་འདྲེན་པ། དེ་
རྣམས་ཀྱི་གཙོ་མོར་གྱུར་པ་ཐམས་ཅད་ལ་ཆོས་གསུངས་པ། སྐྱེ་བའི་མཐའ་མའམ།
དོན་ལ་ཡེ་ཤེས་ཀྱི་མཁའ་འགྲོ་མའི་སྐུ་དངོས་མཚན་ལ་དེ་ཝ་ཌཱ་ཀི་ཞེས་བྱའོ། །དེ་ཁྱོད་
ཀྱི་སྲིང་མོ་ཡང་ཡིན་གྱི། གསང་བའི་ཕྱག་རྒྱ་ཡང་འོང་གི། དེ་ལ་ལུང་དང་བྱིན་རླབས་
ཞུས་ལ་སོང་ཞིག །འོན་ཀྱང་བུ་མོ་དེའི་མ་ཡང་ཡེ་ཤེས་ཀྱི་ཊཱ་ཀི་མ་ཡིན་པའི་སྟོབས་
ཀྱིས༑ མངལ་ལས་སྐྱེས་ཀྱང་མངལ་གྱི་དྲི་མ་མེད་པའི་སྟོབས་ཀྱིས་ཁྱེད་ངོ་ཤེས་ནས་
འོང་གིས་ ཞེས་གསུངས་སོ། །
དེ་ནས་མི་ཏུ་ཉིད་ཀྱིས་གྲོང་ཁྱེར་དུ་བྱོན་ནས། ཁང་པའི་སྒོ་ལ་ལི་ཁྲིས་བྱུགས་པའི་
སྒོ་དེའི་རྩ་ནས། ཡི་གེ་དྲུག་པའི་སྒྲ་ཆེ་བ་གསུམ་གྱིས་བོས་པས། སྒོ་དེའི་ནང་ནས་བུད་
མེད་མཛེས་མ་གོང་གི་མཚན་རྟགས་དེ་རྣམས་རྫོགས་པ། སིན་དྷུ་རས་སྣ་ཞུར་བྱས་པ།
ལུས་ལ་དྲི་མ་མེད་པ། རས་གོས་དམར་པོ་གྱོན་པ། གོམ་པ་ས་ལ་མི་རེག་པ་ཞིག་བྱུང་ནས།
ཨེ་མ་མིང་པོ་བདེ་བར་བྱོན་ནམ། འདིར་ཅི་མཛད་ཅེས་གསུངས་སོ། །
དེར་མི་ཏུའི་ཞལ་ནས། བདག་ནི་ནུབ་ཕྱོགས་ཨོ་རྒྱན་གྱི་ཡུལ་དུ་མཆོག་གི་དངོས་
གྲུབ་སྒྲུབ་པ་ལ་འགྲོ་བ་ལགས་པས། བར་ཆད་མི་འབྱུང་བར་བྱིན་གྱིས་རློབས་ཤིག །
དངོས་གྲུབ་གྱི་ལུང་བསྟན་དུ་གསོལ།
328



རྒྱལ་སྲས་མི་ཏུ་ཛ་ཀིའི་རྣམ་ཐར།
ལམ་ལ་
ཞེས་ཞུས་ནས། གསེར་ཕུལ་བས། སླར་མཁའ་འགྲོ་མ་དེའི་ཞལ་ནས། ནུབ་ཕྱོགས་
ཨོ་རྒྱུན་དུ་འགྲོ་བ་ལ། མཆོག་ཐུན་མོང་གི་དངོས་གྲུབ་རྫོགས་ནས་ཕྱིའི་འབྱུང་བ་
ལ་དབང་ཐོབ་ཅིང་། མཆོག་གི་དངོས་གྲུབ་འདོད་ན་ཕྱི་ནང་གསང་གསུམ་གྱི་རྟེན་
འབྲེལ་ལ་མཁས་པར་སྦྱངས་ཏེ། ཕྱིན་ན་བགྲོད་པར་འགྱུར་གྱི་ཁྱོད་ནི་སྨིན་གྲོལ་གྱི་
་གོམས་ཤིང་
། ནང་གི་འབྱུང་བ་ལས་སུ་རུང་ཡང་། ཕྱིའི་འབྱུང་བ་ལ་དབང་
མ་ཐོབ་ཅིང་
། བརྡའ་མི་ཤེས་པར་འདུག་པས། ཕྲ་མེན་གྱི་བར་ཆད་འོང་སྲིད་པས། དེ་
བས་ན་ཁྱོད་འདི་ནས་ནུབ་ཕྱོགས་ཀྱི་རི་འདིའི་རྒྱབ་ན། ཨོ་རྒྱན་གྱི་གླིང་ཕྲན་ཀ་ལིང་
ཀ་ཏི་ཞེས་བྱ་བ། གནམ་ས་པདྨ་དང་འཁོར་ལོའི་དབྱིབས་སུ་ཡོད་པ། ས་གཞི་ཐམས་
ཅད་ཡེ་ཤེས་ཀྱི་ལྷར་གསལ་བ། ཆུ་ཐམས་ཅད་སྙིང་པོ་སྔགས་སུ་གྲགས་པ། རྡོ་ཐམས་
ཅད་མཆོད་རྟེན་ལྟར་དུ་ཡོད་པ། མ་བསྒོམས་ཀྱང་ཏིང་ངེ་འཛིན་འཆར་བ། ཐུགས་
རྗེ་ཆེན་པོ་བཞུགས་པའི་ཕོ་བྲང་
། དཔའ་བོ་དཔའ་མོ་རང་བཞིན་གྱིས་འདུ་བའི་གནས་
ཞིག་ཤིག)ཡོད་ཀྱི། དེ་ལ་སོང་ལ་སྒྲུབ་པ་གྱིས་ཤིག །མིང་པོ་ཁྱོད་ནི་མངལ་གྱི་དྲི་མས་
སྦྱངས་པར་འདུག་པས། ཁྱོད་ཀྱི་དྲི་མ་སྦྱངས་པའི་ཕྱིར་བདག་ཉིད་ཀྱང་གནས་དེར་
འོང་བས། ཟླ་བ་ཕྱི་མའི་ཚེས་བཅུ་ལ་ཚོགས་དང་གཏོར་མ་ཤོམས་ཤིག །ཅེས་གསུངས་
ནས་ཁང་པ་དེའི་ནང་དུ་བྱོན་ནས་སོང་ངོ༌
། །འདིར་རྒྱལ་སྲས་མི་ཏྲའི་བྱོན་ཚུལ་རྣམ་
ཐར་རྒྱ་མཚོ་ལྟ་བུ་ལས། དེ་ཝ་ཌཱ་ཀི་དང་མཇལ་ནས་ཨོ་རྒྱན་དུ་ལུང་དང་ལམ་བསྟན་
མཛད་པའི་ལེའུ་སྟེ་བཅུ་དྲུག་པའོ།། །།
329



ལོ་པཎ་གྱི་རྣམ་ཐར་ཕྱོགས་བསྒྲིགས།
ལེའུ་བཅུ་བདུན་པ།
དེའི་མཁའ་འགྲོ་མས་ཇི་ལྟར་ལུང་བསྟན་པ་ལྟར། སློབ་དཔོན་མི་ཏྲ་ཉིད་གནས་
དེར་བྱོན་ནས་སྒྲུབ་པ་མཛད་ཅིང་བཞུགས་ཏེ། ཟླ་བ་ཕྱི་མའི་ཚེས་བཅུའི་དུས་ལ་བབ་
པའི་ཚེ། ཐུགས་དགོངས་ལ་དེ་རིང་ཚོགས་དང་གཏོར་མ་རྒྱ་ཆེན་པོ་བཤམས་པའི་དུས་
ལ་བབ་འདུག་སྟེ། ཚོགས་དང་གཏོར་མའི་དངོས་པོ་ནི་མི་འདུག་པས། ཏིང་ངེ་འཛིན་
གྱིས་ཚོགས་གཏོར་དཔག་ཏུ་མེད་པར་སྤྲུལ། དངོས་སུ་ནི་རྡོའི་གཏོར་མ་ལ་ཆབ་བྲན་ཏེ་
ཤིང་ཏོག་དང་མེ་ཏོག་སྣ་ཚོགས་པའི་ཚོགས་འཁོར་བཤམས་ནས་བཞུགས་པ་དང་
། ཉི་མ་
དགོངས་ཀའི་དུས་ལ་བབ་པའི་ཚེ། ལུང་པ་དེའི་ཕུ་ནས་བཤུ་རིང་ཞིག་བྱུང་བ་དང་
། ལུང་
པ་དེའི་བྱ་དང་
། སྤྲེའུ་དང་
། རི་དྭགས་དང་
། ཐ་ན་འབུ་སྦྲང་ཡན་ཆད་མཁའ་འགྲོ་ཉིད་
དུ་གྱུར་ཏེ། མཁའ་འགྲོ་མ་བྱེ་བ་མང་པོ་དང་བཅས་པས་རོལ་མོ་དང་། མཆོད་པ་དང་།
ཚོགས་ཀྱི་ཡོ་བྱད་མང་པོ་ཁྱེར་ནས་ལུང་པ་དེའི་ཕུ་ནས་བྱུང་ངོ༌། །
དེ་ནས་ཡུད་ཙམ་ཞིག་ལོན་པ་དང་
། གོང་གི་བུད་མེད་དེས་བྱ་རྒོད་གཅིག་
བཅིབས་ནས་འཁོར་དུ་མཁའ་འགྲོ་མ་དཔག་ཏུ་མེད་པས་བསྐོར་ཏེ། ལ་ལ་ནི་རྣལ་
འབྱོར་མའི་ཆ་ལུགས། ལ་ལ་ནི་འཇིག་རྟེན་པའི་ཆ་ལུགས། ལ་ལ་ནི་བུད་མེད་ཀྱི་ཆ་
ལུགས་སུ་བྱས་ནས། གར་སྟབས་དང་། རོལ་མོ་དཔག་ཏུ་མེད་པ་དཀྲོལ། འཇའི་འོད་
དང་༑ དྲི་ཕུན་སུམ་ཚོགས་པ་མང་པོ་དང་བཅས་ཏེ་ས་གཞི་བར་སྣང་ཐམས་ཅད་གང་
བར་བྱས་ནས་བྱུང་སྟེ། སློབ་དཔོན་མི་ཏུ་ཉིད་ཀྱི་དྲུང་དུ་ལྷགས་པར་གྱུར་ཏོ། །སྐད་
ཅིག་དེ་ཉིད་ལ་མཁའ་འགྲོ་མ་དེ་རྣམས་ཀྱིས་གཙོ་མོའི་ཁྲི་ཆེན་པོ་བཤམས། དེའི་སྟེང་
དུ་ཞིང་ཆེན་གྱི་གཡང་གཞི་བཏིང་བའི་སྟེང་དུ་གཙོ་མོ་བུད་མེད་དེ་བཞུགས་སུ་གསོལ།
330



རྒྱལ་སྲས་མི་ཏུ་ཛ་ཀིའི་རྣམ་ཐར།
འཁོར་རྣམས་ལ་ལས་ནི་མཁའ་འགྲོ་མའི་དཀྱིལ་འཁོར་བྲི། ལ་ལས་ནི་རྟེན་བཀྲམ། ལ་
ལས་གཏོར་མ་བཤམས། ལ་ལས་ནི་སྐྱེ་འགྲོའི་སྲོག་གཅོད། ལ་ལས་ནི་ཞིང་ཆེན་ལེན། ལ་
ལས་ནི་བམ་བཤམས། ལ་ལས་ནི་ཚོགས་ཀྱི་འཁོར་ལོ་བཀྲམ་པར་གྱུར་ཀྱང་། ད་རུང་
མཁའ་འགྲོ་མ་རྣམས་མ་རྫོགས་ཤིང་ཐིབས་སེ་བྱུང་ངོ༌། །
ནམ་སྟོད་སྲོད་འཁོར་ལ་ཡང་མཁའ་འགྲོ་མ་དུ་མ་འཚོགས་ཏེ། གཙོ་མོའི་དྲུང་
དུ་སྤྲུལ་པའི་བམ་རོ་སྟོང་ཕྲག་མང་པོ་དང་
། འགྲོ་བའི་ཤ་ཆེན་གྱིས་བརྩིག་པ་བྱས་ཏེ།
སྟོང་གསུམ་འཇིག་རྟེན་གྱི་ཁམས་དང་མཉམ་པ་ཙམ་དུ་གྱུར་ཏོ། །གཙོ་མོ་དེའི་དབུ་
བྱས་པའི་ཌཱ་ཀི་མ་བརྒྱ་ཕྲག་ཙམ་གྱིས་རུས་པའི་རྒྱན་དང་
། ཌཱ་མ་རུ་དང་། རྐང་གླིང་
དང་༑ དྲིལ་བུའི་སྒྲ་དཔག་ཏུ་མེད་པ་དང་བཅས་ནས། ཡི་གེ་དྲུག་མའི་དབྱངས་ལེན་
ཅིང་༑ མཎྜལ་དང་། གཏོར་ཚོགས་ལ་སྐོར་བ་བྱེད་ཅིང་
། ཤ་ཆེན་གྱི་རྩིགས་པའི་སྟེང་དུ་
གར་སྟབས་དང་། རྫུ་འཕྲུལ་དུ་མ་མཛད་ཅིང་། གཙོ་མོ་དེས་ཨོ་ཨཱ༔ཧཱུྃ་གསུམ་དང་ཡི་གེ་
དྲུག་གིས་བྱིན་གྱིས་བརླབས་པས་དཀར་དམར་ཤའི་ཕུང་པོ་ཐམས་ཅད་སྐད་ཅིག་ཉིད་
ལ་ཐམས་ཅད་འབྲས་ཆང་དང་འོ་མའི་རྒྱུ་མཚོའམ། བདུད་རྩི་རྒྱ་མཚོ་འདོད་པའི་ཡོན་
ཏན་ལྔ་དང་ལྡན་པར་གྱུར་ཏེ། བཀའ་བརྒྱུད་ཀྱི་བླ་མ་རྣམས་མཆོད། མཁའ་འགྲོ་དང་
ཆོས་སྐྱོང་རྣམས་ལ་མཆོད། ཁམས་གསུམ་གྱི་སེམས་ཅན་ལ་སྦྱིན་པས། ཐམས་ཅད་རང་
རང་འདོད་པའི་དོན་ཐམས་ཅད་གྲུབ་པར་བྱས་སོ། །
དེ་ནས་སྐད་ཅིག་དེ་ཉིད་ལ་མཎྜལ་གྱི་དབུས་སུ་ཐུགས་རྗེ་ཆེན་པོ་ཡབ་ཡུམ་
རིགས་བཞིའི་དཔའ་བོ་དང་དཔའ་མོ་དང་བཅས་པ་གསང་སྒྲུབ་ཀྱི་ལྷ་ཚོགས་བྱོན་
ནས་ཆོས་གསུངས་སོ། །ཁྱད་པར་དུའང་གསང་སྒྲུབ་ལྷ་ལྔ་ལ་དཔའ་བོ་དཔའ་མོས་
བསྐོར་བར་བྱོན་ནས་ཆོས་གསུངས་སོ། །ཕྱི་ཐུགས་རྗེ་ཆེན་པོ་འགྲོ་འདུལ་འོད་འཕྲོ་
331



ལོ་པཎ་གྱི་རྣམ་ཐར་ཕྱོགས་བསྒྲིགས།
ཞལ་གཅིག་ཕྱག་གཉིས་པའི་སྒྲུབ་ཐབས། ནང་ཡེ་ཤེས་རྒྱལ་བ་རྒྱ་མཚོ་ཡབ་ཡུམ་གྱི་
སྒྲུབ་པ་དང་། གསང་བ་མཆོག་གི་བདེ་གཤེགས་ཀྱི་སྒྲུབ་པ། ཡང་གསང་རང་བྱུང་ཡེ་
ཤེས་ལ་སོགས་ཏེ། ནང་རྒྱུད་སྡེ་བཞི་དང་མཐུན་པའི་སྒྲུབ་ཐབས་བརྒྱ་རྩ་གནང་བར་
མཛད་དོ། །ནམ་གུང་ལ་ཚོགས་ཀྱི་འཁོར་ལོ་རྒྱ་ཆེན་པོ་མཛད་དོ། །དེ་དག་ཐམས་ཅད་
ཀྱི་ནང་ནས་མཆོག་ཏུ་གྱུར་པ། གསང་སྒྲུབ་ལྷ་ལྔའི་སྒྲུབ་ཐབས། བསྙེན་སྒྲུབ་ལས་གསུམ་
དང་བཅས་པའི་སྐོར། ཟབ་ཆོས་དུ་མ་གསུངས་སོ། །བཀའ་རྒྱ་རྗེས་གནང་ལུང་བསྟན་
དང་བཅས་པ་དུ་མ་གསུངས་སོ། །དེ་ནས་ཌཱ་མ་རུའི་སྒྲ་ཞིག་བར་སྣང་ནས་བྱུང་བ་
དང་༑ ཐུགས་རྗེ་ཆེན་པོ་གཙོ་འཁོར་ཐམས་ཅད་རང་གནས་སུ་ཡལ་ནས་སོང་ངོ་ །
ཡང་གཙོ་མོ་དེས་བཤུ་རིང་ནར་མ་ཞིག་བྱུང་བས། སྐད་ཅིག་དེ་ཉིད་ལ་མཁའ་
འགྲོ་མ་རྣམས་རང་གནས་སུ་གྱེས་ནས་མི་སྣང་ངོ༌
། །གཙོ་མོ་བུད་མེད་དེ་གནས་པ་
ལ༑ ཆོས་སྐུ་ཡེ་ཤེས་ཀྱི་མཁའ་འགྲོ་མའམ། རྣལ་འབྱོར་མ་རུ་དངོས་སུ་བསྟན་ནས་
ཐབས་ལམ་གྱི་ཆོས་སྐོར། རྡོ་རྗེ་སྦས་པའི་གསང་ལམ་གྱི་དབང་རྒྱུད་ཁྲིད་དང་བཅས་
པའི་ཆོས་སྐོར་དང་། བདེ་མཆོག་གི་སྒྲུབ་ཐབས་དང་། ཤིན་ཏུའང་ཟབ་པའི་ཆོས་སྐོར་
ཐམས་ཅད་རྫུ་འཕྲུལ་གྱིས་སྐད་ཅིག་ཉིད་ལ་གནང་ངོ༌
། །ཁྱད་པར་དུ་ཡང་མཁའ་འགྲོ་
མ་དེ་ཉིད་ཀྱིས། སྐུ་ལུས་ཀྱི་དཀྱིལ་འཁོར་ཐམས་ཅད་ཤེལ་དཀར་གྱི་མཆོད་རྟེན་དྲི་
མ་དང་བྲལ་བ། ཕྱི་གསལ་ནང་གསལ་བ་རྩ་གསུམ་འཁོར་ལོ་དང་། ཁྱད་པར་གསང་
གནས་ཀྱི་རྩའི་གནས་ཀྱི་རྩ་གནས་ཚུན་ཐམས་ཅད་མངོན་སུམ་དུ་བསྟན་པས། སྐད་
ཅིག་དེ་ཉིད་ལ་རྡོ་རྗེ་ལུས་ཀྱི་གནས་ལུགས་རྟོགས་སོ། །
དེ་ནས་གསང་བའི་ཡུམ་མཛད་དེ། གཟུང་མ་མཛད་ནས་བསྒོམ་པས། མི་ཏྲ་ཉིད་
ཀྱིས་སྐད་ཅིག་ལ་མངལ་གྱི་དྲི་མ་སྦྱངས་ཏེ། ཚེའི་རིག་འཛིན་རྙེད་ཅིང་མཐར་ཕུང་པོ་
332



རྒྱལ་སྲས་མི་ཏུ་ཛ་ཀིའི་རྣམ་ཐར།
ལྷག་མེད་འཇའ་ལུས་འགྲུབ་པར་ལུང་བསྟན་ནས། མངོན་ཤེས་དང་རྫུ་འཕྲུལ་ཐོགས་
པ་མེད་པར་གྱུར་ཏོ། །དེའི་དུས་སུ་མི་ཏུ་ཉིད་དགུང་ལོ་སོ་གཉིས་པ་ཡིན་ལ། ལོ་སུམ་ཅུ་
སོ་གཉིས་ལ་གྲུབ་པ་ཐོབ་པར་བཞེད་དོ། །
དེ་ནས་དུས་ལན་གཅིག་གི་ཚེ་ན། གུ་ལང་ཞེས་པའི་དུར་ཁྲོད་གཅིག་ན། ནགས་
ཀྱི་ཚལ་ཆེན་པོ་ཡོད་པའི་མཚོ་ཞིག་ལ་ལྷ་མོ་རོལ་པའི་ལྟ་སྟངས་ཀྱིས་སྐྱོ་བསངས་
ལ་བྱོན་པའི་ཚེ། ནམ་མཁའ་ནས་སྒྲ་ལྷང་བ་ཞིག་བསྒྲགས་པ་ལ་བལྟས་པས། སྔར་གྱི་
མཁའ་འགྲོ་མ་ཨེ་ཀ་ཛ་ཊི་དེ་ཉིད་གྲི་གུག་དང་ཐོད་ཁྲག་བསྣམས་ནས་བྱོན་ཏེ། མདུན་
དུ་གནས་པ་ལས་མི་ཏྲས་མཁའ་འགྲོ་མ་ཆེན་མོ་ནི་ར་བི་ག་ལ་རྣམ་སད་མི་རྟོགས་བྱས་
པས༑ མཁའ་འགྲོ་མ་དེ་ན་རེ། རྣལ་འབྱོར་བ་པྲ་བྷ་འདོད་ན་གསོལ་བས་ས་ར་ཞེས་པས།
གྲི་གུག་གིས་མི་ཏུའི་སྨིན་མཚམས་ནས་བདུད་སྒོའི་བར་དུ་ཀ་པཱ་ལ་བྲག་པས། འོད་
ཟེར་འཕྲོས་པས་བྱང་ཕྱོགས་སུ་སོང་ནས་ཁ་བ་ཅན་དུ་ཨ་ར་མི་ཐུང་བྱ་བར་སྤྲུལ་ནས།
བོད་ཀྱི་ཡི་གེ་བརྩམས། ཆོས་བསྒྱུར། བསྟན་པ་བཙུགས་པར་མཛད་དོ། །རྫུ་འཕྲུལ་གྱིས་
ཀ་པཱ་ལ་ཁ་གྱེན་དུ་བསྟན་པའི་ནང་དུ། ཐུགས་རྗེ་ཆེན་པོ་ལྷ་ལྔ་ལ་ཆོས་སྐྱོང་རྣམས་
ཀྱིས་བསྐོར་ནས། ཕྱི་སྣང་སྲིད་ཀྱི་དཀྱིལ་འཁོར། ནང་ལུས་ཀྱི་དཀྱིལ་འཁོར། གསང་བ་
སེམས་ཀྱི་དཀྱིལ་འཁོར། ཡང་གསང་ཆོས་ཉིད་ཀྱི་དཀྱིལ་འཁོར། དཀྱིལ་འཁོར་བཞི་ལ་
བརྟེན་ནས༑ ཕྱི་ནང་གསང་གསུམ་གྱི་སྒྲུབ་ཐབས་དགའ་བ་འཁྱིལ་བའི་སྐོར་ཡོངས་སུ་
རྫོགས་པར་གསུངས་སོ། །ཕུང་པོའི་ཤ་ཁྲག་རྣམས་དངོས་སུ་ཚོགས་མཛད་དོ། །ཕྱིས་སྐྱེ་
བ་མི་ལེན་པའི་བརྡའོ། །
དེ་ནས་ཐུགས་རྗེ་ཆེན་པོའི་ཞལ་ནས། ཀྱེ་རིགས་ཀྱི་བུ་ཟབ་མོའི་གདམས་པ་
གསང་ལམ་འདི་དག་ནི། སྐལ་ལྡན་སྐྱེས་བུ་འགའ་ཞིག་གི་སྤྱོད་ཡུལ་ཡིན་གྱི་གང་རུང་
333



ལོ་པཎ་གྱི་རྣམ་ཐར་ཕྱོགས་བསྒྲིགས།
རུང་གིས་སྤྱོད་ཡུལ་མ་ཡིན། གསང་སྔགས་གུ་ཧྱ་ཙིཏྟ་ས་མ་ཡ་རྒྱ་རྒྱ་རྒྱ་ཞེས་གསུངས་
ནས་འོད་རྣམ་པ་ལྔར་མེར་གྱིས་ཞུ་བར་གྱུར་ཏོ། །དེའི་ཚེ་མཁའ་འགྲོ་མ་ཨེ་ཀ་ཛ་ཊིས་
ཀྱང་༑ ཟབ་ལམ་ཐེག་པའི་ཡང་རྩེ་ཞེས་བྱ་བ་དང༌། ཆོས་སྐྱོང་ཕྱག་བཞི་བའི་ཕྱི་ནང་
གསང་གསུམ་དང༌། ཕྱག་དྲུག་པའི་རྫོགས་རིམ་ལ་སོགས་པ་ཡང་གསུངས་སོ། །དེ་ནས་
ཀ་པཱ་ལ་དབུ་ལ་བཀབ་པ་ལས། ཟག་པ་མེད་པའི་ཉམས་དང་ལྡན་ཞིང་
། བདེ་གསལ་
མི་རྟོག་ང་འི་ངང་ལ་ཞག་བདུན་བརྒྱལ་བར་གྱུར་ཏོ། །འདི་ནས་གྲོལ་ལམ་མཐར་ཐུག་
པའི་གྲུབ་པ་ཐོབ་བོ། །དེ་ནས་མཁའ་འགྲོ་མ་དེས་ཀྱང་ཨོཾ་མ་ཎི་པདྨེ་ཧཱུྃ། ཞེས་གསུངས་
པས་བརྒྱལ་བ་སངས་པར་གྱུར་ཏོ། །བརྒྱལ་སངས་པ་དང་མཁའ་འགྲོ་མ་དེས་ཀྱང་བློ་
འདས་རྡོ་རྗེའི་གླུ་ཞེས་པ། གཞི་སེམས་ཉིད་སྐྱེ་བ་མེད་པའི་ངོ་སྤྲོད་དཔག་ཏུ་མེད་པ་
གསུངས་སོ། །
དེ་ནས་གུ་རུ་མི་ཏྲ་ལ། མཁའ་འགྲོ་མ་དེས་འདི་སྐད་གསུངས་ཏེ། རྣལ་འབྱོར་པ་
ཆེན་པོ་ཁྱོད་འགྲོ་བའི་དོན་བྱེད་པའི་དུས་ལ་བབ་ནས་འདུག་གོ། །ཞེས་གསུངས་སོ། །དེའི་
དུས་སུ་ཝཱ་ར་ཎ་སེའི་ཡབ་རྒྱལ་པོ་ལ། མུ་སྟེགས་ཀྱི་རྒྱལ་པོ་གྲགས་པ་སྡེ་བཞི་བྱ་བས་
འཁྲུག་ནས། མུ་སྟེགས་ཀྱི་རྒྱལ་པོས་གླང་པོ་ཆེའི་དམག་འབུམ་ཕྲག་བཅུ་དྲུག་གིས། ཝཱ་
ར་ཎ་སེའི་རྒྱལ་པོ་ལ་བསྐོར་ནས་ཤིན་ཏུ་ཉམ་ང་བར་ཡོད་པའི་ཚེ། སློབ་དཔོན་རྣམས་
ཀྱིས་བཀའ་གྲོས་བྱས་པའི་ཚེ། མངའ་འོག་གི་གྲུབ་ཐོབ་རྣམས་དང་
། དགེ་བའི་བཤེས་
གཉེན་ཐམས་ཅད་གདན་དྲངས་པས། ཆུར་མི་བྱིང་བ་དང་། མེས་མི་ཚིག་པ་དང་། ནམ་
མཁའ་ལ་འགྲོ་བ་ལ་སོགས་པའི་རྫུ་འཕྲུལ་ལ་མཁས་ཤིང་གྲུབ་པ་ཐོབ་པ་རྫུ་འཕྲུལ་
དང་ལྡན་པ་མང་དུ་བྱུང་ན་ཡང་། དམག་བཟློག་ནུས་པ་མ་བྱུང་ནས། རྒྱལ་པོ་ཐུགས་
ཤིན་ཏུ་མུག་ཅིང་སྡུག་བསྔལ་ནས་ཡོད་པའི་ཚེ། གུ་རུ་མི་ཏྲ་ཉིད་ཀྱི་མངོན་པར་ཤེས་
334



རྒྱལ་སྲས་མི་ཏུ་ཛ་ཀིའི་རྣམ་ཐར།
པས་གཟིགས་ཏེ་དགོངས་པ་མཉམ་པར་བཞག་གོ། །འདིར་རྒྱལ་སྲས་མི་ཏུའི་བྱོན་ཚུལ་
རྣམ་ཐར་རྒྱ་མཚོ་ལྟ་བུ་ལས། ནུབ་ཕྱོགས་ཨོ་རྒྱན་གྱི་གནས་སུ་མཁའ་འགྲོ་མས་ཟབ་
ལམ་གྱི་གདམས་པ་མ་ལུས་པ་གནང་ཞིང་མཆོག་གི་དངོས་གྲུབ་ཐོབ་པའི་ལེའུ་སྟེ་བཅུ་
བདུན་པའོ།། །།
ལེའུ་བཅོ་བརྒྱད་པ།
དེ་ནས་མི་ཏྲའི་ཐུགས་ཀྱི་དགོངས་པ་ལ། ད་ནི་བདག་གིས་འདུལ་བའི་དུས་ལ་
བབ་ནས་འདུག་དགོངས་ཏེ། སྐུ་གཅིག་ལ་སྤྲུལ་པ་བརྒྱ་རྩ་བརྒྱད་བཀྱེས་ནས། སྟེང་གི་
ནམ་མཁའ་ལ་སྐར་མ་བཀྲམ་པ་ལྟར་བྱས་ནས། ཡབ་རྒྱལ་པོའི་ཕོ་བྲང་གི་ནམ་མཁའི་
དབྱིངས་སུ་བྱོན་པར་མཛད་དོ། །དེའི་ཚེ་རྒྱལ་པོ་ལ་སོགས་པའི་གྲོང་ཁྱེར་གྱི་མི་ཐམས་
ཅད་ཀྱིས་མཐོང་སྟེ། ཐམས་ཅད་གཅིག་གིས་གཅིག་ལ་བསྟན་ཅིང་
། ཨེ་མ་རྒྱལ་བུ་
གཞོན་ནུ་ཀུན་དགའ་ནི། ངེད་རང་གི་ཕོ་བྲང་གི་ནམ་མཁའ་ལ་བྱོན་ནས་གདའོ། །ཞེས་
བརྗོད་ཅིང་། ཐམས་ཅད་གདོང་མཆི་མས་གང་ཞིང་གདུང་བས་བརྒྱལ་ལ་ཁད་བྱེད་
ཅིང་གནས་པར་གྱུར་ཏོ། །
དེ་ནས་གུ་རུ་མི་ཏྲ་ཉིད་སྐུ་གཅིག་ལ་གཅིག་ཐིམ་སྟེ། སྐུ་གཅིག་ཏུ་བྱས་ནས་ཕོ་བྲང་
གི་རྩེ་ལ་བབས་པ་ལས
། ཡབ་ཡུམ་གཉིས་ཤིན་ཏུ་མཉེས་ཏེ་ཕྱག་དང་བསྐོར་བ་མང་པོ་
བྱས༑ ཞབས་སྤྱི་བོར་བླངས་ཏེ་འདི་སྐད་ཅེས་སྨྲས་སོ། །ཨེ་མ་ཡིད་བཞིན་ནོར་བུ་སྟོར་
བས་སྡུག་སེམས་ཚུགས་ཐབས་མེད། །རྒྱལ་བུ་ཡིད་བཞིན་ནོར་བུ་བྱོན་པ་ལེགས། །
ད་ནི་ནོར་བུ་རིན་ཆེན་སྟོར་བ་སླར་རྙེད་ནས། །རྒྱལ་སྲས་སྤྲུལ་སྐུ་ཁྱེད་ལ་གུས་པས་
335



ལོ་པཎ་གྱི་རྣམ་ཐར་ཕྱོགས་བསྒྲིགས།
འདུད། །ཅེས་བརྗོད་ཅིང་
། གྲོང་ཁྱེར་གྱི་མི་ཐམས་ཅད་དགའ་བ་དཔག་ཏུ་མེད་པ་སྐྱེས་
ས།
དེ་ནས་རྒྱལ་པོའི་ཞལ་ནས། རྒྱལ་སྲས་ཁྱེད་ནི་བྱང་ཆུབ་གྲུབ་ནས་གདའ། །གྲོང་
ཁྱེར་དམག་གིས་ཉེས་པ་བཟློག་ཏུ་གསོལ། །འདི་མ་བཟློག་པར་གྱུར་ན། སངས་རྒྱས་
ཀྱི་བསྟན་པ་མུན་རུབ་པ་ལྟར་འགྱུར་ཞིང་། མུ་སྟེགས་ཀྱི་བསྟན་པ་དར་བར་འགྱུར་
བས༑ འདི་བཟློག་པར་ཞུ་ཞུས་པས། གུ་རུ་མི་ཏྲའི་ཞལ་ནས། རྒྱལ་པོ་ཆེན་པོ་ཐུགས་མི་
བདེ་མི་འཚལ། ངམག་བཟློག་ན་འདི་ལྟར་བྱེད་ཟེར་ནས། ཁྲོ་བོའི་ལྟ་སྟངས་ཀྱི་ངང་
ནས༑ དམག་ལ་ལྟ་སྟངས་མཛད་པས། དམག་དང་། རྟ་དང་། གླང་པོ་དང་བཅས་
པ་ཐམས་ཅད་རེངས་པར་གྱུར་ནས། མུ་སྟེགས་ཀྱི་རྒྱལ་པོ་དམག་འཁོར་དང་བཅས་
པས་བཟོད་གསོལ་བྱས་ཤིང་། དམག་ཐམས་ཅད་ཀྱིས་ཝཱ་ར་ཎ་སེ་མ་ཐུབ་པར་ཕྱིར་
ལོག་གོ། །འདིར་རྒྱལ་སྲས་མི་ཏུའི་བྱོན་ཚུལ་རྣམ་ཐར་རྒྱ་མཚོ་ལྟ་བུ་ལས། ཡབ་ཡུམ་
གཉིས་དང་མཇལ་ཞིང་མུ་སྟེགས་ཀྱི་དམག་བཟློག་པའི་ལེའུ་སྟེ་བཅོ་བརྒྱད་པའོ།། །།
ལེའུ་བཅུ་དགུ་པ།
དེ་ནས་ཡང་མི་ཏྲ་ཉིད་དགུང་ལོ་ལྔ་བཅུའི་དུས་སུ། བྱང་ཕྱོགས་ཨ་ནནྟའི་ཡུལ་
དུ་བྱོན་པས། དེའི་ཕུ་ན་པུ་རི་ཏུ་ཞེས་བྱ་བའི་གཙུག་ལག་ཁང་ཆེན་པོ་ཞིག་ན་དགེ་
འདུན་སྟོང་བཞུགས་པ་ལ། མུ་སྟེགས་ཀྱི་རྒྱལ་པོ་གོར་ཤི་ཅན་ཞེས་བྱ་བས་དམག་
བརྒྱབས་ནས་དགེ་འདུན་རྣམས་ཤིན་ཏུ་སྡུག་བསྔལ་བ་ལས། དམག་བཟློག་པའི་ཐབས་
མ་བྱུང་བས་དུས་དེར་མི་ཏུ་གདན་དྲངས་ནས། དགེ་འདུན་རྣམས་ཀྱིས་གསོལ་བ་
336



རྒྱལ་སྲས་མི་ཏྲ་ཛ་ཀིའི་རྣམ་ཐར།
བཏབ་པས། དབང་ཆེན་དཔའ་བོའི་ཏིང་ངེ་འཛིན་གྱིས་དམག་ཐམས་ཅད་བཟློག་པས།
དགེ་འདུན་རྣམས་དད་པས། གཙུག་གི་ནོར་བུ་ལྟར་ཁུར་བའི་གནས་སུ་གྱུར་ཏོ། །
དུས་དེའི་ཚེ་ན་དགེ་འདུན་རྣམས་ལ་མི་ཏུས། གོང་གི་ཟབ་ཆོས་དང་མཁའ་
འགྲོའི་གསང་ཚིག་རྣམས་བརྩེ་བ་ཆེན་པོས་ཐམས་ཅད་གནང་བས། སྐབས་ཤིག་གི་
ཐུགས་རྗེ་ཆེན་པོ་དང་། ཨེ་ཀ་ཛ་ཊི་གཉིས་མདུན་གྱི་ནམ་མཁའ་ལ་བྱོན་ནས། ཀྱེ་
རིགས་ཀྱི་བུ་ཟབ་མོའི་གདམས་པ་གསང་སྔགས་འདི་དག་ནི། སྐལ་ལྡན་སྐྱེས་བུ་འགའ་
ཞིག་གི་སྤྱོད་ཡུལ་ཡིན་གྱི
། གང་རུང་རུང་གི་སྤྱོད་ཡུལ་མ་ཡིན་པས། སུ་བྷི་རུ་གསང་
སྔགས་ཙིཏྟ་ལ་ས་མ་ཡ་རྒྱ་རྒྱ་རྒྱ། ཞེས་གསུངས་ནས་འོད་ཟེར་རྣམ་པ་ལྔར་མེར་གྱིས་ཞུ་
བའི་སྣང་བ་བྱུང་ངོ༌
། །དེ་ནས་ཐུགས་དགོངས་ལ། གསང་སྔགས་འཆལ་བའི་སྐྱོན་དུ་
འགྱུར་དགོངས་ནས་ལོ་དྲུག་གི་བར་དུ་སྨྲ་བཅད་བྱས་ནས་དགོངས་པ་ལ་བཞུགས་སོ། །
འདིར་རྒྱལ་སྲས་མི་ཏུའི་བྱོན་ཚུལ་རྣམ་ཐར་རྒྱ་མཚོ་ལྟ་བུ་ལས། མུ་སྟེགས་ཀྱི་དམག་
བཟློག་ཅིང་། སྤྱན་རས་གཟིགས་ཀྱི་བཀའ་བསྡམས་པའི་ལེའུ་སྟེ་བཅུ་དགུ་པའོ།། །།
ལེའུ་ཉི་ཤུ་པ།
དེ་ནས་སླར་གུ་རུ་མི་ཏྲ་ཉིད། རྫུ་འཕྲུལ་གྱིས་མུ་སྟེགས་ཀྱི་རྒྱལ་པོའི་ཕོ་བྲང་དུ་
བྱོན་ནས། ཤིང་གི་མཎྜལ་དེ་དབུས་ཀྱི་རི་བོ་གླིང་བཞི་གླིང་ཕྲན་ལྟ་བུར་བྱིན་གྱིས་
བརླབས་ནས། མུ་སྟེགས་ཀྱི་རྒྱལ་པོའི་མདུན་དུ་ཐུགས་རྗེ་ཆེན་པོའི་ཤིང་གི་མཎྜལ་དེ་
བཞག་ནས། འདི་སྒུལ་ནུས་པར་བྱུང་ན་གསེར་སྲང་སྟོང་སྦྱིན་ཅིང་
། ནང་པ་ཐམས་
ཅད་མུ་སྟེགས་ཀྱི་བསྟན་པ་ལ་འཇུག་གོ། །འདི་སྒུལ་མ་ནུས་ན། རྒྱལ་པོས་གཙོར་བྱས་
337



ལོ་པཎ་གྱི་རྣམ་ཐར་ཕྱོགས་བསྒྲིགས།
སྒོ
པའི་མུ་སྟེགས་འབངས་འཁོར་དང་བཅས་པ་ཐམས་ཅད་ནང་པའི་བསྟན་པ་ལ་
འཇུག་དགོས། ཞེས་སྨྲས་ནས་བཞག་པས་རྒྱལ་པོས་རྒྱུད་དང་
། གླང་པོ་ཆེ་ལ་ བསྒྲོག་
སྟེ་འཐེན་ནའང་། ཅུང་ཟད་ཙམ་ཡང་སྒུལ་མ་ནུས་སོ། །དེར་རྒྱལ་བློན་ཐམས་ཅད་ཀྱི་
བསམས་པ་ལ། འདི་སྒྱུ་མ་ཞིག་ཡིན་སྙམ་ནས་སྒྱུ་མ་བཤིག་པའི་སྔགས་མཁན་གཅིག་
བོས་ཏེ་སྔགས་བཏབ་ཀྱང་སུས་ཀྱང་སྒུལ་མ་ནུས་སོ། །
སླར་རྒྱལ་བློན་ཐམས་ཅད་ཀྱིས་གྲོས་བྱས་ཏེ། འདི་ནི་མིག་འཕྲུལ་རླབས་པོ་ཆེ་
ཞིག་ཡིན་པས་བདག་ཅག་རྣམས་ནང་པའི་བསྟན་པ་ལ་འཇུག་པ་ལས་འདི་སྐྱོད་ན་
རུང་༑ དེ་བས་ཁོས་སྒྱུ་མ་བསྒྲུབ་མ་ཐུབ་པར་བཟུང་ནས། ངེད་རང་རྣམས་འདི་མེ་
ལ་གསོན་སྲེག་བྱེད་དོ། །ཞེས་གྲོས་བྱས་ནས། མ་གྷ་དྷ་སྤྲེའུའི་ནགས་སུ་ཤིང་ཁུར་སུམ་
སྟོང་སྤུངས་ཏེ། གུ་རུ་མི་ཏྲ་ཉིད་བཟུང་ནས་དེར་བཅུག་གོ། །དེ་ལ་མེ་བཏང་བས་ཞག་
གསུམ་འབར་རོ། །མི་རྣམས་ཀྱིས་མེ་འབར་བ་ལ་བལྟས་པས། སྐུ་ལྕགས་བསྲེགས་པ་ལྟ་
བུ་དམར་ལམ་ལམ་དུ་འདུག་གོ། །མེ་ཤི་ནས་བལྟས་པས། སྐུ་ལ་ཅི་ཡང་མ་ཉེས་པར་
འདུག་པ་དང་། ཡང་རྒྱལ་པོ་ལ་སོགས་ཐམས་ཅད་ཀྱིས་གྲོས་བྱས་ནས། འདི་ལ་མེས་
མི་ཚུགས་ན་ཆུས་ཚུགས་སྲིད་པས། ཟངས་མ་ལུའི་ནང་དུ་བཅུག་ནས། ཁྲོ་ཆུའི་ ཕ་ཝང་
བཏགས་ཏེ། ཆུ་བོ་གངྒཱར་བསྐུར་བར་བྱའོ་ཟེར་ནས། ཆུ་བོ་ལ་བསྐུར་བ་དང་
། ཆུ་བོ་
གང་གྱེན་ལ་ལོག་སྟེ། གངྒཱའི་གད་པའི་འགྲམ་བྱེ་མའི་གསེབ་ཏུ་ཟངས་དམར་རི་ལ་
བཞག་ནས། གུ་རུ་མི་ཏྲ་ཉིད་མུ་སྟེགས་ཀྱི་རྒྱལ་པོའི་ཕོ་བྲང་དུ་ནམ་མཁའ་ལ་བྱོན་ནས་
བྱུང་ངོ༌། །
དེའི་ཚེ་ཆུ་བོ་གངྒཱ་ཞག་གསུམ་འཁྱིལ་ནས་རྒྱལ་པོའི་ཕོ་བྲང་ཆུའི་གཉེར་མས་
གང་ལ་ཁད་པ་དང་། མུ་སྟེགས་ཀྱི་རྒྱལ་བློན་འབངས་དང་བཅས་པ་རྣམས་སྐྲག་
338



རྒྱལ་སྲས་མི་ཏྲ་ཛ་ཀིའི་རྣམ་ཐར།
ངང་ལ་
ཅིང་དངངས་ནས། གུ་རུ་མི་ཏྲ་ལ་འདི་གང་དང་མི་འདྲ་བར་རྫུ་འཕྲུལ་དུ་མ་དང་
ལྡན་པ་ཞིག་འདུག་པས། ངེད་རང་རྣམས་ཀྱིས་ཐུབ་པར་མི་འདུག །ད་འདི་ལ་
གསོལ་བ་བཏབ་ནས་འདིའི་བསྟན་པ་ལ་ཞུགས་པ་དྲག །ཅེས་བགྲོས་ནས། འདི་ལྟར་
གསོལ་བ་བཏབ་བོ། །
སྙིགས་མའི་དུས་འདིར་སངས་རྒྱས་ཉིད་བྱོན་ནས། །ཏིང་འཛིན་མི་གཡོ་རྡོ་རྗེའི་
ལ་བཞུགས། །འབྱུང་བ་དབང་འདུས་མེ་ཆུའི་གནོད་མི་ཚུགས། །རྫུ་འཕྲུལ་
སྟོབས་ལྡན་ནམ་མཁའི་ལམ་ལ་བྱོན། །བདག་ཅག་མུ་སྟེགས་ཚོགས་རྣམས་འཇོམས་
མཛད་པ། །འཆི་མེད་རྣལ་འབྱོར་ཁྱེད་ལ་སྐྱབས་སུ་མཆི། །གང་གིས་འཇིགས་པ་མྱུར་
དུ་བསྐྱབ་ཏུ་གསོལ། །སྨིན་གྲོལ་བསྟན་པ་ཉིད་ལ་འཇུག་པར་འཚལ། །ཞེས་གསོལ་བ་
བཏབ་ཅིང༌། ཐམས་ཅད་ཀྱིས་ཕྱག་བྱས་པས། གུ་རུ་མི་ཏྲ་ཉིད་ཀྱི་ཞལ་ནས། གངྒཱ་སྔ་
མའི་ཤུལ་དུ་སོང་
། ཞེས་གསུངས་པས། གང་སྔར་བཞིན་བབ་པར་གྱུར་ཏོ། །
དེ་ནས་རྒྱལ་བློན་རྣམས་ཀྱིས་དབང་དང་གདམས་པ་དཔག་ཏུ་མེད་པ་ཞུས་པས་
ཐམས་ཅད་ངོ་མཚར་དང་གུས་པ་དཔག་ཏུ་མེད་པ་སྐྱེས་ཏེ། བསྟོད་པ་ནི།
འཆི་མེད་ནམ་མཁའི་རྣལ་འབྱོར་སྒྱུ་མའི་སྐུ། །རྣམ་སྤྲུལ་སྣ་ཚོགས་བསྟན་ཅིང་འགྲོ་
དོན་མཛད། །རྡོ་རྗེའི་སྐུ་ལ་གནོད་པ་མ་མཆིས་ཀྱང་
། །བདག་ཅག་ངན་སེམས་བགྱིས་པ་
མཐོལ་ལོ་བཤགས། །མཚམས་མེད་སྡིག་པ་དེ་དག་བྱང་གྱུར་ཅིག །གནོད་སེམས་བྱས་ཀྱང་
ཐུགས་ལ་ཁྲོ་བ་མེད། །སླར་ཡང་སྨིན་གྲོལ་ཟབ་མོས་རྗེས་སུ་བཟུང་
། །བླ་མ་ཁྱེད་ཀྱི་བཀའ་
དྲིན་འཁོར་ཐབས་མེད། །བདག་གི་འབངས་དང་ལོངས་སྤྱོད་ཐམས་ཅད་ཀྱང་
། །ཁྱེད་ལ་
འབུལ་གྱིས་དགྱེས་པར་བཞེས་སུ་གསོལ། །ཅེས་ཞུས་ཏེ། རྒྱལ་པོས་ཕོ་བྲང་དང་འབངས་
འབུམ་ཕྲག་དྲུག་ཅུ་དང་། ལོངས་སྤྱོད་མང་པོ་ཕུལ་ཏེ། བླ་མའི་མཆོད་གནས་ཞུས་ཏེ་
339



ལོ་པཎ་གྱི་རྣམ་ཐར་ཕྱོགས་བསྒྲིགས།
བཞུགས་སོ། །
དེ་ནས་བླ་མ་ཉིད་ཀྱིས་སྐུ་གཉིས་སུ་སྤྲུལ་ཏེ། སྐུ་གཅིག་དེར་བཞུགས་ཏེ་ཐུགས་
རྗེ་ཆེན་པོའི་ལྷ་ཁང་ལྷ་ཚངས་པའི་འདོམ་པ་ཉི་ཤུ་ཡོད་པ་རྟེན་དང་བཅས་པ་
བཞེངས། སྦྱིན་པ་གཏོང་བའི་ཁང་བ། མན་ཏ་ར་ཞེས་བྱ་བ་ཡང་བཞེངས་ནས།
ལོངས་
སྤྱོད་ཐམས་ཅད་སྦྱིན་པར་གཏོང་ཞིང་
། ཐམས་ཅད་དགེ་བ་བཅུའི་ཁྲིམས་ལ་བཅུག །མུ་
སྟེགས་ཀྱི་བསྟན་པ་མེད་པར་བྱས་ནས། ཐམས་ཅད་ནང་པ་སངས་རྒྱས་པའི་བསྟན་
པ་ལ་བཅུག་གོ། །འདིར་རྒྱལ་སྲས་མི་ཏུའི་བྱོན་ཚུལ་རྣམ་ཐར་རྒྱ་མཚོ་ལྟ་བུ་ལས། མུ་
སྟེགས་ཀྱི་རྒྱལ་པོ་ཆོས་སྒོར་བཅུག་པའི་ལེའུ་སྟེ་ཉི་ཤུ་པའོ།། །།
ལེའུ་ཉེར་གཅིག་པ།
དེ་ནས་སྐུ་གཅིག་སླར་ཝཱ་ར་ཎ་སེར་བྱོན་ནས། ཡབ་ཡུམ་གཉིས་ལ་ཐུགས་རྗེ་
ཆེན་པོའི་དབང་གདམས་པ་གནང་ནས། ཏིང་ངེ་འཛིན་གྱིས་བྱིན་རླབས་མཛད་
ནས༑ ཡབ་ཡུམ་གཉིས་ཀྱང་རྟོགས་པའི་ཡོན་ཏན་དཔག་ཏུ་མེད་པ་རྒྱུད་ལ་སྐྱེས་ནས།
མངོན་སུམ་དུ་མཁའ་སྤྱོད་དུ་གཤེགས་སོ། །བཀའི་བློན་པོ་ལ་སོགས་པ་དང་
། ནང་བློན་
འཁོར་དང་བཅས་པ་ཐམས་ཅད་ཕྱིར་མི་ལྡོག་པའི་བརྟན་པ་ཐོབ། འབངས་ཀྱི་གྲོང་ཁྱེར་
ཐམས་ཅད་ཐུགས་རྗེ་ཆེན་པོའི་བསྟན་པ་ལ་བཀོད། ངན་སོང་གི་སྐྱེ་སྒོ་ཁེགས་པར་མཛད་
དོ༑ །དེ་ཉིད་ཀྱི་གནས་སུ་ཡང་ཐུགས་རྗེ་ཆེན་པོའི་ལྷ་ཚངས་པའི་འདོམ་དྲུག་ཡོད་
པའི་སྐུ་ཞིག་བཞེངས། ལོངས་སྤྱོད་ཐམས་ཅད་དེ་ལ་བསྔོས་ནས་ཆོས་ཕྱོགས་སུ་བཏང་
ངོ་༑ །འདིར་རྒྱལ་སྲས་མི་ཏྲའི་བྱོན་ཚུལ་རྣམ་ཐར་རྒྱ་མཚོ་ལྟ་བུ་ལས། ཡབ་ཡུམ་གཉིས་
340



རྒྱལ་སྲས་མི་ཏྲ་ཛ་ཀིའི་རྣམ་ཐར།
ལ་ཐུགས་རྗེ་ཆེན་པོའི་ཆོས་གསུངས། ཕུང་པོ་ལྷག་མེད་དུ་མཁའ་སྤྱོད་དུ་གཤེགས་ཤིང་
།
ལོངས་སྤྱོད་ཐམས་ཅད་སྦྱིན་པར་བཏང་བའི་ལེའུ་སྟེ་ཉེར་གཅིག་པའོ། །
ལེའུ་ཉེར་གཉིས་པ།
དེ་ནས་གཙུག་ལག་དེ་ཉིད་དུ་བཞུགས་ནས་ཡོད་པའི་དུས་སུ། ཨེ་ཀ་ཛ་ཊིས་
སྐྱེས་བུ་ཁྱོད་ཀྱིས་ཛ་ཀི་རྣམས་ཀྱི་བར་ཆད་བསྲུང་བའི་དུས་ལ་བབ་འདུག་པས། སེམས་
སྐྱེད་དང་ལྡན་པས་གདུག་པ་ཅན་ཐམས་ཅད་ཐུལ་ཅིག །ཅེས་ལུང་བསྟན་ནོ། །དེའི་
དུས་སུ་མི་ཏྲ་དགུང་ལོ་བརྒྱད་ཅུ་པ་ཡིན་ལ། དུས་དེའི་ཚེ། རྒྱ་གར་ལྷོ་ཕྱོགས་སུ་དྷ་ཀ་
ནས་ཧ་ཧ་ཞེས་པའི་གནས་སུ་ཛ་ཀི་སྟོང་ཕྲག་ལྔ་ཙམ་ཞིག་གནས་པ་ལ། དེ་དང་ཉེ་
བའི་ནགས་ཚལ་འཐུག་པོ་ཞིག་ན། གནོད་སྦྱིན་མ་རུང་པ་གཉིས་གནས་ཏེ་ཞག་རེ་
ལ་མི་རེ་ཟ་ཞིང་། ཁྱད་པར་དུ་ཡང་ཛ་ཀིའི་ཕྲིན་ལས་ཁོ་ན་ལ་བར་དུ་གཅོད་པ་ཞིག་
ཡོད་པ་སུ་གང་གིས་ཀྱང་མ་ཐུལ་བར་གྱུར་ནས། གུ་རུ་མི་ཏུའི་གྲགས་པ་ཆེན་པོ་ཐོས་
ནས་སྤྱན་འདྲེན་དུ་བྱུང་ངོ༌
། །གུ་རུ་མི་ཏས་ཀྱང་གནས་དེར་བྱོན་ནས། ནགས་འཐུག་
པོའི་འགྲམ་དུ་སླེབ་པའི་ཚེ། གནོད་སྦྱིན་གཉིས་ཀྱིས་མ་བཟོད་ནས། གཅིག་ནི་མི་ནག་
པོ་སྲིན་པོའི་གཟུགས་ཅན། ཏི་ཤུ་ལ་ལག་ན་ཐོགས་པ། ཁ་ནས་གློག་དང་འབྲུག་གི་སྒྲ་
འབྱུང་བ། ལུས་ནམ་མཁའ་ཙམ་དུ་སྤྲུལ་ནས་བྱུང་ངོ༌
། །གཅིག་ནི་བུད་མེད་མཛེས་མ་
སྡུག་ཅིང་ཡིད་དུ་འོང་བ་བརྒྱན་ཐམས་ཅད་ཀྱིས་བརྒྱན་པ་ཞིག་ཏུ་སྤྲུལ་ནས་བྱུང་སྟེ།
བུད་མེད་དེས་གུ་རུ་མི་ཏུའི་དྲུང་དུ་བྱུང་ནས་འདི་སྐད་ཅེས་ཟེར་རོ། །
ཀྱེ་མ་རྣལ་་འབྱོར་བ་ཆེན་པོ་ལགས། ནགས་ཚལ་འདིའི་གནོད་སྦྱིན་འདི་ནི་སྔོན་
341



ལོ་པཎ་གྱི་རྣམ་ཐར་ཕྱོགས་བསྒྲིགས།
ཕྱག་ན་རྡོ་རྗེས་མ་ཐུལ་བ་ཡིན་ནོ། །རྣལ་འབྱོར་ཁྱེད་ཀྱིས་ཀྱང་བར་ཆད་དུ་གྱུར་ཏ་རེ།
མ་བྱོན་ཟེར་ཞིང་འབྲིད་པར་བྱེད་པ་ལས། གུ་རུ་མི་དུས་ནི་དགོངས་བཞིན་དུ། ཅིའང་
མི་གསུངས་པར་བྱོན་པ་ལས། གནོད་སྦྱིན་འཇིགས་པའི་ཆ་བྱད་ཅན་དེས། ཅི་ཤུལ་
ཀླད་ལ་བསྐོར་བས་ནམ་མཁའ་ནས་ཐོག་གི་ཆར་བ་ཕབ་པས། གུ་རུ་མི་དུས་སྡིགས་
མཛུབ་མཛད་པས། ཐོག་དེ་དག་མེ་ཏོག་གི་ཆར་དུ་གྱུར་ཏེ། ས་གཞི་ཐམས་ཅད་མེ་
ཏོག་གིས་བཀྲམ་པར་གྱུར་ཏོ། །དེ་ནས་གནོད་སྦྱིན་གཉིས་པོ་རྒྱ་མཚོའི་འགྲམ་དུ་བྲོས་
པར་བརྩམ་པ་ལས། གུ་རུ་མི་ཏུས་དཔའ་བོ་རྟ་མགྲིན་གྱི་ཏིང་ངེ་འཛིན་གྱིས་བཟུང་
ནས༑ ཞབས་གཡོན་གྱིས་མནན་པ་ལས། དེ་གཉིས་ན་རེ། དཔའ་བོ་ཆེན་པོའི་འབངས་
སུ་མཆིའོ། །དགོངས་པ་གློད་པར་ཞུ། ཞེས་གསོལ་བ་བཏབ་པས། འོ་ན་འགྲོ་བ་ལ་གནོད་
པ་མི་སྐྱེལ་བའི་སྲོག་སྙིང་ཕུལ་ཅིག །ཅེས་གསུངས་པས། ཡང་དེ་ཉིད་ན་རེ། བདག་ལ་
འགྲོ་བའི་ཤ་ཁྲག་མ་ཡིན་པའི་ཟས་ནི་གཞན་གཅིག་ཀྱང་མེད་ཀྱིས་དེ་དག་སྤངས་ན་
ཡི་དྭགས་སུ་འགྱུར་རོ། །ཞེས་ཟེར་རོ། །
ཡང་གུ་རུ་མི་ཏྲའི་ཞལ་ནས། བདག་གིས་བ་ལང་གི་ཤ་ཁྲག་ཏུ་བྱིན་གྱིས་བརླབས་
ནས་སྦྱིན་ནོ། །སྲོག་སྙིང་ཕུལ་ཅེས་གསུངས་པས། ཡང་ཁོང་གཉིས་ན་རེ། སློབ་དཔོན་མི་
བཞུགས་དུས་ཇི་ལྟར་བགྱིད་ཞུས་པས། སློབ་དཔོན་གྱི་ཞལ་ནས་ནང་པའི་ཛ་ཀི་རྣམས་
ཀྱིས་སྦྱིན་པར་འགྱུར་རོ། །ཞེས་གསུངས་པས། དེ་ནས་རང་གི་སྲོག་སྙིང་ཕུལ་ཏེ། སློབ་
དཔོན་གྱིས་དམ་འ་་གནས་པར་བྱས་ཏེ་གནོད་སྦྱིན་གཉིས་པོ་ལུས་མ་བསྒྱུར་བར་སློབ་
དཔོན་གྱི་ཕྱི་ལ་ཁྲིད་ཏེ་ཛ་ཀི་ལྔ་བརྒྱ་དང་
། དེ་དང་ཉེ་བའི་གྲོང་ཁྱེར་ཀ་མ་ར་བྷི་ར་ཞེས་
བྱ་བའི་མི་ཐམས་ཅད་བསྡུས་ཏེ། སློབ་དཔོན་གྱིས་དང་པོ་དྲང་དོན་གྱི་ཆོས་གསུངས། ལས་
རྒྱུ་འབྲས་ཞིབ་མོར་གསུངས་ཏེ་ཐར་པ་ལ་བློ་བསྒྱུར། དེ་ནས་བསྙེན་གནས་ཁྲིམས་ལྔ་བརྒྱ་
342



རྒྱལ་སྲས་མི་ཏུ་ཛ་ཀིའི་རྣམ་ཐར།
ལ་སོགས་པ་བཟུང་དུ་བཅུག་ཅིང་
། སྐྱབས་འགྲོ་དང་སེམས་བསྐྱེད་བསླབ། དེ་ནས་དབང་
བསྐུར་ནས། ཡི་དམ་ཐུགས་རྗེ་ཆེན་པོའི་ཆོས་སྐྱེད་རྫོགས་ལ་བསྟན་ཏེ། ཐམས་ཅད་ཐེག་
པ་ཆེན་པོའི་ལམ་དུ་འགྲོ་བར་བྱས་ནས་བཞག་གོ། །
དེ་ནས་གནོད་སྦྱིན་དེ་གཉིས་ཀྱང་། མི་ཐམས་ཅད་དང་དམ་ཚིག་གིས་སྦྲེལ་ཏེ།
སེམས་ཅན་ལ་གནོད་པ་མི་སྐྱེལ་བར་བྱས་ཤིང་ཛ་ཀི་རྣམས་ཀྱི་ཆོས་སྐྱོང་དུ་བྱིན་གྱིས་
བརླབས་པར་མཛད་དོ། །དེའི་ཚེ་མི་ཏ་ཛ་ཀིའི་སྙན་པ་ཕྱོགས་བཅུར་ཁྱབ་ཅིང་
། ཐམས་
ཅད་དད་ནས་ཆོས་ཞུ་བ་དཔག་ཏུ་མེད་པ་སླེབ་ཅིང་
། ཐམས་ཅད་དགེ་བ་ལ་འགོད་
པར་གྱུར་ཅིང་། འགྲོ་དོན་མང་པོ་མཛད་དོ། །དེའི་ཚེ་ཛ་ཀི་རྣམས་དང་
། གྲོང་ཁྱེར་གྱི་
མི་རྣམས་ཀྱིས། རིན་པོ་ཆེའི་བང་མཛོད་དང་
། འབུལ་བ་མང་པོ་བྱས་ཏེ་དེ་ལ་བསྟན་
ནས་ཀུ་བྷི་ར་ཞེས་བྱ་བའི་ལྷ་ཁང་ཞིག་བཞེངས་སོ། །འདིར་རྒྱལ་སྲས་མི་ཏུ་ཛ་ཀིའི་
བྱོན་ཚུལ་རྣམ་ཐར་རྒྱ་མཚོ་ལྟ་བུ་ལས། གནོད་སྦྱིན་བཏུལ་བའི་ལེའུ་སྟེ་ཉེར་གཉིས་
པའོ།། །།
ལེའུ་ཉེར་གསུམ་པ།
འདིའི་དུས་སུ་རྗེ་བཙུན་མི་ཏུ་ཆེན་པོ་དགུང་ལོ་བརྒྱ་བཞེས་སོ། །འདི་མན་ལ་ནི་
འཇའ་ལུས་སུ་བཞུགས་པས། སྣང་བ་དག་པའི་གང་ཟག་གིས་གར་ཡང་མཐོང་ཞིང་
ཞལ་མཇལ། སྣང་བ་མ་དག་པ་རྣམས་ཀྱིས་མི་མཐོང་ངོ༌
། །དུས་དེའི་ཚེ་མཁའ་འགྲོ་
མ་རྣམས་ཀྱིས་རྒྱ་གར་ནུབ་ཕྱོགས་ཀྱི་དུར་ཁྲོད་དགའ་བའི་ཚལ་དུ་གདན་དྲངས་ཏེ།
དབང་ཞུས་པའི་ཚེ་སྐུ་ལས་འོད་ཟེར་དཔག་ཏུ་མེད་པ་འཕྲོས་ཏེ། འོད་ཟེར་རེ་རེའི་སྣ་
343



ལོ་པཎ་གྱི་རྣམ་ཐར་ཕྱོགས་བསྒྲིགས།
ལ་སྤྲུལ་པ་མི་འདྲ་བ་རེ་རེ་སྤྲུལ་ཏེ། ཨོ་རྒྱན་གྱི་ཡུལ་དུ་འགྲོ་བ་དཔག་ཏུ་མེད་པའི་དོན་
མཛད་ཅིང་། ལོ་བཅོ་ལྔའི་བར་དུ་བཞུགས་སོ། །དེ་ནས་ནཱ་ལེནྡྲ་དང༌། བྷི་ཀ་མ་ལ་ཤི་ལ་
སོགས་པ། བྱང་ཕྱོགས་ནས་རྒྱ་ཏུ་རུ་ཁའི་དམག་བྱུང་སྟེ། དེ་བཟློག་པའི་ཕྱིར་གུ་རུ་མི་ཏུ་
ཉིད་བྱོན་ཏེ། དང་པོ་ཞི་བའི་སྒོ་ནས་སྤྱན་རས་གཟིགས་སུ་བསྟན་ནས་ཆོས་གསུངས་
དམག་ཅུང་ཟད་ཞི་བར་བྱས། དེ་ནས་རྒྱས་པའི་སྒོ་ནས་ཚོགས་ཀྱི་བདག་པོར་བསྟན་
ནས༑ རྡོ་ཐམས་ཅད་རིན་པོ་ཆེར་བྱིན་གྱིས་བརླབས་ནས་ཐམས་ཅད་ལ་བྱིན་པས་
དགའ་ཞིང་ངོ་མཚར་བར་གྱུར་ཏོ། །
དེ་ནས་དབང་གི་སྒོ་ནས་རྫུ་འཕྲུལ་གྱིས་ལྟ་སྟངས་མཛད་ཅིང་
། དཔལ་རྟ་མགྲིན་
གྱི་སྐུར་བསྟན་ནས་ནམ་མཁའ་ལ་བྱོན་པས། དམག་ཕྱེད་ཙམ་དད་པར་གྱུར་ཏོ། །དེ་
ནས་དྲག་པོའི་སྒོ་ནས་ཕྱག་བཞི་པའམ། དྲུག་པར་སྤྲུལ་ནས་གྲི་གུག་དང་རལ་གྲི་ཀླད་
ལ་བསྐོར་ནས། ཧཱུྃ་ཕཊ་ཀྱི་སྒྲ་ཆེན་པོ་སྒྲོགས་པས་ཉིན་གུང་ལ་མུན་ནག་འཐིབས། རྡོའི་
ཆར་པ་བབས་པས། དམག་ཐམས་ཅད་གྱེས་ཞིང(ཤིང)བྲོས་པར་གྱུར་ཏོ། །དེ་ནས་
བསམ་གཏན་གྱི་ཏིང་ངེ་འཛིན་རྣམ་པར་ཐར་པའི་སྒོ་གསུམ་ལ་སྙོམས་པར་བཞུགས་
སོ༑ །དེ་ནས་ཡང་གུ་རུ་མི་ཏུ་ཉིད་རྡོ་རྗེ་གདན་དུ་བྱོན་ཏེ། བྱང་ཆུབ་ཀྱི་ཤིང་དྲུང་དུ་
སྒྱུ་མ་ལྟ་བུའི་ཏིང་ངེ་འཛིན་དང་
། དཔའ་བར་འགྲོ་བའི་ཏིང་ངེ་འཛིན་དང་། རྡོ་རྗེ་
ལྟ་བུའི་ཏིང་ངེ་འཛིན་སྒོམ་ཞིང་བཞུགས་པས། མ་ག་དྷའི་སྐྱེ་བོའི་ཚོགས་མང་པོ་ལ་
བསམ་གཏན་རང་བཞིན་གྱིས་སྐྱེས་ཏེ། ཕྱིར་མི་ལྡོག་པའི་ས་ཐོབ་པ་ཡང་མང་པོ་བྱུང་
ངོ་༑ །འགའ་ཞིག་དད་པར་གྱུར་ནས་རབ་ཏུ་བྱུང་བར་ཞུས་ནས། བྷི་ཀ་ལའི་དབེན་
གནས་སུ་སྒྲུབ་པ་བྱེད་པ་མང་པོ་བྱུང་ངོ༌
། །འདིར་རྒྱལ་སྲས་མི་ཏུའི་བྱོན་ཚུལ་རྣམ་
ཐར་རྒྱ་མཚོ་ལྟ་བུ་ལས། རྒྱ་ཏུ་རུ་ཁའི་དམག་བཟློག་པའི་ལེའུ་སྟེ་ཉེར་གསུམ་པའོ། །
344



རྒྱལ་སྲས་མི་ཏྲ་ཛཱ་ཀིའི་རྣམ་ཐར།
ལེའུ་ཉེར་བཞི་པ།
དེའི་ཚེ་གུ་རུ་མི་ཏྲའི་དྲུང་དུ། མཁའ་འགྲོ་མ་ཨེ་ཀ་ཛཱ་ཊི་བྱོན་ནས། འདི་སྐད་
ཅེས་གསུངས་སོ། །རྡོ་རྗེའི་སྐུ་ཡི་གཟི་བརྗིད་དཔལ་དང་ལྡན། །བརྗོད་མེད་དོན་གྱི་
གདམས་པས་འགྲོ་བ་སྨིན། །ཟབ་ཞི་སྤྲོས་བྲལ་ཏིང་འཛིན་གཡོ་བ་མེད། །བཅོམ་ལྡན་
ཐུགས་རྗེ་ཆེན་པོ་ཨ་ལ་ལ། །ཁྱེད་ཀྱི་བསྟན་པ་མི་ནུབ་རྒྱས་པའི་ཕྱིར། །འཁོར་འདས་
ཆོས་ཀྱི་དབང་ཕྱུག་བསྟན་པའི་སྲོག །དཔེ་རྒྱུད་མ་ལུས་ཨོ་རྒྱན་གནས་ན་མཆིས། །དེ་
དག་དཔའ་བོ་ཆེན་པོའི་དུས་ལ་བབ། །ཅེས་མཁའ་འགྲོ་མས་བསྐུལ་བཏབ་སྟེ། བཅོམ་
ལྡན་ཐུགས་རྗེ་ཆེན་པོས་གོང་དུ་ཡང་ནས་ཡང་དུ་གནང་བའི་སྙན་བརྒྱུད་དེ་དག་
གི་ཡི་གེ་ལྷག་ཆད་མེད་པ་ཨོ་རྒྱན་ཀཱ་མ་རུའི་གནས། དུར་ཁྲོད་རབ་ཏུ་འཇིགས་པའི་
དབུས་ན། དཔལ་རང་བྱུང་ལྷུན་གྱིས་གྲུབ་པའི་མཆོད་རྟེན་གྱི་ནང་ན་ཡོད་པས
། དེ་
དག་ལོངས་ལ་ཐེག་པ་ཆེན་པོའི་བསྟན་པ་སྤེལ་ཅིག །ཅེས་ལུང་བསྟན་ཏེ། གུ་རུ་མི་ཏྲ་
ཉིད་གནས་དེར་རྫུ་འཕྲུལ་གྱིས་བྱོན་ནས། ཀཱ་མ་རུ་པའི་གནས་ཀྱི་དུར་ཁྲོད་གཅིག་ཏུ་
མཁའ་འགྲོ་མ་འབུམ་ཕྲག་དུ་མ་ལ་བཀའ་བསྒོ་དང་གཏོར་མ་བཏང་ངོ༌
། །
ཐམས་ཅད་དམ་ལ་བཏགས། མཁའ་འགྲོ་མ་རྣམས་ལ་ཆོས་གསུངས་ཤིང་བཞུགས་
པའི་ཚེ། ཨོ་རྒྱན་པདྨ་ལ་སོགས་པ་རྒྱ་གར་གྱི་གྲུབ་ཆེན་དགུ་པོ། སོ་སོའི་གནས་ནས་
སྤྱོད་པ་ལ་བྱོན་པ་རྣམས་དུས་དེར་འཛོམ་སྟེ། དེའི་ཚེ་ཨོ་རྒྱན་པདྨའི་གཟིགས་སྣང་ལ།
ཨོ་རྒྱན་གྱི་ས་དང་བར་སྣང་ཐམས་ཅད་སངས་རྒྱས་ཀྱི་ཞིང་ཁམས་ལྟ་བུར་གནས་པའི་
དབུས་ན། གུ་རུ་མི་ཏྲ་ཉིད་འཕགས་པ་ཐུགས་རྗེ་ཆེན་པོ་ཞལ་བཅུ་གཅིག་པ། ཕྱག་སྟོང་
345



ལོ་པཎ་གྱི་རྣམ་ཐར་ཕྱོགས་བསྒྲིགས།
སྤྱན་སྟོང་
། སྐུ་ལས་འོད་ཟེར་བྱེ་བ་ཕྲག་དུ་མ་འཕྲོ་བ་ཞིག་ཏུ་གཟིགས་ནས། གུ་རུ་པདྨ་
འབྱུང་གནས་ཉིད། ཐུན་མོང་མ་ཡིན་པའི་མོས་གུས་ཀྱི་གདུང་བ་ཆེན་པོ་སྐྱེས་ཏེ། མི་
ཏུ་ཛུ་ཀི་ལ་གསོལ་བ་བཏབ་པ། སངས་རྒྱས་ཀུན་གྱི་མཐུ་སྟོབས་དཔལ་འབར་བ། སྤྱན་
རས་གཟིགས་དབང་འཇིག་རྟེན་གསུམ་གྱི་མགོན། །སྐྱབས་ཆེན་ཁྱེད་དང་འདུ་འབྲལ་
མེད་པར་སྣང་
། །བདག་ཅག་བརྩེ་བས་རྗེས་སུ་འཛིན་པར་ཞུ། །ཞེས་གསོལ་བ་བཏབ་པས།
དུས་དེ་ཉིད་དུ། མི་ཏུ་རྣལ་འབྱོར་པ་ཆེན་པོ་དེ་ཉིད། སྤྱན་རས་གཟིགས་ཀྱི་རྣམ་འཕྲུལ་མ་
ཞིག་པར་གྲུབ་ཆེན་དགུ་པོ་ལ་རྒྱུད་སྡེ་དཔག་ཏུ་མེད་པའི་ཆོས་གསུངས་སོ། །
དེའི་ཚེ་གྲུབ་ཆེན་རྣམས་ཀྱིས་གསོལ་བ་བཏབ་པ་ནི། ཐམས་ཅད་མགྲིན་གཅིག་
ཏུ་བསྡེབས་ནས་འདི་སྐད་དོ། །རང་བཞིན་གདོད་མའི་དབྱིངས་ལས་མ་གཡོས་ཀྱང་
། །
ཐུགས་རྗེའི་དབང་གིས་རྫུ་འཕྲུལ་སྣ་ཚོགས་སྟོན། །སྙིགས་མའི་དུས་ཀྱི་འགྲོ་ལ་ཕན་
པའི་ཕྱིར། །རྒྱལ་བའི་དགོངས་པ་ཟབ་མོའི་གདམས་པ་རྣམས། །བདག་ཅག་རྣམས་ལ་
བརྩེ་བས་གནང་བར་ཞུ། །ཞེས་ཞུས་པས། བདག་ཅག་རྣམས་ལ་བསྟན་པའི་གདམས་
ངག་འདི་ལ། དཔེ་རྒྱུད་ཡོད་པར་མཆིས་པས། བདག་ཅག་རྣམས་ལ་སྩལ་དུ་གསོལ།
ཞེས་ཞུས་པས། མི་ཏྲ་རྣལ་འབྱོར་པ་ཆེན་པོའི་ཞལ་ནས། དེ་ཉིད་ཡོད་ཀྱིས། རྒྱལ་བ་སྐུ་
གསུམ་གྱིས་བསྟན་པའི་བཀའ་རྣམས་འཕགས་པ་སྤྱན་རས་གཟིགས་དབང་ཕྱུག་གིས་
རི་བོ་ཏ་ལའི་རྩེ་མོར་བསྡུས་ཏེ། རྒྱ་མཚོའི་དར་དཀར་ལ་བྲམ་ཟེ་སྐྱེ་བ་བདུན་པའི་
ཙིཏྟའི་རཀྟས་བྲིས་ཏེ་དུར་ཁྲོད་འདིའི་མཆོད་རྟེན་གྱི་ཀློང་ན་བཞུགས་པས། དེ་དག་
རྣམས་གདན་འདྲེན་པའི་དུས་ལ་བབ་ཅེས་གསུངས་ནས། མི་ཏྲ་ཉིད་དང་གུ་རུ་གྲུབ་
ཆེན་དགུ་པོ་རྣམས་གནས་དེར་བྱོན། མི་ཏྲ་ཉིད་ཀྱིས་གསོལ་བ་བཏབ་པས། མཆོད་
རྟེན་དེའི་བུམ་པའི་ནང་ནས་གདམས་པའི་ཡི་གེ་རྣམས་འོད་ཟེར་ལྔའི་རྟ་ལ་ཞོན་ནས་
346



རྒྱལ་སྲས་མི་ཏུ་ཛ་ཀིའི་རྣམ་ཐར།
མི་ཏྲ་ཉིད་ཀྱི་ཕྱག་ཏུ་རང་བབ་ཏུ་བྱུང་ངོ༌
། །
གྲུབ་ཆེན་རྣམས་ལ་བཀའ་རྣམས་དེ་ཉིད་དུ་རྫོགས་པར་གནང༌
། ཁྱད་པར་
དུ་ཡང་ཨོ་རྒྱན་པདྨ་འབྱུང་གནས་ལ་ཡོངས་སུ་རྫོགས་པའི་བཀའ་བབ་མཛད་ཅིང་
གཏད་དེ། མི་ཏྲ་ཉིད་ཐུགས་རྗེ་ཆེན་པོར་དངོས་སུ་བཞེངས་ནས་བཀའ་སྩལ་པ
། ཀྱི
རིགས་ཀྱི་བུ་འདི་ནས་བྱང་ཤར་གྱི་མཚམས་ན། བོད་ཁ་བ་ཅན་གྱི་རྒྱལ་ཁམས་ཞེས་
བྱ་བ་ཐུབ་པའི་ཞབས་ཀྱིས་མ་བཅག་ཅིང་། སྤྱན་རས་གཟིགས་ཀྱིས་གདུལ་བྱར་ལུང་
བསྟན་ནས། དུད་འགྲོ་རི་དྭགས་མུན་པའི་སྨག་རུམ་ཡོད་དེ། དེའི་དུས་ནམ་ཞིག་ན་
སྤྱན་རས་གཟིགས་ཀྱི་སྤྲུལ་པ་ཞིག་གིས་རྒྱལ་པོ་བྱེད་ཅིང་ཆོས་ཁྲིམས་རྒྱལ་པོས་གནོན་
པ་འོང་ངོ༌། །
དེ་ནས་མི་རབས་དྲུག་གམ་ལྔ་ཞིག་ནས། འཇམ་དབྱངས་ཀྱི་སྤྲུལ་པ་ཞིག་གིས་
རྒྱལ་པོ་བྱས་ནས་རྒྱ་གར་གྱི་མཁས་པ་མང་པོ་སྤྱན་འདྲེན་ཅིང་། དམ་པའི་ཆོས་དར་
བར་བྱེད་ཀྱིས། དེའི་ཚེ་ཁྱོད་ཀྱང་སྤྱན་འདྲེན་བར་འགྱུར་བས། བོད་ཀྱི་ལྷ་སྲིན་གདུག་
པ་ཅན་ཐམས་ཅད་དབང་ཆེན་དཔའ་བོའི་ཏིང་ངེ་འཛིན་གྱིས་ཐུལ་ཅིག །སྐྱེས་པ་ཐམས་
ཅད་ཐུགས་རྗེ་ཆེན་པོའི་བསྟན་པ་ལ་ཆུག་ཅིག །བུད་མེད་ཐམས་ཅད་གསང་བ་ཡེ་
ཤེས་ཀྱི་མཁའ་འགྲོ་མའི་མན་ངག་གིས་དབང་དུ་སྡུས་ཤིག །ཇོ་བོ་སྤྱན་རས་གཟིགས་
ཀྱི་བསྟན་པ་དང་ཆོས་དར་བར་གྱིས་ཤིག །ངས་བསྟན་པའི་ཐེག་པ་ཆེན་པོའི་གསང་
སྔགས་ཀྱི་ཆོས་འདི་དག་ནི། ལམ་མྱུར་ཅིང་ཟབ་སྟེ་ཚེ་གཅིག་ལ་སངས་རྒྱས་པའི་
ཆོས་ཡིན། རྒྱལ་པོས་ཕོ་བྲང་མ་སྤངས། བཙུན་མོས་ལོངས་སྤྱོད་མ་སྤངས། སྐྱེ་བོས་ཁྱིམ་
ཐབས་མ་སྤངས་ བུད་མེད་ཀྱིས་ཁྱིམ་ཐབས་མ་སྤངས་པར་སངས་རྒྱས་པའི་ཆོས་ཡིན་
ནོ། །བདག་ཉིད་འཆི་ཁར་བྲོད་པའི་ཆོས་ཡིན་ནོ། །
347



ལོ་པཎ་གྱི་རྣམ་ཐར་ཕྱོགས་བསྒྲིགས།
དེ་ལྟར་ཡིན་ཡང་སྤེལ་དྲགས་ན། འདུལ་བའི་བསྟན་པ་མི་འཕེལ་ཞིང་
། གསང་
སྔགས་ཡང་འཆོལ་བའི་སྐྱོན་དུ་འགྱུར་བས། བློ་ལྡན་རེ་རེ་ཞིག་ལ་བསྟན་པའི་རྒྱུན་ཙམ་
དུ་གསུངས་ལ། དཔག་ཆེན་སྙིང་ལ་ཟིན་པ་ལྟར་དམ་པར་གྱིས། དཔེ་རྒྱུད་གཅིག་ཀྱང་
མ་སྤེལ་བར་གཏེར་དུ་སྦོས་ཤིག །མ་འོངས་པའི་དུས་ལྔ་བརྒྱའི་ཐ་མ་ལ་བསྟན་པ་ཉམ་
དམའ། དགེ་འདུན་གྲོང་ཁྱེར་དུ་གནས། ཆོས་ཁྲིམས་སྐྱེ་བོས་བྱེད། དགེ་སློང་ཆོས་བརྒྱད་
ཀྱིས་ཁྱེར། སངས་རྒྱས་ཡིད་སྨོན་ལ་ལུས། གྲལ་ཕྱིར་བསྙེན་པ་རྫོགས། སློབ་གཉེར་མ་
བྱས་པར་མཁས་པར་འདོད། བསྙེན་སྒྲུབ་མ་བྱས་པར་ལས་སྦྱོར་ལ་རིངས། ཐེག་ཆེན་གྱི་
ཟབ་ཆོས་ལས་མུ་སྟེགས་ཀྱི་སྒྲུབ་ཕྲན་ལ་དགའ། རྣམ་མཁྱེན་སངས་རྒྱས་ལས་ཚེ་འདིའི་
བསྙེན་བཀུར་ལ་དགའ། རི་ཁྲོད་དབེན་གནས་ལས་གྲོང་ཁྱེར་རྟག་དགོན་ལ་དགའ།
མཚན་ལྡན་གྱི་བླ་མ་ལས་བསླུ་བྱེད་ཀྱི་ཟོག་པོ་ལ་དགའ། མཆེད་གྲོགས་ཆོས་མཛད་ལས་
དད་མེད་ཀྱི་ཡོན་བདག་ལ་དགའ། རང་མ་སྨིན་པར་གཞན་ལ་དབང་བསྐུར། རང་མ་
གྲོལ་བར་གཞན་ལ་ཁྲིད་འདེབས། མི་ཤེས་པ་ཤེས་ལོ་བྱེད། དགེ་འདུན་གྱི་དེད་དཔོན་
མི་ནག་གིས་བྱེད། དགེ་འདུན་ལ་ཁྲལ་དང་འུ་ལག་འབབ།
གཙུག་ལག་ཁང་ལ་
འཁྲུག་ཁང་བྱེད། རྟེན་རྣམ་གསུམ་བཤིགས། སྲུང་མ་གནས་སུ་དེང་
། རི་ཁྲོད་དུ་རྐུན་
མ་འབྱུང་། ཆོས་བྱེད་སྤྲང་འཁྱམས་བྱེད། གྲུབ་ཐོབ་ཁྱི་ལྟར་འཁྱམས། བླ་མ་མགོ་བསྐོར།
ཟབ་ཆོས་བཙོང་ཆང་དང་བརྗེ། སློབ་བུས་བླ་མ་མི་ཁུར། བསྙེན་བཀུར་རིན་གྱིས་ཉོ། དེ་
དུས་ཆོས་བཤད་ཉམས་གཏོང་
། བཤད་པ་མི་ནག་ཚ། ཆོས་ཁ་ལ་ཡོད་དེ་དོན་ལ་བྱེད་
མཁན་མེད། བཀུར་གནས་ཀྱི་བླ་མ་ལ་གཏམ་ངན་གྱིས་སྐུར་པ་འདེབས། ཆོས་ཡོད་པ་
ལས་ནོར་ཡོད་པ་རྩིས་ཆེ། བྱིན་རླབས་ཅན་ལས་ཐབས་ཁ་བཟང་བ་དགའ། གདམས་པ་
ཅན་ལས་ཚུལ་ཆོས་མཁན་བཙུན། ཡོན་ཏན་ཅན་ལས་གདོང་པ་ཅན་མཁས། ངོ་མཚར་
348



རྒྱལ་སྲས་མི་ཏ་ཛཱ་ཀིའི་རྣམ་ཐར།
ཅན་ལས་ཟོག་པོ་བྲིན། རྟ་ལམ་བོང་བུས་གཅོད། རྒྱལ་ཁམས་ཁྲམ་པས་གང་། དད་པ་སྐྱེ་
བ་དཀའ། ལོག་པ་སླ།
ཆོས་ཞུས་ནས་སྨད། དབང་ཞུས་ནས་འཁོན། ཁྲིད་ཞུས་ནས་འགྲས། བླ་མ་ལ་
དམ་ཚིག་མི་སྲུང་
། ཕ་མ་ལ་དྲིན་ལན་མི་འཇལ། ངོ་ཚ་ཤོར། ཁྲེལ་མེད། ངན་གཡོ་ཅན་
ལ་དྲང་པོར་མཐོང་། བཟང་སེམས་ལ་སྐྱུགས་པར་མཐོང་། ཕ་སྤུན་དམེ་འཁྲུག་གཏོང་།
མིང་སྲིང་ངོ་ཚ་གཏོང་། སྡིག་རྔམས་གང་ཆེ་འགྲན། དཀར་པོའི་ལྷ་རྣམས་ཁྲོས། ནག་
པོའི་བདུད་རྣམས་དགའ། ཆར་ཆུ་དུས་སུ་མི་འབེབས། སད་དང་སེར་བ་སྡང་
། ལོ་ཉེས་
དང་མུ་གེ་འབྱུང་
། ཁ་རྩོམ་ཆེ། སྙིང་རུས་ཆུང་
། སེར་སྣ་ཆེ། གཏོང་ཕོད་ཆུང་། ཞུ་ཕོད་
ཆེ༑ ཡིད་འཇོག་ཆུང་
། གཡེངས་པ་ཆེ། བརྩོན་འགྲུས་ཆུང་
། ཁས་ལེན་ཆེ། ཉམས་ལེན་
ཆུང་༑ མཛེ་དང་ཡམས་ནད་མང་། ལོག་ལྟ་ཆེ། དེ་ལྟ་བུའི་དུས་སུ་མི་རྣམས་ཚེ་ཐུང་ལེ་ལོ་
ཆེ་
༑ ནད་མང་ལ་བདེ་བ་ཉུང་
། རྒྱུད་ཉོན་མོངས་པ་རག །རྐྱེན་ངན་བར་ཆད་མང་བའི་
དུས་སུ་ཆོས་ཟབ་པ། ལམ་མྱུར་བ། གོ་སླ་ལ་ཁྱེར་བདེ་བ། ཚེ་གཅིག་ལུས་གཅིག་གིས་
སངས་རྒྱས་པའི་ཆོས་འདི་འགྲོ་བ་སྐལ་ལྡན་འགའ་ཞིག་གི་རྒྱུད་ལ་ཕན་པར་འགྱུར་
བས༑ གདམས་པ་རྣམས་གཏེར་དུ་སྦས་ནས། ཕྱི་རབས་སྐལ་ལྡན་རྣམས་ལ་སྨོན་ལམ་
ཐོབ་ཅིག་གསུངས་སོ། །འདིར་རྒྱལ་སྲས་མི་ཏུའི་བྱོན་ཚུལ་རྣམ་ཐར་རྒྱ་མཚོ་ལྟ་བུ་
ལས༑ གྲུབ་ཆེན་དགུ་ལ་ཆོས་གསུངས་ཤིང་མ་འོངས་པར་ལུང་བསྟན་པའི་ལེའུ་སྟེ་
ཉེར་བཞི་པའོ།། །།
349



ལོ་པཎ་གྱི་རྣམ་ཐར་ཕྱོགས་བསྒྲིགས།
ལེའུ་ཉེར་ལྔ་པ།
དེའི་དུས་སུ་རྒྱ་གར་གྱི་གྲུབ་ཆེན་བརྒྱད་པོ་རྗེས་སུ་ཡི་རང་ཞིང་། ངོ་མཚར་དཔག་
ཏུ་མེད་པ་སྐྱེས་ཏེ་རྡོ་རྗེའི་གླུ་འབུལ་བས། ཤར་གྱི་གཏུམ་དྲག་གི་དུར་ཁྲོད་ན་བཞུགས་
པའི་ཨིནྡྲ་བོ་དྷིས་གསུངས་པ། རང་བཞིན་དག་པའི་རང་རིག་ཡེ་ཤེས་འདི། །སྤང་བླང་
ཀུན་བྲལ་ཁྱབ་གདལ་ཆེན་པོ་ལ། །འཁོར་འདས་ཞེས་བྱ་དོན་ལ་མ་གྲུབ་པའི། །ཐ་མལ་
རང་རིག་ཆེན་པོ་ཨ་ལ་ལ། །ལྷོའི་དུར་ཁྲོད་ཆེན་པོ་འཇིགས་སུ་རུང་བ་ན་བཞུགས་པའི་
ཀླུ་སྒྲུབ་སྙིང་པོས་གསུངས་པ། བཀའ་དང་བསྟན་ཆོས་མན་ངག་དུ་མའི་མཛོད། །ཤེས་
བྱ་ཀུན་ལ་རིག་པའི་ཡེ་ཤེས་རྒྱས། །འཇའ་ལུས་སྒྱུ་མའི་རྣམ་འཕྲུལ་འགྲོ་བའི་མགོན། །
མཁའ་དབྱིངས་སྤྲོས་དང་བྲལ་བ་ཨ་ལ་ལ། །ཞེས་གསུངས་སོ།
ནུབ་ཕྱོགས་ཨོ་རྒྱན་ཆེན་པོའི་དུར་ཁྲོད་ན་བཞུགས་པའི་པདྨ་བཛྲས་གསུངས་
པ༑ ཆོས་སྐུའི་ངོ་བོ་ལོངས་སྤྱོད་རྫོགས་པའི་ངང་
། །སྤྲུལ་སྐུའི་མཛད་པས་མཁའ་འགྲོ་
དབང་དུ་སྡུད། །འགྲོ་བའི་དོན་དུ་ཆོས་ཀྱི་གཏེར་རྣམས་འབྱེད། །ཟག་མེད་བདེ་བ་ཆེན་
པོ་ཨ་ལ་ལ། །ཞེས་གསུངས་སོ། །བྱང་ཚང་ཚིང་འཁྲིགས་པའི་དུར་ཁྲོད་ན་བཞུགས་པའི་
ཀུ་ཀུ་རི་པ་ཆེན་པོས་གསུངས་པ། རྩ་ཁམས་རླུང་ལ་རང་དབང་ཐོབ་པ་ཡིས། །སྐྱོན་
གྱིས་མ་གོས་བདེ་སྟོང་གྲོགས་སུ་བསྟེན། །སྟོང་ཉིད་སྙིང་རྗེ་ཐབས་ཤེས་ཟུང་དུ་འཇུག །
གསང་སྔགས་རྣལ་འབྱོར་ཆེན་པོ་ཨ་ལ་ལ། །ཞེས་གསུངས་སོ། །
ཤར་ལྷོ་དཔལ་གྱི་དུར་ཁྲོད་ན་བཞུགས་པའི་ཌ་བྷི་ཧེ་རུ་ཀས་གསུངས་པ། གཞི་
ལམ་འབྲས་བུ་ལྟ་བསྒོམ་སྤྱོད་འབྲས་སོགས། །གང་དང་མ་འགལ་གང་དང་མ་འདྲེས་
པའི༑ །རང་རིག་ཕྱག་རྒྱ་ཆེན་པོར་ངོ་སྤྲོད་པའི། །སེམས་ཉིད་སྒྱུ་མའི་རྣལ་འབྱོར་ཨ་
350



རྒྱལ་སྲས་མི་ཏུ་ཛ་ཀིའི་རྣམ་ཐར།
ལ་ལ། །ཞེས་གསུངས་སོ། །ལྷོ་ནུབ་མུན་པ་མི་བཟད་པའི་གནས་ན་བཞུགས་པའི་སློབ་
དཔོན་རྡོ་རྗེ་དྲིལ་བུ་བས་གསུངས་པ། གཞི་ཡི་སེམས་ཉིད་སྐྱེ་མེད་རང་གདངས་ལས
། །
ལམ་གྱི་རང་སྣང་འགག་མེད་ཆོས་སྐུའི་རྩལ། །འབྲས་བུ་སྐུ་གསུམ་རང་རིག་དབྱིངས་
སུ་ཐིམ། །བློ་འདས་ཕྱག་རྒྱ་ཆེན་པོ་ཨ་ལ་ལ། །ཞེས་གསུངས་སོ། །ནུབ་བྱང་ཀི་ལི་ཀི་
ལའི་
དུར་ཁྲོད་ན་བཞུགས་པའི་ལཱུ་ཨི་པས་གསུངས་པ། རང་སེམས་སྒྱུ་མའི་རྣམ་པར་
རང་རིག་པས། །གཞན་སྣང་སྒྱུ་མའི་རོལ་པས་འགྲོ་དོན་མཛད། །སྒྱུ་ལུས་ཟུང་འཇུག་
འོད་གསལ་ཆེན་པོའི་ངང་། །རྣམ་འཕྲུལ་ཅིར་ཡང་སྟོན་པ་ཨ་ལ་ལ། །ཞེས་གསུངས་
སོ༑ །བྱང་ཤར་ཧ་ཧ་རྒོད་པའི་དུར་ཁྲོད་ན་བཞུགས་པའི་ས་ར་ཧས་གསུངས་པ། གདོད་
མའི་སེམས་ལ་འཁྲུལ་པའི་སྐྱོན་མ་ལགས། །གློ་བུར་དྲི་མ་ངན་པ་སྤོང་རྒྱུ་མེད། །དྲི་མ་
ཉིད་ཀྱི་རང་བཞིན་ངོ་ཤེས་ན། །མ་བཅོས་ལྷུན་གྱིས་གྲུབ་པ་ཨ་ལ་ལ། །ཞེས་གསུངས་
སོ༑ །གྲུབ་ཆེན་བརྒྱད་པོས་དེ་ལྟར་གསུངས་ནས། སོ་སོའི་དུར་ཁྲོད་ཀྱི་གནས་ན་
གཤེགས་པར་གྱུར་ཏོ། །འདིར་རྒྱལ་སྲས་མི་ཏུའི་བྱོན་ཚུལ་རྣམ་ཐར་རྒྱ་མཚོ་ལྟ་བུ་
ལས། གྲུབ་ཆེན་བརྒྱད་པོས་གླུའི་བསྟོད་པའི་ལེའུ་སྟེ་ཉེར་ལྔ་པའོ།། །།
ལེའུ་ཉེར་དྲུག་པ།
དེ་ནས་གོང་དུ་བསྟན་པའི་ཟབ་ཆོས་འགའ་ཞིག་ནི་ཨོ་རྒྱན་པདྨ་འབྱུང་གནས་
ལ་གཏད་དོ། །བོད་གངས་ཅན་གྱི་ལྗོངས་སུ་མ་འོངས་པའི་དོན་དུ་སྨོན་ལམ་ཐོབ། ཅེས་
གསུངས་སོ། །གོང་གིས་སྤྱན་རས་གཟིགས་གསང་སྒྲུབ་ཀྱི་སྐོར་དང་
། ཕྱག་དྲུག་པའི་སྐྱེད་
རིམ་དང་རྫོགས་རིམ་ཚིག་ཉུང་ལ་དོན་འདུས་པ་རྣམས། རྡོ་རྗེ་གདན་གྱི་ཇོ་བོ་བཅུ་
351



ལོ་པཎ་གྱི་རྣམ་ཐར་ཕྱོགས་བསྒྲིགས།
དྲུག་གི་ཞབས་ཀྱི་འོག་ཏུ་གཏེར་དུ་སྦས། གཞན་ཕྱག་དྲུག་པའི་སྐོར་རྒྱས་པ་རྣམས་
ཤར་ལྷོ་བསིལ་བ་ཚལ་གྱི་དུར་ཁྲོད་ཀྱི་བྲག་བྱ་རོག་འདྲ་བའི་འོག་ཏུ་སྦས་སོ། །གཞན་
མཁའ་འགྲོ་གསང་བའི་ལམ་གྱི་སྐོར་རྣམས་ནི། སྒྲོལ་མའི་ཞབས་འོག་ཏུ་སྦས་སོ། །བདེ་
མཆོག་དང་། ཕྱག་བཞི་པའི་ཕྱི་ནང་གསང་གསུམ་ཡང་དེ་ཉིད་དུ་སྦས་སོ། །གཞན་ཕྱག་
བཞི་པའི་སྐོར་རྒྱས་པ་ནི། ཀཱ་མ་རུ་པའི་གནས་སུ་སྦས་སོ། །གཞན་ཡང་ཆོས་བཟང་སྤྲིན་
གྱི་ཡང་རྫོང་དང༌། དགའ་བ་ཚལ་དང་། རི་པོ་ཏ་ལ་དང་། ལྕང་ལོ་ཅན་རྣམས་ན་ཆོས་
གཏེར་བསམ་གྱིས་མི་ཁྱབ་པ་སྦས་སོ། །རྒྱ་རྒྱ་རྒྱུ། གཏེར་རྒྱ། སྦས་རྒྱ། གསང་རྒྱུ། གཏད་
རྒྱུ། ས་མ་ཡ།
དེའི་ཚེ་ཟབ་མོའི་གདམས་པ་རྣམས་སྐལ་ལྡན་ལས་ཅན་རེ་རེ་ལ་སྙན་བརྒྱུད་དུ་
སྦྱིན་པ་མ་གཏོགས། དཔེ་རྒྱུད་གཅིག་ཀྱང་མ་བྱས་པར་མ་འོངས་པའི་དུས་སུ་རྒྱ་དང་
བོད་ཀྱི་མཚམས་སུ། ཚེ་སྔོན་གསང་སྔགས་ཀྱི་ཆོས་དང་འབྲེལ་བ་ཡོད་པའི་གང་ཟག་
ངས་རྗེས་སུ་གཟུང་བ་ཞིག་གིས་གཏེར་ནས་འདོན་པར་དགོངས་ནས་གཏེར་དུ་སྦས་
སོ༑ །བུདྡྷཱ་རཏྣ་ཁ་ཐཾ། དེ་ལྟར་རྒྱལ་སྲས་མི་ཏུ་ཆེན་པོ་དེ་ཉིད། རྒྱ་གར་ནུབ་ཕྱོགས་སུ་
རྫུ་འཕྲུལ་དུ་མ་བསྟན་ཅིང་གཙུག་གི་ནོར་བུ་ལྟར་ཀུན་གྱིས་བཀུར། ཉི་ཟླ་ལྟར་འཛམ་
གླིང་གི་རྒྱུན་དུ་གྱུར་པས། གཡུ་འབྲུག་བཞིན་ཕྱོགས་བཅུ་ཐམས་ཅད་དུ་གྲགས་པ། སྐུ་
ལ་འདས་གྲོངས་མི་མངའ་ཞིང་། ཚེའི་རིག་འཛིན་ཐོབ་པ་དེ་ཉིད་སྤྱན་རས་གཟིགས་
ཀྱི་སྐུར་བསྟན་ནས། ཆོས་དང་ལུང་བསྟན་མཐའ་དག་གསུངས་ཏེ། ཨོ་རྒྱན་པདྨ་ལ་
ཐིམ་པའི་སྣང་བ་བྱུང་།
དེའི་ཚེ་ཨོ་རྒྱན་པདྨ་འབྱུང་གནས་ཀྱིས་རྡོ་རྗེའི་གླུ་གསུངས་པ། ཨེ་མ་ཧོ། གདོད་
མའི་གནས་ལུགས་འཁོར་འདས་ཀུན་གྱི་སྙིང་པོ་འདི། །མཐའ་རྣམས་ཀུན་གྲོལ་རྒྱ་ཆད་
352



རྒྱལ་སྲས་མི་ཏུ་ཛ་ཀིའི་རྣམ་ཐར།
ཕྱོགས་ལྷུང་ཀུན་དང་བྲལ། །རྒྱལ་བ་ཀུན་གྱི་དགོངས་དོན་ཇི་ལྟར་རྟོགས་པ་བཞིན། །
དུས་འདིར་རིག་པའི་ཡེ་ཤེས་མཚོན་དུ་མེད་པ་མཐོང་
། །རེ་དོགས་འཁོར་འདས་རང་
གྲོལ་རང་ཞལ་མཇལ། །བླ་མ་རང་སེམས་སངས་རྒྱས་གཉིས་མེད་ཨ་ལ་ལ། །དེ་ལྟར་
རིག་པ་གཅེར་བུ་གཟུང་འཛིན་མེད་པ་འདི། །དུས་གསུམ་རྟོགས་པ་གང་ཤར་རང་
གྲོལ་བྱེད་པའི་ཚེ། །ཆོས་རྣམས་ཀུན་གྱི་སྙིང་པོ་ཇི་ལྟར་གནས་པ་བཞིན། །དུས་འདིར་
ཟབ་མོའི་ཏིང་འཛིན་བསམ་དུ་མེད་པ་རྙེད། །འདི་ནི་གང་དང་མི་འདྲ་གོལ་ས་ཀུན་
དང་བྲལ། །མ་འདྲེས་སོ་སོ་མ་ཡིན་བརྗོད་བྲལ་ཨ་ལ་ལ། །སླད་ནས་སངས་རྒྱས་འབྱུང་
ཞེས་འདོད་པས་ཅི་ཞིག་བྱ། །གང་ཤར་མ་འགག་གསལ་ལ་རྟོགས་པ་མེད་པ་འདི། །ཇི་
ལྟར་སྤྱད་ཀྱང་ཆོས་ཉིད་རོལ་པ་བླང་དོར་བྲལ། །བློ་འདས་ངང་ལ་ཀུན་མཁྱེན་མེ་ལོང་
གཟུགས་བརྙན་ལྟར། །ཆོས་རྣམས་ཀུན་གྱི་སྲོག་གཅོད་སྐུ་གསུམ་རང་ལ་ཤར། །མཉམ་
བཞག་ཟག་མེད་བདེ་བ་ཆེན་པོ་ཨ་ལ་ལ། །ཞེས་གསུངས་སོ། །
དེ་ནས་ཨོ་རྒྱན་པདྨ་ནི་གང་གི་ཡང་རྟོག་དཔྱོད་དང་བྲལ་བའི་ངང་ནས་དྲུང་
དེ་ཉིད་དང་། ཨོ་རྒྱན་ཡུལ་དང་
། དུར་ཁྲོད་བརྒྱད་ལ་སོགས་པར་སྤྱོད་པ་ལ་གཤེགས་
སོ༑ །རྒྱལ་སྲས་མི་ཏྲ་ལ་འཇའ་ལུས་སྒྱུ་མའི་སྐུར་ཡོད་པས། འཛམ་བུ་གླིང་བྱེ་བ་ཕྲག་
བརྒྱའི་ཞིང་ཁམས་སུ་གང་ལ་གང་འདུལ་གྱིས་འགྲོ་བའི་དོན་མཛད་པར་གྱུར་ཏོ། །འདིར་
རྒྱལ་སྲས་མི་ཏྲའི་བྱོན་ཚུལ་རྣམ་ཐར་རྒྱ་མཚོ་ལྟ་བུ་ལས། ཨོ་རྒྱན་པདྨ་ལ་ཆོས་ཐམས་
ཅད་བཀའ་གཏད་ཅིང་གསང་ལམ་དང༌། གསང་སྒྲུབ་སྐོར་ལ་སོགས་ཏེ་ཟབ་ཆོས་
རྣམས་གཏེར་དུ་སྦས་པའི་ལེའུ་སྟེ་ཉི་ཤུ་རྩ་དྲུག་པའོ།། །།
353



ལོ་པཎ་གྱི་རྣམ་ཐར་ཕྱོགས་བསྒྲིགས།
ལེའུ་ཉེར་བདུན་པ།
དུས་རེ་ཞིག་ན་ཨོ་རྒྱན་པདྨ་འབྱུང་གནས་ཉིད། བོད་ཁ་བ་ཅན་གྱི་རྒྱལ་ཁམས་
སུ་རྒྱལ་པོ་ཁྲི་སྲོང་ལྡེའུ་བཙན་གྱིས་དཔལ་གྱི་བསམ་ཡས་ལྷུན་གྱིས་གྲུབ་པའི་གཙུག་
ལག་ཁང་གི་ས་གཞི་བྱིན་གྱིས་བརླབས་པ་ལ་སྤྱན་དྲངས་པ་དང་། བོད་ཀྱི་གདུལ་བྱ་
དུས་ལ་བབ་པ་དུས་མཚུངས་ཏེ། བོད་ཁ་བ་ཅན་དུ་བྱོན་ནས་འགྲོ་དོན་དཔག་ཏུ་མེད་
པ་མཛད། ལྷ་སྲིན་གདུག་པ་ཅན་རྣམས་བཏུལ། མངའ་བདག་གི་ཐུགས་དམ་གཙུག་
ལག་ཁང་བཞེངས། སེམས་ཅན་སྨིན་གྲོལ་ལ་བཀོད། ཁྱད་པར་དུ་མངའ་བདག་ཡབ་
སྲས་ལ་སོགས་པའི་སྐལ་ལྡན་རྣམས་ལ་ཐུགས་རྗེ་ཆེན་པོའི་གདམས་པ་མ་ལུས་པར་
གནང་སྟེ་བདེ་བ་ཅན་དུ་བཀོད་དོ། །ཁ་བ་ཅན་མ་ལུས་པ་ཞབས་ཀྱིས་བཅག །གཏེར་
ཁ་དཔག་ཏུ་མེད་པ་སྦས་སོ། །དེའི་ནང་ནས་ཐུགས་རྗེ་ཆེན་པོ་འགྲོ་མགོན་དབང་ཆེན་
འདུས་པའི་སྐོར་འཕྲུལ་སྣང་གི་གཙུག་ལག་ཁང་དུ་སྦས་སོ། །ཕྱི་རབས་སྐལ་ལྡན་དད་
བརྩོན་ཤེས་རབ་དང་བློ་ལྡན་ཐབས་དང་སྙིང་རྗེ་ལྡན་པ་གསང་སྔགས་ཟབ་ལམ་ལ་
སྦྱོར་བའི་རིག་འཛིན་གཅིག་དང་འཕྲད་པར་ཤོག །
ཅེས་སྨོན་ལམ་རྒྱ་ཆེན་པོ་དང༌
། སྐྱེ་འགྲོ་ཐམས་ཅད་ལ་ཆོས་དང་དབང་དང་
གདམས་པ་གང་ལ་གང་འདུལ་ལ་སོགས་པ་མཛད་ནས། སླར་ནུབ་ཕྱོགས་ཨོ་རྒྱན་གྱི་
ཡུལ་དུ་སྲིན་པོའི་ཁ་གནོན་མཛད་ཅིང་སྐུ་འདས་གྲོང་མི་མངའ་བར་བཞུགས་སོ། །ཨོ་
རྒྱུན་བོད་དུ་བྱོན་ནས་རྒྱལ་པོ་རྗེ་འབངས་ཐམས་ཅད་བོད་ཁ་བ་ཅན་གྱི་ཞིང་ཁམས་
ཐམས་ཅད་བྱིན་གྱིས་བརླབས་ཤིང་བདེ་ལ་བཀོད་པའི་ལེའུ་སྟེ་ཉེར་བདུན་པའོ།། །།
རྒྱལ་སྲས་རྣལ་འབྱོར་ཆེན་པོ་མི་ཏུ་ཛཱ་ཀིའི་བྱོན་ཚུལ་རྣམ་ཐར་རྒྱ་མཚོ་ལྟ་བུ་ལས།
མོ་
354



རྒྱལ་སྲས་མི་ཏ་ཛ་ཀིའི་རྣམ་ཐར།
ཞལ་ཡང་ཡང་མཇལ་
རྒྱན་བོད་དུ་བྱོན་ནས་བྱིན་གྱིས་བརླབས་པའི་ལེའུ་སྟེ་ཉེར་བདུན་པ་འདི་ལེའུ་ཐ་མའོ། །
རྗེ་བཙུན་མི་ཏྲའི་རྣམ་པར་ཐར་པ་འདི་སྐྱེ་བ་སྔ་མ་དང་ཡང་སྔ་ལ་སོགས་སྐྱེ་བ་བཅུ་དྲུག་ལ་མི་ཏ་དང་
པ་ནས། ཆོས་དང་གདམས་ངག་དཔག་ཏུ་མེད་པ་ཐོབ་པའི་དགེ་སློང་རིན་ཆེན་རྒྱལ་མཚན་
ཡང་ཟེར། འོད་ཟེར་འབར་བ་ཡང་ཟེར། མ་འོངས་པའི་སེམས་ཅན་རྣམས་ལ་ཕན་པའི་
རྣམས་ལ་ཕན་པའི་དོན་དང་། ཁྱད་པར་
དུ་ཡང་མི་ཏུའི་ཆོས་བརྒྱུད་འཛིན་པ་དང་། ཟབ་མོ་མཁའ་འགྲོ་གསང་བ་ལམ་གྱི་ཆོས་བརྒྱུད་འཛིན་པ་རྣམས་
ལ་ཕན་པའི་དོན་དུ། བུདྡྷ་རཏས་སྐྱེ་བ་བཅུ་དྲུག་བླངས་པ་ལས་སྐྱེ་བ་བཅོ་ལྔ་བཞེས་པའི་དུས་སུ། མཚན་པ
པཎྜི་ཏ་ཚུལ་ཁྲིམས་རྒྱལ་མཚན་དུ་གྲགས་ཏེ་རྡོ་རྗེ་གདན་དུ་སྦྱར་བ་ལགས་སོ། །བུདྡྷ་རཏྣའི་བརྒྱུད་པ་འཛིན་
མི་རྣམས་ལ་བྱིན་གྱིས་བརླབ་ཅིང་རྒྱུད་སྨིན་ཅིང་གྲོལ་བར་གྱུར་ཅིག །འདིས་ཀྱང་སྐལ་ལྡན་མང་པོ་འདྲེན་པར་
ཤོག ༑ཟབ་མོ་བསྟན་པའི་སྒྲོན་མེ་དཔལ་དང་ལྡན་པར་ཤོག །དུས་ཕྱིས་སངས་རྒྱས་རིན་ཆེན་གྱིས་དཔེ་འདིའི་
གསང་ལམ་ཐོབ་པའི་གང་ཟག་མ་གཏོགས་པར་གཞན་ལ་མི་བསྟན་པའི་བཀའ་རྒྱ་ཡོད་དོ་གསུངས་སོ།། །།
ཡང་
355



པཎ་ཆེན་ཤྲཱི་པུ་ཏྲའི་རྣམ་ཐར།
༄༅། །པཎ་ཆེན་ཤྲཱི་པུ་ཏྲའི་རྣམ་ཐར་གསལ་བ་རིན་ཆེན་
ཕྲེང་བ་བཞུགས་སོ། །
རྒྱལ་ཁམས་པ་གྲགས་རིན་ཆེན་གྱིས་མཛད།
ན་མོ་གུ་རུ། བྱང་ཆུབ་སེམས་ཉིད་དབྱེར་མེད་ཆོས་ཀྱི་སྐུ། །
གང་ལ་ཅི་འདུལ་འོད་ཟེར་དྲ་བ་ཅན། །
མཁྱེན་བརྩེའི་ཡོན་ཏན་དཀྱིལ་འཁོར་གངས་ཆེན་མཚོ། །
ཐུབ་དབང་རྒྱལ་པོ་དེ་ལ་ཕྱག་འཚལ་ལོ། །
མི་ཡི་སེང་གེ་དེ་ཡི་སྲས་ཀྱི་གཙོ། །
ཡོན་ཏན་དཔག་མེད་ཚོགས་པའི་སྤྱོད་ཡུལ་ཅན། །
ལུས་ཅན་བྱང་ཆུབ་ལམ་ལ་འདྲེན་མཛད་པའི། །
པཎ་ཆེན་ཤྲཱི་པུ་ཏུ་དེང་འདིར་རྒྱལ། །
འདིར་དཔལ་ལྡན་བླ་མ་དམ་པ་པཎ་ཆེན་ཤྲཱི་པུ་ཏྲའི་རྣམ་པར་ཐར་པ་ཅུང་ཟད་
གསལ་བའི་རིན་པོ་ཆེའི་ཕྲེང་བ་ཞེས་བྱ་བ། སྔོན་གྱི་ཡང་དག་པར་རྫོགས་པའི་སངས་
རྒྱས་དང་བྱང་ཆུབ་སེམས་དཔའ་རྣམས་ཀྱིས་སེམས་ཅན་གྱི་དོན་ལ་སྤྲུལ་པ་དུ་མ་སྟོན་
357



ལོ་པཎ་གྱི་རྣམ་ཐར་ཕྱོགས་བསྒྲིགས།
ཅིང་༑ ལོངས་སྐུ་དང་། སྤྲུལ་པའི་སྐུ་དང་
། ལྷ་འདུལ་བ་ལ་བརྒྱ་བྱིན་དང་ཚངས་པ། དེ་
བཞིན་དུ་རིགས་དྲུག་གི་སེམས་ཅན་གང་ལ་གང་འདུལ་བ་དེའི་གཉེན་པོར་སྤྲུལ་པའི་
སྐུས་སེམས་ཅན་གྱི་དོན་མཛད་དོ། །
པཎ་ཆེན་ཤྲཱི་པུ་ཏྲ་འདི་ཉིད་ཀྱི་རྣམ་པར་ཐར་པ་ལ། འདས་པ་དང་། མ་འོངས་
པ་དང་། ད་ལྟར་གྱི་རྣམ་ཐར་དང་གསུམ་ལས། ཐོག་མར་བྲམ་ཟེའི་ཁྱེའུ་གསེར་གྱི་
རྣ་ཆ་ཅན་ཞེས་བྱ་བར་འཁྲུངས་ཏེ། ཡང་དག་པར་རྫོགས་པའི་སངས་རྒྱས་ཡངས་པ་
ཅན་གྱི་གྲོང་ཁྱེར་ན་བཞུགས་པའི་དུས་ཤེལ་གྱི་མཆོད་རྟེན་སོར་བཞི་པ་ཞིག་ཕུལ་ནས།
དང་པོ་བྱང་ཆུབ་མཆོག་ཏུ་སེམས་བསྐྱེད་ཅིང་སྨོན་ལམ་རྣམ་པར་དག་པ་མང་པོ་
བཏབ་ང་འོ། །
སྐུ་སྐྱེ་བ་འདི་ཉིད་ནི། སིངྒ་ལའི་གྲོང་ཁྱེར་ན། བྲམ་ཟེ་ཉི་མའི་གོ་ཆ་ཅན་གྱི་
སྲས་སུ་འཁྲུངས་ནས། རྡོ་རྗེ་གདན་དུ་མཁན་པོ་དཔལ་གྱི་འོད་ཟེར་གྱི་དྲུང་དུ་རབ་
ཏུ་བྱུང་ཞིང་བསྙེན་པར་རྫོགས་པ་ཡང་མཛད། ཐོས་བསམ་སྒོམ་གསུམ་མཐར་ཕྱིན་
པར་མཛད་ཅིང་། ཁྱད་པར་རྡོ་རྗེ་གདན་གྱི་མཁན་པོ་ལོ་གསུམ་མཛད་ཅིང་
། སངས་
རྒྱས་ཀྱི་བསྟན་པ་དར་ཞིང་རྒྱས་པར་མཛད། ཡང་གྲུབ་ཆེན་གུ་ལིན་ཐ་དང་མཇལ་ཞིང་
།
རླུང་འཆི་མེད་ཀྱི་ཁྲིད་ཞུ་བའི་དུས། བཅོམ་ལྡན་འདས་ཀྱེའི་རྡོ་རྗེའི་ཞལ་གཟིགས་
ཤིང་༑ དེའི་དུས་སུ་བུད་མེད་མི་སྡུག་པའི་མཚན་སུམ་ཅུ་རྩ་གཉིས་ཚང་བ་ཞིག་གིས་
འཁར་བ་ལ་བརྟེན་ནས་བུད་མེད་དེས་སྨྲས་པ། པཎྜི་ཏ་ཁྱོད་སོ་ས་གླིང་གི་དུར་ཁྲོད་
དུ་སོང་དང་། ཁྱེད་ཀྱི་སྐྱེ་བ་ཡང་སྔའི་བླ་མ་མི་ཏྲ་ཛ་ཀི་ཞེས་བྱ་བ་སྤྱན་རས་གཟིགས་
ཀྱི་སྤྲུལ་པ་ཞིག་ཡོད་ཀྱི། དེས་ཁྱོད་བྱིན་གྱིས་བརླབས་པ་དང་ལུང་སྟོན་པར་འགྱུར་རོ། །
ཞེས་ཟེར་ནས་ནམ་མཁའ་ལ་འཇའ་ཡལ་བ་ལྟར་མི་སྣང་བར་གྱུར་ཏེ། དེ་ནས་སོ་ས་
358



པཎ་ཆེན་ཤྲཱི་པུ་ཏུའི་རྣམ་ཐར།
གླིང་གི་དུར་ཁྲོད་དུ་བྱོན་པས་རྗེ་བཙུན་མི་ཏྲ་ཉིད་དང་མཇལ་ཏེ། སེང་ལྡེང་གི་ཤིང་
ཡལ་ག་ལོ་མ་དྲི་ཕུན་སུམ་ཚོགས་པ་ཞིག་གི་རྩ་བ་ན་ཁྲི་སྙན་ས་ལེའི་སྟེང་ན་རྗེ་བཙུན་
ཉིད་སྐུ་མདོག་དཀར་ལ་དམར་བའི་མདངས་ཆགས་པ། སྐུ་ལ་རས་ཀྱི་ལྷན་ཕྱར་གསོལ་
ཞིང་ཕྱག་གཉིས་ཀྱིས་མཉམ་བཞག་གི་ཕྱག་རྒྱ་མཛད་པ། གཡས་ན་སྟག་དང་གཡོན་
ན་དོམ་གཉིས་ཁྱི་ཚུགས་སུ་འདུག་པ་དང་མཇལ། ཚོགས་ཀྱི་འཁོར་ལོ་དང་གསེར་གྱི་
མཎྜལ་ཕུལ་ནས་གསོལ་བ་འདི་ལྟར་བཏབ་བོ།
རྗེ་བཙུན་ལགས། བདག་ཡེ་ཤེས་ཀྱི་མཁའ་འགྲོ་མ་ཞིག་གིས་ལུང་བསྟན་ནས་
འདིར་མཆིས་པ་ལགས་པས། སྨིན་བྱེད་དབང་དང་གྲོལ་བྱེད་ཁྲིད་ཀྱི་མན་ངག །ཚེ་
འདི་ཉིད་ལ་འཚང་རྒྱ་བའི་གདམས་པ་ཞིག་ཞུ་ཞུ། ཞེས་གསོལ་བ་བཏབ་པས། རྗེ་
བཙུན་གྱི་ཞལ་ནས། ང་འཆི་མེད་གྲུབ་པའི་རྣལ་འབྱོར་བ་ཡིན་ཅིང་། སོ་ས་གླིང་གི་
དུར་ཁྲོད་འདིར་བསྡད་ནས། འཇམ་དཔལ། སྤྱན་རས་གཟིགས། ཕྱག་རྡོར། ཚེ་དཔག་
མེད༑ སྒྲོལ་མ། ཛམྦྷ་ལ་སེར་པོ་རྣམས་མངོན་སུམ་དུ་ཞལ་མཐོང་
། སོ་སོའི་དབང་སྒྲུབ་
ཐབས་སྐྱེད་རྫོགས་ཁྲིད་དང་བཅས་པ་ཐོབ་པ་ནི། འཇམ་དཔལ་དབྱངས་སྐུའི་ཁྲིད་
ཤེས་རབ་འཕེལ་བྱེད་ཡེ་ཤེས་རྒྱན་གྱི་འཁོར་ལོ། སྤྱན་རས་གཟིགས་གསུང་གི་ཁྲིད་བྱང་
ཆུབ་ལམ་གྱི་རིམ་པ་ཡོངས་སུ་སྡུད་པ་བདུད་རྩིའི་དགའ་སྟོན། ཕྱག་ན་རྡོ་རྗེ་ཐུགས་ཀྱི་
ཁྲིད་བདུད་དཔུང་འཇོམས་བྱེད་འོད་ཟེར་རྒྱས་པ། ཚེ་དཔག་མེད་ཡོན་ཏན་གྱི་ཁྲིད་
འཆི་མེད་རྡོ་རྗེའི་སྐུ་སྒྲུབ་པའི་ཐབས། སྒྲོལ་མ་འཇིགས་པ་བརྒྱད་སྐྱོབ་འཁོར་བའི་
འཕྲང་སྒྲོལ་ཕྲིན་ལས་ལྷུན་གྲུབ་ཅེས་བྱ་བའི་ཁྲིད། ཛམྦྷ་ལ་སེར་པོའི་ཁྲིད་དངོས་གྲུབ་
ཆར་འབེབས་ཞེས་བྱ་སྟེ། ཁྲིད་དྲུག་པོ་འདི་དག་ལྷ་སོ་སོའི་ཞལ་ནས་ཁྲིད་ཀྱི་རིམ་པ་
གསུངས་པའོ། །
359



ལོ་པཎ་གྱི་རྣམ་ཐར་ཕྱོགས་བསྒྲིགས།
དེ་ཡང་ལྷ་དེ་དག་གི་ཞལ་ནས་ཁྲིད་འདི་དག་ཉམས་སུ་ལོང་ལ་གཞན་ལ་ཡང་
གཅིག་བརྒྱུད་དུ་སྟོན་དང་
། བརྒྱུད་པ་བདུན་གྱི་བར་དུ་བདག་ཅག་རྣམས་ཀྱིས་བྱིན་
གྱིས་བརླབས་པ་ཡིན་ནོ། །གསུངས་ནས་ལུང་བསྟན་པ་ཡིན་ནོ། །ཁྱེད་རང་གིས་ཀྱང་
ཉམས་སུ་ལོང་ལ་བྱང་ཕྱོགས་ཁ་བ་ཅན་གྱི་ཁྲོད་ན་གདམས་ངག་འདི་རྣམས་ཀྱི་སྣོད་
དང་ལྡན་པ། ཁྱོད་རང་ཡིད་ཆེས་ཤིང་སྒྱུ་ལུས་དང་རྨི་ལམ་འབྱོངས་པ་ཞིག་འོང་བས་
དེ་ལ་གདམས་ངག་འདི་རྣམས་རྫོགས་པར་བྱིན་ཅིག །བྱང་ཕྱོགས་ནས་བྱང་ཕྱོགས་སུ་
དར་ཞིང་རྒྱས་པར་འགྱུར་རོ། །ཞེས་ལུང་བསྟན།
དེ་ནས་བླ་མ་ལ་ཕྱག་མང་དུ་ཕུལ་བསྐོར་བ་མང་དུ་བྱས། ཞབས་སྤྱི་བོར་བླངས་
དུས་སྟག་དང་དོམ་གཉིས་ཀྱང་ཡེ་ཤེས་ཀྱི་མཁའ་འགྲོ་མར་གྱུར་ཏེ། དེ་ནས་སྨོན་
མང་དུ་བཏབ་ནས། སླར་རྡོ་རྗེ་གདན་དུ་བྱོན་པས། སྔར་གྱི་ཡེ་ཤེས་ཀྱི་མཁའ་འགྲོ་མ་
དང་མཇལ། དེ་ཉིད་ཀྱི་ཞལ་ནས། ཁྱེད་འཇམ་དབྱངས་དང་མཇལ་བར་འདོད་ན། བོད་
གངས་ཅན་གྱི་ཁྲོད་དུ་སོང་ལ་བསམ་ཡས་མཆིམ་ཕུ་བྱ་བའི་གནས་སུ། འཕགས་པ་
འཇམ་དཔལ་ལ་གསོལ་བ་ཐོབ་དང་ཞལ་མཇལ་བར་གྱུར་རོ། །ཞེས་ལུང་བསྟན་ནས།
ཡང་བུད་མེད་དེ་མེད་པར་གྱུར་ཏོ། །
དེ་ནས་བོད་དུ་བྱོན་ཏེ། སྐྱི་རོང་དུ་འཕག་པ་ཁཱ་ཏི་དང་མཇལ་བས་རས་ཀ་ཤི་
ཀ་དང༌། ཨ་རུ་ར་རྣམ་པར་རྒྱལ་བ་གཉིས་ཕུལ་བས་འཕགས་པ་བཞད་པ་མི་ཀུན་གྱི་
མཐུན་སྣང་དུ་གྲུབ་ཅིང་། པཎ་ཆེན་ལ་ཐམས་ཅད་ཀྱིས་མི་ཕྱེད་པའི་དད་པ་ཐོབ་པར་
་ལམ་
གྱུར་ཏོ། །
དེ་ནས་བསམ་ཡས་མཆིམ་ཕུར་ལོ་གཅིག་གི་བར་དུ་འཇམ་དཔལ་བསྒྲུབས་པས་
མངོན་སུམ་དུ་ཞལ་མཐོང་ངོ༌
། །དབུ་མའི་དོན་ཕྱིན་ཅི་མ་ལོག་པ་དེ་རྒྱུད་ལ་སྐྱེས་པ་
360



པཎ་ཆེན་ཤྲཱི་པུ་ཏུའི་རྣམ་ཐར།
ཡིན་གསུངས། དེ་ནས་གཙང་དུ་བྱོན་ཏེ། ཤར་ཀའི་དཔོན་ཆེན་ཀུན་དགའ་འཕགས་
ཀྱིས་གསེར་ཞོ་བརྒྱད་ཕུལ་ནས་འདིར་བཞུགས་པར་ཞུ་བའི་གསོལ་བ་བཏབ་པས་ལོ་
གཅིག་བཞུགས་པར་ཞལ་གྱིས་བཞེས་ཤིང་
། ཉང་སྟོད་དུ་བཞུགས་པ་ལ་གནས་རྙིང་
མཁན་པོ་དང་ངམ་རིང་བཀའ་བཅུ་བ་དང་། གཞུང་བརྒྱ་སྨྲ་བ་བྱང་ཆུབ་འོད་ཟེར་
སོགས་ཀྱིས་དགེ་བའི་བཤེས་གཉེན་དུ་མ་རྣམས་ལ་འདུལ་བ་ཀཱ་རི་ཀཱ་སུམ་བརྒྱ་བ་
དང་༑ ལྔ་བཅུ་པ་དང་། མེ་ཏོག་ཕྲེང་རྒྱུད་ལ་སོགས་ཀྱི་སོ་སོའི་གང་འདོད་པ་རྣམས་
ལ་ཆོས་ཀྱིས་ཚིམ་པར་མཛད། ཁྱད་པར་དུ་དགེ་བའི་བཤེས་གཉེན་གནམ་སྟེང་བ་
དཔོན་སློབ་རྣམས་ཀྱིས་མཚན་བརྗོད་ཀྱི་ལུང་ཞུས་པའི་ཉིན་པར། ས་གཡོ་བ་དང་མེ་
ཏོག་གི་ཆར
ཆར་བབས་པས་ཀུན་གྱིས་འདི་ནི་སྤྲུལ་པའི་པཎྜི་ཏ་ཡིན་ངེས་ཟེར་ཞིང་མི་
ཐམས་ཅད་དད་པར་གྱུར་ཏོ། །
དེ་ནས་རྒྱ་ནག་ཏཱ་མིང་རྒྱལ་པོས་བོད་དུ་རྒྱ་གར་གྱི་པཎྜི་ཏ་ངོ་མཚར་ཅན་ཞིག་
ཕེབས་འདུག་ཅེས་གསན་པས་གདན་འདྲེན་པ་ལ་ཏཱ་ཞིང་ཆེན་པོ་གསུམ་བཏང་ནས།
གཙང་ནས་གདན་དྲངས་པ་ལྷ་སར་ཕེབས། ཇོ་བོ་ཤཱཀྱ་མུ་ནེ་ལ་ཞལ་གསེར་གསོལ་བ་
དང་༑ ན་བཟའ་གསོལ་བ་དང་། དངུལ་ཀོང་བཙུགས་པའི་ནུབ་མོ་ཇོ་བོ་ལ་སྐོར་བ་བརྒྱ་
རྩ་བརྒྱད་མཛད་དུས། ཇོ་བོའི་ཞལ་ནས། ཁྱོད་ནི་མྱ་ངན་འདས་འོག་ཏུ། །དགའ་ལྡན་
གནས་སུ་སྐྱེ་བར་འགྱུར། །གྲགས་པ་མཐའ་ཡས་མཚན་གསོལ་ཞིང་། །ཁྱེད་རང་མཇལ་
ཚད་གདུལ་བྱ་རྣམས། །མི་ཕམ་དྲུང་དུ་སྐྱེ་བར་འགྱུར། །ཞེས་པ་དང་། གཞན་ཡང་ལུང་
མང་དུ་བྱུང་། ཁྱད་པར་ཇོ་བོ་ཉིད་ཀྱི་ཐུགས་ཀ་ནས་འོད་ཟེར་སྣ་ལྔ་འཕྲོས། བདག་
གི་སྙིང་གར་ཐིམ་པས་ཟབ་ཞི་སྤྲོས་བྲལ་གྱི་ཏིང་ངེ་འཛིན་བཟང་པོ་སྐྱེས་གསུངས། དེ་
ནས་ལྷ་སའི་ཁྱིམ་གྱི་སྟེང་གི་མདུན་ར་ན་བཞུགས་པའི་དུས་སུ་རྒྱལ་ཁམས་པ་གྷི་ར་
361



ལོ་པཎ་གྱི་རྣམ་ཐར་ཕྱོགས་བསྒྲིགས།
ཏི་ར་དང་མཇལ། ཟབ་པ་དང་རྒྱ་ཆེ་བའི་གདམས་པ་ཞིག་ཞུ་ཞུས་པས། ཁྱེད་རྨི་
ལམ་འབྱོངས་པོ་ཞིག་འདུག་ཟེར་བས་རྨི་ལམ་ནང་དུ་ཤོག་གསུངས། ཁོ་བོ་ཡང་རྨི་
ལམ་བཟུང་ནས་ཕྱིན་པས། དྲུང་པ་ཉིད་ཏིང་ངེ་འཛིན་ལ་བཞུགས་ལུགས་དང་
། རྡོ་
རྗེ་གདན་གྱི་བཀོད་པ་ཟངས་ལས་བཟོས་པ་ཞིག་དང་
། ཀུན་དགའ་བོའི་ཚེམས་རིང་
བསྲེལ་གསུམ་བྱོན་པ་དང་། ན་བཟའ་རྒྱུ་གོས་ཤིག་གི་གོང་བ་ན་དར་སྐུད་ཆུན་པོ་ཞིག་
ལུས་འདུག་པ་ཡན་སྐུ་མདུན་དུ་ཞུས་པས། རྗེའི་ཞལ་ནས། (རྗེ་བཙུན་མི་ཏ་ཛ་ཀིའི་ཞལ་ནས།)
ངའི་ལྷ་དྲུག་པོའི་སྐྱེད་རྫོགས་རྣམས་ཀྱི་མན་ངག་གི་སྣོད་དང་ལྡན་པའི་རྣལ་འབྱོར་
བ་ཐོད་རྒལ་བ་ཞིག་བྱང་ཕྱོགས་གངས་ཅན་གྱི་ཁྲོད་ནས་འབྱུང་
། དེ་ཉིད་སྣོད་ལྡན་
ཡིན་པའི་རྟགས་སུ། ལྟེ་བ་ན་རྡོ་རྗེའི་སྨེ་བ་དང་། བརླ་གཡས་པའི་ནང་ན་སྨེ་བ་མཁའ་
འགྲོ་མའི་སྤྱན་འདྲ་བ་ཡོད་པ། སྒྱུ་ལུས་དང་རྨི་ལམ་འབྱོངས་ཤིང་ཁྱོད་ཡིད་ཆེས་པ་
ཞིག་འོངས། དེ་ལ་གདམས་པ་འདི་རྣམས་གཅིག་བརྒྱུད་དུ་སྟོན་དང་
། མི་རབས་བདུན་
ཚུན་ཆད་ལྷ་འདི་རྣམས་ཀྱིས་བྱིན་གྱིས་བརླབ་པ་ཤ་སྟག་འབྱུང་ཞིང༌
། བྱང་ཕྱོགས་
ནས་བྱང་ཕྱོགས་སུ་དར་བར་འགྱུར་རོ། །ཞེས་ལུང་བསྟན་པ་དེ་ཁྱེད་ཡིན་པར་འདུག་
གསུངས་ནས། ཐུགས་དམ་ལྷ་དྲུག་གི་རྗེས་གནང་མན་ངག་དང་བཅས་པ་དང་བཀའ་
སྲུང་བྲག་ལྷ་མགོན་པོའི་རྗེས་གནང་མངོན་རྟོགས་དང་བཅས་པ་ཐུགས་ལ་བཏགས།
གཞན་ཡང་མན་ངག་ལུང་བསྟན་མང་དུ་མཛད་ཅིང་
། གདམས་པ་འདི་རྣམས་ཡི་གེ་
ལ་འབྲི་བར་ཞུ་ཞུས་པས། ཁྱེད་རང་ཡི་གེ་ལ་མ་འདེབས། ཡི་གེ་ལ་འདེབས་པའི་གང་
ཟག་གཅིག་འོང་བ་ཡིན་གསུངས།
ལར་ཁྱེད་རང་ཉམས་རྟོགས་མི་ལ་ངོམས་པ་ཡང་བར་ཆད་འཇུག་པའི་རྒྱུ་ཡིན་
པས་སྦས་པའི་ཚུལ་ཏུ་གྱིས་གསུངས། རྗེ་བཙུན་མི་ཏྲ་ཛ་ཀི་ལ་མཇལ་བར་འདོད་ན་
362



པཎ་ཆེན་ཤྲཱི་པུ་ཏྲའི་རྣམ་ཐར།
ཁྱེད་ རང་གསོལ་བ་ཐོབ་དང་མཇལ་ཡང་སྲིད་གསུངས། རྒྱ་ཡུལ་ལ་བྱོན་པའི་སྐྱེལ་
ཐུང་ལ་ཕྱིན་པའི་དུས་ཐུགས་རྗེས་འཛིན་པར་ཞུ་ཞུས་པས། ཁྱེད་རང་གསོལ་བ་ཐོབ་
དང་༔ བདག་ཅག་གཉིས་ཕྱི་མ་དགའ་ལྡན་དུ་མཇལ་བར་འདུག་གསུངས་པ་དང་
།
གཞན་ཡང་རྗེས་གནང་དང་ལུང་བསྟན་མང་དུ་མཛད་པ་ཡིན།
བདག་ཅག་གི་བླ་མ་པཎ་ཆེན་པའི་རྣམ་ཐར་རིན་པོ་ཆེའི་ཕྲེང་བ་ཞེས་བྱ་བ་འདི། ཁོང་རང་གིས་ཇི་
ལྟར་གསུངས་པ་བཞིན་བཅོས་བསླད་མེད་པ་དགའ་ལྡན་དྭགས་ལ་སྒམ་པོའི་གནས་མཆོག་ཏུ་རྒྱལ་ཁམས་པ་
གྲགས་པ་རིན་ཆེན་གྱིས་སྦྱར་བའོ།། །།
363



རྩོམ་སྒྲིག་པ།
དྷཱིཝལྷ་ལྡན།
རྩོམ་སྒྲིག་འགན་ཁུར་པ།
ལིས་ཀང་།
སྒྲིག་སྦྱོར་པ།
སྙེ་མ་ནག་པོ།
ཕྱི་ཤོག་ཇུས་འགོད་པ། སྙེ་མ་ནག་པོ།
ཞུ་དག་པ། དིལྷ་ལྡན། འཛི་གུར་ཀུམ། འོད་འཛིན། གཙང་གངས་ལྷ། ཞོགས་བུ། མཆོག་གསུམ།
ཡིག་གཏགས་པ། ཞོགས་བུ། དྷིཕུ་མཐོང་འཛུམ། གཞི་བདག། གངས་འཛོམས།
ལོ་པཎ་གྱི་རྣམ་ཐར་ཕྱོགས་བསྒྲིགས
༼༡༧༽
ISBN 978-988-8516-64-3
ཀྲུང་གོའི་ཤེས་རིག་དཔེ་སྐྲུན་ཁང་གིས་པར་དུ་བསྐྲུན་ནས་བཀྲམ།
༢༠༡༨ལོའི་ཟླ༧པར་པར་གཞི་དང་པོ་བསྒྲིགས།
༢༠༡༨ལོའི་ཟླརཔར་པར་ཐེངས་དང་པོ་དཔར།
དཔེ་རྟགས།
དེབ་ཚད།
དཔར་གྲངས།
དེབ་ཆ་ཚང་གི་རིན་གོང་། 290 སྒོར། (1-7)
དཔར་གྱི་བདག་དབང་འདི་ག་རྩོམ་སྒྲིག་ཁང་ལ་ཡོད་པས། སུ་ཞིག་གིས་ཁྲིམས་འགལ་སྒོ་ནས་བསྐྱར་
དཔར་བྱས་ན་ཁྲིམས་ལྟར་བདའ་འདེད་བྱེད་ངེས་ཡིན།
170mm*240mm
12000



རྩོམ་སྒྲིག་པ། དྷཱི ལྷ་ལྡན།
སྒྲིག་སྦྱོར་པ། སྙེ་མ་ནག་པོ།
ISBN 978-9888516-643
91178988815 16 6 4 3||
ཚོད༔ 275. 007t (+8-1394)
