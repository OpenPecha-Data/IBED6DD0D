༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W3CN21836
ImageGroup:
13CN21901
LCCN:
n/a
ISBN:
9789888516643
Title:
ལོ་པན་གྱི་རྣམ་ཐར་ཕྱོགས་བསྒྲིགས།
lo pan gyi rnam thar phyogs bsgrigs/
Author:
n/a
n/a
Descriptor:
Original Publication:
n/a;n/a
Place:
hong kong /
|krung go'i shes rig dpe skrun khang/
Publisher:
Date:
2018
Volume:
5
Total Volumes:
13
TBRC Pages:
2
Introductory Pages:
n/a
Text Pages:
In/a
Scanning Information:
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 2019



ལོ་པཎ་གྱི་རྣམ་ཐར་ཕྱོགས་བསྒྲིགས།
དེབ་ལྔ་པ། འགོས་ལོ་ཙཱ་བ་ཡབ་སྲས་ཀྱི་རྣམ་ཐར།
ཀྲུང་གོའི་ཤེས་རིག་དཔེ་སྐྲུན་ཁང་།



ལོ་པཎ་གྱི་རྣམ་ཐར་ཕྱོགས་བསྒྲིགས།
ག
A
དེབ་ལྔ་པ། འགོས་ལོ་ཙཱ་བ་ཡབ་སྲས་ཀྱི་རྣམ་ཐར།
ཀྲུང་གོའི་ཤེས་རིག་དཔེ་སྐྲུན་ཁང་།



འཇམ་དབྱངས་ཤེས་རིག་དཔེ་ཚོགས།
འཇམ་དབྱངས་ཤེས་རིག་དཔེ་ཚོགས་ནི། གསེར་རྟ་བླ་རུང་ཧོར་ཤུལ་
འཇམ་དབྱངས་བློ་འཕེལནང་བསྟན་སློབ་གླིང་གི་ཡན་ལག་ཚོགས་བུ་ཞིག་སྟེ།
བོད་ཀྱི་གནའ་དེང་གི་ཡིག་ཆ་དཔར་སྐྲུན་གྱི་ལས་སྒྲུབ་པའི་དམིགས་བསལ
གྱི་ཚོགས་པ་ཞིག་ཡིན། གྲུ་གཞུག་ཏུ་འབྲེལ་ཡོད་ཀྱི་དཔེ་ཟགསར་རྙིང་དུས་
ཞིག་དཔར་སྐྲུན་བྱས་ཟིན་ལ། ཕྱིས་ཀྱང་ཚོགས་པ་འདི་ག་ནས་བོད་ཀྱི་གནའ་
དེང་གི་དཔེ་ཆ་གང་མང་ཞིག་དཔར་སྐྲུན་བྱས་ཏེ། བོད་ཀྱི་ཆོས་དང་རིག་
གཞུང་དར་རྒྱས་གོང་འཕེལ་གཏོང་བའི་བཀའ་དྲིན་མུ་མཐུད་སྐྱོང་འཆར་ཡོད་
འདུག། ད་ཐེངས་ལོ་པཎ་གྱི་རྣམ་ཐར་ཕྱོགས་བསྒྲིགས་འདི་ཡི་མ་དངུལ་གྱི་
མཐུན་འགྱུར་ཡང་ཚོགས་པ་དེ་ཡི་གཙོ་འཛིན་སྤྲུལ་དགེ་དཔལ་ལགས་ཀྱིས་
གནང་བ་ཡིན་པས་ཁོང་ལ་བཀའ་དྲིན་ཆེ་ཞེས་ཞུའོ། །



译师传记集/
德拉但编,
香港:中国博学出版社,2018.07
ISBN 978-988-8516-4-3
1.0游… ||.0德…
.. 传记一中国
译传记集
(1-7)
主编
德一拉但
责任编辑
刘钢
址
香港九龙南昌街宝昌大楼3字楼
电话
00852-66748311
地电网
址
www.hksjiys. com
电子信箱
1479603394@qq.com
170X240mm
1/16
本张号
1~2000 册
ISBN 978-988-8516-4-3
开印书版 单 总
次
2018年8月第1版 2018年8月第1次印刷
单 定价
46.00 T
总 定价
290.00元(1~7卷)
版权所有
翻印必究



དཀར་ཆག།
དཀར་ཆག
1
སྔོན་འགྲོའི་གསལ་བཤད།....….......
མཁས་པ་ཆེན་པོ་དཔལ་ནགས་ཀྱི་རིན་ཆེན་གྱི་རྣམ་ཐར།.......….…..འགོས་ལོ་གཞོན་ནུ་དཔལ།3
འགོས་ལོ་གཞོན་ནུ་དཔལ་གྱི་རྣམ་ཐར་སྐྱེས་མཆོག་པས་མཛད་པ།... སྨོན་ལམ་གྲགས་པ།63
དང་པོ། སྐུའི་སྐྱེ་བ་སྔ་མ་མང་པོར་རླབས་པོ་ཆེའི་སྤྱོད་པ་རབ་ཏུ་སྤྱད་སྤྱད་པ།
གཉིས་པ། སྐུའི་སྐྱེ་བ་འདིར་ཡང་ཁ་ན་མ་ཐོ་བ་མེད་པའི་རིགས་སུ་འཁྲུངས་པ།
66
68
གསུམ་པ། རྒྱལ་བ་རྣམས་ཀྱི་རྗེས་སུ་ཞུགས་པ་ཡོངས་སུ་རྫོགས་པ།
... 71
བཞི་པ། སྔོན་གྱི་དགེ་བའི་བག་ཆགས་བཟང་པོས་རིགས་སད་པའི་སྐྱེས་བུ་ཆེན་པོ།
.... 72
ལྔ་པ། མཁས་ཤིང་གྲུབ་པའི་སྐྱེས་བུ་དྲུག་བཅུ་རྩ་དྲུག་ལ་ཐོས་བསམ་ཕྱོགས་མེད་དུ་མཛད་པ།.….......…... 74
དྲུག། རྣམ་པར་དག་པའི་དམ་ཚིག་ལ་ནན་ཏན་དུ་མཛད་པས་བླ་མ་རྣམས་ཀྱིས་བྱིན་གྱིས་བརླབས་པ། ... 160
བདུན། བསམས་པ་ལས་བྱུང་བའི་ཤེས་རབ་ཀྱི་ཀློང་ཕྱོགས་མེད་དུ་བརྡོལ་བ།
བརྒྱུད། ཡོན་ཏན་ཐམས་ཅད་ལ་གོང་ནས་གོང་དུ་འགྱུར་ལེགས་པར་ཐོན་པ།
162
163
164
t.t.....
དགུ། མཐོ་དམན་གྱི་སྐྱེ་བོ་ཐམས་ཅད་ལ་སྔོན་ཇི་ལྟ་བ་བཞིན་དུ་འགྲོགས་པའི་གཞུང་བཟང་བ།
བཅུ། མཆེད་གྲོགས་དང་སློབ་མ་དང་འཁོར་དང་ཉེ་དུའི་ཕྱོགས་སུ་བཟོད་པའི་གོ་ཆ་སྲ་བ།
བཅུ་གཅིག། འཇིག་རྟེན་གྱི་གཏམ་སྣ་ཚོགས་ལ་གཙོ་བོར་མི་མཛད་པར་འབེལ་བའི་གཏམ་ཁོ་ནས་དུས་འདའ་
165
1



ལོ་པཎ་གྱི་རྣམ་ཐར་ཕྱོགས་བསྒྲིགས།
བར་མཛད་པ།
... 166
བཅུ་གཉིས། དགེ་བའི་བཤེས་གཉེན་སུ་ལའང་ཕྲག་མི་དོག་པར་ཡང་དག་པར་བསྟོད་པ་མཛ
ད་པ་མཛད་པ།
166
བཅུ་གསུམ། དམན་པ་རྣམས་ལའང་བརྙས་པར་མི་མཛད་པ།
167
བཅུ་བཞི། སྐུའི་སྤྱོད་པ་རྣམས་ཤིན་ཏུ་གཙང་བ།
167
168
བཅོ་ལྔ། མཛད་སྤྱོད་ཐམས་ཅད་མཐའ་གཉིས་དང་བྲལ་བར་སྤྱོད་པ།
བཅུ་དྲུག། འཇིག་རྟེན་གྱི་རྣམ་གཡེང་ཐམས་ཅད་ཇེ་ཆུང་ཇེ་ཆུང་དུ་བཏང་ནས་བྱ་བྲལ་གྱི་བརྟུལ་ཞུགས་ཇེ་
བཟང་ཇེ་བཟང་དུ་གཏོང་བ།
... 169
བཅུ་བདུན། བསམ་གྱིས་མི་ཁྱབ་པའི་མཁྱེན་པ་མངའ་ཡང་ཐ་མལ་པ་ལྟར་མཛད་པ། .
... 170
བཅོ་བརྒྱད། ཞལ་བཅོས་འགྲོ་བ་ཐམས་ཅད་ལ་དམ་པའི་ཆོས་དང་ཅི་འབྱོར་དུ་སྦྱོར་བ་མཛད་པ།
171
བཅུ་དགུ། སྙན་པའི་གྲགས་པས་ཕྱོགས་ཀུན་དུ་ཁྱབ་པས་ཆེ་དགུ་ཐམས་ཅད་ཀྱིས་ཞབས་ཀྱི་པདྨར་ཕྱག་བྱས་
པ།
171
འགོས་ལོ་གཞོན་ནུ་དཔལ་གྱི་རྣམ་ཐར་ཞྭ་དམར་པས་མཛད་པ།........ཆོས་ཀྱི་གྲགས་པ།177
180
གཅིག། སྐུའི་སྐྱེ་བ་སྔ་མ་མང་པོར་རླབས་པོ་ཆེའི་སྤྱོད་པ་རབ་ཏུ་སྤྱད་པ།
གཉིས། སྐུའི་སྐྱེ་བ་འདིར་ཡང་ཁ་ན་མ་ཐོ་བ་མེད་པའི་རིགས་སུ་འཁྲུངས་པ།
182
གསུམ། རྒྱལ་བ་རྣམས་ཀྱི་རྗེས་སུ་ཞུགས་པ་ཡོངས་སུ་རྫོགས་པ།
185
བཞི། སྔོན་གྱི་དགེ་བའི་བག་ཆགས་བཟང་པོས་རིགས་སད་པའི་སྐྱེས་བུ་ཆེན་པོ།
186
ལྔ། མཁས་ཤིང་གྲུབ་པའི་སྐྱེས་བུ་དྲུག་བཅུ་རྩ་དྲུག་ལ་བརྟེན་ནས་ཐོས་བསམ་ཕྱོགས་མེད་དུ་མཛད་པ། ... 187
དྲུག། རྣམ་པར་དག་པའི་དམ་ཚིག་ལ་ནན་ཏན་དུ་མཛད་པས་བླ་མ་རྣམས་ཀྱིས་བྱིན་གྱིས་བརླབས་པ།...
271
2



དཀར་ཆག
བདུན། བསམས་པ་ལས་བྱུང་བའི་ཤེས་རབ་ཀྱི་ཀློང་ཕྱོགས་མེད་དུ་བརྡོལ་བ།
273
བརྒྱུད། ཡོན་ཏན་ཐམས་ཅད་ལ་གོང་ནས་གོང་དུ་འགྱུར་ལེགས་པར་ཐོན་པ།
274
... 275
དགུ། མཐོ་དམན་གྱི་སྐྱེ་བོ་ཐམས་ཅད་ལ་སྔོན་ཇི་ལྟ་བ་བཞིན་དུ་འགྲོགས་པའི་གཞུང་བཟང་བ།
བཅུ། མཆེད་གྲོགས་དང་སློབ་མ་དང་འཁོར་དང་ཉེ་དུའི་ཕྱོགས་སུ་བཟོད་པའི་གོ་ཆ་སྲ་བ།
བཅུ་གཅིག། འཇིག་རྟེན་གྱི་གཏམ་སྣ་ཚོགས་ལ་གཙོ་བོར་མི་མཛད་པར་དམ་པའི་ཆོས་ཀྱི་འབེལ་བའི་གཏམ་
.. 276
277
ཁོ་ནས་དུས་འདའ་བར་མཛད་པ།.
བཅུ་གཉིས། དགེ་བའི་བཤེས་གཉེན་སུ་ལའང་ཕྲག་མི་དོག་པར་ཡང་དག་པའི་བསྟོད་པ་མཛད་པ།.….….. 278
བཅུ་གསུམ། དམན་པ་རྣམས་ལའང་བརྙས་པར་མི་མཛད་པ།
278
279
279
བཅུ་བཞི། སྐུའི་སྤྱོད་པ་རྣམས་ཤིན་ཏུ་གཙང་བ།
བཅོ་ལྔ། མཛད་སྤྱོད་ཐམས་ཅད་མཐའ་གཉིས་དང་བྲལ་བར་སྤྱོད་པ།.
....
བཅུ་དྲུག། འཇིག་རྟེན་གྱི་རྣམ་གཡེང་ཐམས་ཅད་ཇེ་ཆུང་ཇེ་ཆུང་ལ་བཏང་ནས་བྱ་བྲལ་གྱི་བརྟུལ་ཞུགས་ཇེ་
བཟང་ཇེ་བཟང་དུ་གཏོང་བ། .
བཅུ་བདུན། བསམ་གྱིས་མི་ཁྱབ་པའི་མཁྱེན་པ་མངའ་ཡང་ཐ་མལ་པ་ལྟར་མཛད་པ།.
བཅོ་བརྒྱད། གདུལ་བར་བྱ་བ་ཇི་སྙེད་པའི་རྒྱུད་དམ་པའི་ཆོས་དང་ཅི་འབྱོར་དུ་སྦྱོར་བ།
བཅུ་དགུ། སྙན་པའི་གྲགས་པས་ཕྱོགས་ཀུན་དུ་ཁྱབ་པས་ཆེ་དགུ་ཐམས་ཅད་ཀྱིས་ཞབས་ཀྱི་པདྨོར་ཕྱག་
.. 280
.... 281
..... 282
བྱས་པ།
283
ཉི་ཤུ། མི་མཐུན་པའི་ཕྱོགས་ཐམས་ཅད་སྒྱུ་མ་ལྟ་བུ་དང་རྗེས་སུ་མཐུན་པའི་ཏིང་ངེ་འཛིན་གྱིས་བཟློག་པར་
ནུས་པ།
283
3



ལོ་པཎ་གྱི་རྣམ་ཐར་ཕྱོགས་བསྒྲིགས།
ཉེར་གཅིག། སྤྱིར་སྙིགས་མའི་དུས་འདིར་སངས་རྒྱས་ཀྱི་བསྟན་པ་ལ་བྱ་བ་རྒྱ་ཆེན་པོ་དང་
། བྱེ་བྲག་ཏུ་འགྱུར་
. 286
དང་ཡིག་འཇོག་མང་དུ་གནང་བས་བསྟན་པ་གསལ་བར་མཛད་པ།
ཉེར་གཉིས། ཟབ་པ་དང་རྒྱུ་ཆེ་བའི་གསུང་གི་རྒྱུན་ཐམས་ཅད་སྐྱེས་བུ་ཆེན་པོ་རྣམས་ཀྱིས་རྗེས་སུ་ཟློས་པའི་
291
ཕྲིན་ལས་ཕུན་སུམ་ཚོགས་པ་དང་ལྡན་པ། .
ཉེར་གསུམ། གསོལ་བ་ཇི་ལྟར་བཏབ་པ་བཞིན་དུ་ཡུན་དུ་བཞུགས་པར་བཞེད་པའི་ཐུགས་རྗེ་ཆེན་པོ་མངའ་
བ།
. 292
294
307
ཉེར་བཞི། མནལ་ལམ་གྱི་འཇུག་པ་ཡང་སྒྱུ་མའི་རྣམ་འཕྲུལ་ལྟར་སྤྱོད་པར་ནུས་པ།
ཉེར་ལྔ། སྒྲིབ་པ་མེད་པའི་ཆོས་ཀྱི་སྒོ་ཕུལ་དུ་བྱུང་བ་མངོན་དུ་བརྙེས་པ།
ཉེར་དྲུག། སློབ་མ་མཆོག་དམན་བར་མའི་སྐལ་བ་དང་འཚམ་པར་ཆོས་སྟོན་པ་ལ་ངལ་བ་མི་མ་
མངའ་བ། ..
ཉེར་བདུན། མ་འོངས་པའི་དུས་ཀྱང་སེམས་དཔའ་ཆེན་པོའི་རྣམ་པར་ཐར་པ་རྒྱུན་མི་ཆད་པ།
316
357
ܠܛܕ
4



དཔེ་ཚོགས་གསལ་བཤད།
《ལོ་པཎ་རྣམ་ཐར་ཕྱོགས་བསྒྲིགས》ཀྱི་སྔོན་འགྲོའི་གསལ་བཤད།
དྷཱིཝལྷ་ལྡན།
རང་རེ་བོད་ཀྱི་རིག་གནས་དར་རྒུད་ཀྱི་ལོ་རྒྱུས་ལ་དྲན་སོས་བྱེད་སྐབས་དབང་
མེད་དུ་ཡིད་ལ་འཆར་ཡོང་བ་ནི་སྔོན་བྱོན་ལོ་ཙཱ་བ་དེ་དག་ཡིན་ཞིང་
། བོད་ཀྱི་ཆོས་
དང་རིག་གནས་ཀྱི་ཟུར་ཙམ་གླེང་བའམ། པོ་ཏི་རེ་རེའི་ཞལ་ཁ་ཕྱེ་ཙམ་ན་དབང་མེད་
དུ་ཡིད་ནས་དྲན་ཡོང་བའང་ལོ་ཙཱ་བ་བཀའ་དྲིན་ཅན་དེ་དག་ཡིན་ཏེ། ཁོང་ཅག་གི་
སྐུ་དྲིན་ཁོ་ན་ལས་ད་ཆ་འཛམ་གླིང་རིག་གནས་ཀྱི་འགྲན་རྩོད་ཆེན་པོའི་ནང་རོལ་
ནས་ང་ཚོ་ལའང་བོད་ཀྱི་རིག་གནས་ཞེས་ངོམ་རི་བ་ཞིག་ཡོད་པར་གྱུར་ཅིང་། གདན་
གྲུ་བཞི་གཅིག་ཏུ་ལྷོད་པོར་བསྡད་ནས་ཀློག་ཆོག་ཆོག་གི་འཛད་མཐའ་མེད་པའི་རིག་
གནས་རི་བོའི་གཏོས་དང་མཉམ་པ་ཞིག་ཀྱང་ང་ཚོའི་སྐལ་བར་བསྐྲུན་པར་བྱས་པས་
སོ་༑ །
བོད་ཀྱི་སྔོན་བྱོན་ལོ་ཙཱ་བ་དེ་དག་གིས་མཐའ་མེད་པའི་ཏི་ར་ཧི་ཏའི་ཡུལ་གྱི་རི་
ལུང་མང་པོར་གྲོགས་མེད་ཁེར་རྐྱང་དུ་ཕྱིན། ཧི་མ་ལ་ཡའི་རི་ཚོགས་ཀྱི་ཕྲེང་བ་མང་པོ་
ཞབས་ཐང་དུ་བརྒལ། ཤི་སྐྱིད་ཇག་ཚོགས་སོགས་ཨར་ཇག་གི་འཚེ་བ་མང་པོ་གདོང་
དུ་བསུས། སྟག་གཟིག་སྦྲུལ་དང་མ་ཧེ་སོགས་གཅན་གཟན་དང་དུག་སྦྲུལ་གྱི་འཇིགས་
པ་མང་པོ་ཐོད་དུ་བླངས། ཚ་བ་དང་གངས་རླུང་སོགས་རང་བྱུང་གི་གནོད་འཚེ་མང་
པོ་ཕྲག་ཏུ་ཁུར་ཏེ། ཨེ་ཤ་ཡའི་གླིང་གི་རིག་གནས་ཀྱི་ཕ་ཁྱིམ་ལྟ་བུའི་རྒྱ་གར་འཕགས་
1



ལོ་པཎ་གྱི་རྣམ་ཐར་ཕྱོགས་བསྒྲིགས།
པའི་ཡུལ་དུ་ཕེབས་ཏེ། ཆོས་དང་རིག་གནས་ཀྱི་གླེགས་བམ་རི་བོའི་གཏོས་དང་མཉམ་
པ་ཞིག་བོད་ཀྱི་སྐད་དུ་བསྒྱུར་ཅིང་གདན་དྲངས་པར་བྱས།
ཁོང་ཚོས་རང་ཉིད་ཀྱི་ལུས་སྲོག་ལོངས་སྤྱོད་ཡོད་དགུ་བོད་ཡུལ་དུ་ཆོས་དང་
རིག་གནས་སྤེལ་བ་དང་
། པཎྜི་ཏ་དང་གཙུག་ལག་གི་ཕུང་པོ་གདན་འདྲེན་པའི་ཡོན་
དུ་ཕུལ་ཞིང་། རང་གི་ལྟོ་གོས་གཏམ་གསུམ་མཐའ་དག་ཀྱང་དེ་དག་གི་སླད་དུ་རླུང་
ལ་སྤུར། ཐ་ན་རང་གི་གྲོགས་དང་གཉེན་ཉེ་དག་གིས་རང་ཉིད་སྒེར་ལ་སྤྱོད་དུ་གནང་
བའི་རས་གོས་ལེབ་མོ་རེ་དང་། ཕོར་ལྟང་ཆུང་བ་རེ་ཡོད་པ་ཀུན་ཀྱང་རང་གིས་སྤྱོད་
དུ་མ་བྲ་བར་བོད་ལ་རིག་གནས་དང་ཆོས་ལུགས་ཀྱི་རྨང་འཛུགས་པའི་སླད་དུ་གཏོང་
བར་བྱས་ཏེ། རང་ཉིད་ཀྱིས་ན་བཟའ་དུག་པོ་དང་
། གསོལ་བ་ངན་ངོན་ཙམ་གྱིས་སྐུ་
འཚོ་བར་བྱས་པའི་ཚུལ་སོགས་ཀྱི་རྣམ་ཐར་དག་ལ་མཇལ་གྱིན་མཇལ་གྱིན། ཤ་དང་
རུས་པའི་རྐང་བཏོན་པ་ལྟ་བུའི་སེམས་ཚོར་གྱི་ཀློང་ནས་མཆི་མ་གཏིང་ནས་མི་དཀུ་
བའི་དབང་ག་ལ་མཆིས་ཨང་། བོད་ཀྱི་ལོ་རྒྱུས་སྨྲ་བའི་དབང་པོ་དཔའ་བོ་གཙུག་ལག་
ཕྲེང་བས། དེ་ཕྱིར་ལོ་པཎ་དམ་པ་དེ་རྣམས་ཀྱི། །བཀའ་དྲིན་ཁྲག་ཁྲིག་བྱེ་བའི་ཆ་ཙམ་
ཡང་༑ །རང་ཅག་བོད་ཡུལ་སྐྱེ་བོ་ཐམས་ཅད་ཀྱི། །ལུས་སྲོག་ལོངས་སྤྱོད་བཅས་པ་ལན་
སྟོང་དུ། །ཚང་བར་ཕུལ་ཡང་ཆ་ཙམ་ག་ལ་ཕེར། །ཞེས་གང་གསུངས་པ་ཡང་ཐུགས་
མད་པའི་གཏམ་དུ་སྣང་ངོ༌
། །
དེས་ན་ལོ་པཎ་དེ་དག་གིས་ཇི་ལྟར་བོད་དུ་ཆོས་དང་རིག་གནས་གདན་དྲངས་
ཚུལ་དང་
། གཙུག་ལག་གཉིས་ཀྱི་རྨང་གང་ལྟར་བཏིང་ཚུལ། ཧི་མ་ལ་ཡའི་རི་ཚོགས་
ཀྱི་བཤུལ་ལམ་རིང་མོ་ནས་སྐུ་ངལ་གང་འདྲ་མྱོང་ཚུལ་སོགས་དང་། ད་དུང་བོད་
བཙན་པོའི་སྐབས་དང་། སིལ་བུའི་སྐབས་ཡས་མས་ཀྱི་བོད་ཀྱི་སྤྱི་ཚོགས་གནས་སྟངས་
2



དཔེ་ཚོགས་གསལ་བཤད།
དང༑ རིག་གནས་འཕེལ་འགྲིབ་སོགས་དང། རིག་གནས་ཀྱི་ཕ་གཞིས་ལྟ་བུའི་རྒྱ་གར་
འཕགས་པའི་ཡུལ་གྱི་ལོ་རྒྱུས་དང་ས་རྒྱུས་སོགས་ཀྱང་ཤིན་ཏུ་གསལ་བས། ད་ཐེངས་
འདིར་བོད་ཀྱི་ལོ་རྒྱུས་རྒྱུ་ཆར་གལ་ཆེ་ཞིང་རྙེད་སོན་དཀའ་བའི་ལོ་པཎ་གྱི་རྣམ་ཐར་
དང་༑ ལོ་ཙཱ་བའི་ལམ་ཡིག་དག་ཕྱོགས་གཅིག་ཏུ་བསྒྲིགས་ཏེ་ལོ་པཎ་རྣམ་ཐར་ཕྱོགས་
བསྒྲིགས་ཞེས་པའི་དེབ་ཕྲེང་འདི་བསྐྲུན་པ་ཡིན། ང་ཚོ་དཔེ་ཀློག་པ་ཞིག་ལ་མཚོན་
ན་དཔེ་ཆ་གཞན་དག་ཏུ་མཚན་ཙམ་གསལ་བའམ། ལུང་དྲངས་པའི་དཔེ་རྙིང་དག་
མཇལ་འདོད་ཀྱི་འདུན་པ་དྲག་ཏུ་མཆིས་ནའང་ལག་ཏུ་འཐོབ་མི་ནུས་པའི་དཀའ་
ངལ་འཕྲད་ཀྱིན་ཡོད་དེ། དཔེར་མཚོན་ན། མཁས་དབང་དགེ་ཆོས་ཀྱི་གཏམ་རྒྱུད་
གསེར་ཐང་དང་
། ནོ་མོ་ཧན་གྱི་འཛམ་གླིང་རྒྱས་བཤད་སོགས་སུ་ཆག་ལོའི་ལམ་ཡིག་
དང་༑ ཨོ་རྒྱན་པའི་ལམ་ཡིག། མན་ལུང་གུ་རུའི་ལམ་ཡིག། ནགས་རིན་གྱི་རྣམ་ཐར།
ཕུ་ལོ་ཙཱའི་རྣམ་ཐར། ཁ་ཆེའི་པཎ་ཆེན་ཤཱཀྱ་ཤྲཱིའི་རྣམ་ཐར་སོགས་ཀྱི་ལུང་དང་མཚན་
ཙམ་གསལ་ཞིང་
། དེ་དག་ལ་ལྟ་འདོད་ཀྱི་སྲེད་པས་གདུང་ཡང་ལག་སོན་རྙེད་དཀའ་
ཁྲོ་
བ་ལྟ་བུའོ། །
དེ་བས་དེབ་ཕྲེང་འདིར་བསྒྲིགས་པའི་རྣམ་ཐར་ཕལ་མོ་ཆེ་དཔེ་དཀོན་ཤིན་ཏུ་
རྙེད་སོན་དཀའ་བའི་གྲས་འབའ་ཞིག་བཀོད་ཡོད་ལ། དེ་དག་ཀྱང་མ་དཔེ་ཁུངས་ཐུབ་
དང་༑ ཞུ་དག་དང་སྒྲིག་རིམ་སོགས་ཀྱང་གང་བྱུང་བྱུང་མ་བྱས་པར་གཟབ་ནན་གྱི་
ཚུལ་དུ་བྱས་པའི་ཁུལ་དུ་ལགས་མོད། ཡི་གེའི་དག་ཆའི་སྐོར་འདི་ནི་མ་ཤེས་ས་ནས་
ལུས་པ་དང་། ཤེས་ཀྱང་མིག་གིས་མ་ནོན་པ་སོགས་ཀྱིས་ནོར་འཛོལ་གང་མང་ཡོད་
ངེས་པས། ཀློག་མཁན་མཁྱེན་ལྡན་དག་གིས་ནོར་འཛོལ་གང་ཡོད་འདི་དཔེ་སྒྲིག་པ་ལ་
དངོས་བརྒྱུད་ཅི་རིགས་ནས་གསུངས་ཏེ། ང་ཚོའི་དེབ་ཕྲེང་གཉིས་པ་དང་གསུམ་པ་
3



ལོ་པཎ་གྱི་རྣམ་ཐར་ཕྱོགས་བསྒྲིགས།
སོགས་ཇེ་ལེགས་སུ་འགྲོ་བར་མཐུན་འགྱུར་གནང་བར་ཞུ། གཤམ་དུ་དེབ་ཚོགས་འདི་
ཡི་ཞུ་དག་སོགས་ཀྱི་བརྒྱུད་རིམ་དང་
། རྟགས་འགོད་ཚུལ་སོགས་ཀློག་མཁན་དག་
གིས་གཞུང་དངོས་མ་བཀླགས་པའི་སྔོན་དུ་ངེས་དགོས་པ་འགའ་ཞིག་འགོད་པ་ལ།
༡ མ་དཔེར་བསྡུར་སྟངས།
སྤྱིར་ལོ་པཎ་གྱི་རྣམ་ཐར་དང་ལམ་ཡིག་དེབ་བཅུ་བདུན་ཙམ་ཞུ་དག་དང་
བཅས་གྲུབ་ནས་ཡོད་མོད། ད་ཐེངས་དེབ་ཕྲེང་དང་པོ་འདིར་དེབ་བདུན་ཙམ་ལས་
སྐྲུན་ཐུབ་མེད། དེབ་ཕྲེང་དང་པོ་འདི་ལ་ཁྱོན་དཔེ་དེབ་བདུན་ཡོད་ལ། ནང་འཁོད་ཀྱི་
རྣམ་ཐར་དང་ལམ་ཡིག་མི་འདྲ་བ་བཞི་བཅུ་རྩ་གཉིས་བཀོད་ཡོད་པ་ལས་འབྲོམ་སྟོན་
པའི་རྣམ་ཐར་དང་
། ཞ་ལུ་རི་ཕུག་གི་སྤྲུལ་སྐུས་མཛད་པའི་ཐུགས་སྲས་ལོ་ཙཱ་བའི་རྣམ་
ཐར་ཉུང་བསྡུས་དེ་གཉིས་ཀྱི་མ་དཔེར་བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་
ནས་དཔར་བ་དེ་ལས་མ་རྙེད་པ་ཙམ་ལས། གཞན་རྣམ་ཐར་མཐའ་དག་གི་མ་དཔེ་
དཔེ་རྙིང་ཚད་ལྡན་ཏེ། འབྲས་སྤུངས་གནས་བཅུ་ལྷ་ཁང་དང་། པོ་ཏ་ལའི་དཔེ་མཛོད་
ཁང་༑ སྣར་ཐང་། དགའ་ལྡན། གཙང་བཀྲ་ཤིས་ལྷུན་པོ། སྡེ་དགེ་སོགས་ནས་བྱུང་བའི་
མ་དཔེ་བྲིས་མ་རྙིང་པ་ཚད་ལྡན་དང་
། ཤིང་དཔར་ཚད་ལྡན་ཁོ་ནར་གཏུགས་ཡོད།
མ་དཔེ་རྙིང་པ་ཡང་གཅིག་ཙམ་ལ་བསྡུར་བས་ཆོག་ཤེས་པར་མ་བྱས་པར་གང་
མང་མང་ཞིག་རྙེད་པར་འབད་བརྩོན་བྱས་པ་ཡིན། དེ་ཡང་འགའ་རེར་མ་དཔེ་
མི་འདྲ་བ་དྲུག་བདུན་རེ་བྱུང་ཞིང་
། དེ་དག་ནང་ཕན་ཚུན་ཡི་གེ་འབྲི་སྟངས་དང་
ཕྲད་རྣམ་དབྱེ་མི་འདྲ་བ་མང་བར་མ་ཟད། ལྡེབ་འགའ་རེ་ཆད་ལྷག་ཤོར་བ་
བ་དང་།
ས་
4.



དཔེ་ཚོགས་གསལ་བཤད།
བཅད་ཆད་ལྷག་ཤོར་བ། ལེའུ་གོང་འོག་འཁྲུགས་པ་སོགས་ཀྱང་འདུག་པས་ཤིན་ཏུ་
བསྡུར་དཀའ་བར་འདུག་མོད། ང་ཚོས་ངལ་བ་ལ་མ་འཛེམས་པར་མ་དཔེ་གང་རྙེད་
ཀུན་ལ་ཞིབ་ཏུ་བསྡུར་ཅིང་
། ཅི་ནུས་ནུས་དང་གང་ཤེས་ཤེས་ཀྱིས་ནོར་བ་བཅོས། ཆད་
པ་བསྐང་། འཁྲུགས་པ་བསྡེབས་ནས་བཀོད་ཡོད། དཔེར་ན་ཆག་ལོའི་རྣམ་ཐར་ཆོས་
དཔལ་དར་དཔྱངས་ཀྱིས་མཛད་པ་དེ་ལ་དཔེ་བདུན་ཡས་མས་བྱུང་ཞིང་། དེ་དག་
ལས་འགའ་རེར་ལྡེབ་འགའ་རེ་ཆད་ལྷག་བྱུང་བར་མ་ཟད། ལེའུའི་གོ་རིམ་ཡང་མི་
འདྲ་བར་འདུག་མོད། འདིར་ཞིབ་ཏུ་བསྡུར་ནས་ཆད་པ་བསྐངས་པ་དང་འཁྲུགས་པ་
བསྡེབས་པར་བྱས་པའི་ཚུལ་དུ་ཡོད།
དེ་བཞིན་དུ་ཁྲོ་ལོའི་རང་རྣམ་དུ་གྲགས་པ་དེ་ཡང་ཐོག་མར་མ་དཔེ་རྙིང་གྲས་
ཤིག་ལ་བསྡུར་བ་ཚད་ལྡན་བྱས་ནས་ཆོག་པར་བྱས་ཡོད་མོད། རྗེས་སུ་ཡང་དཔེ་རྙིང་
བྲིས་མ་མི་འདྲ་བ་གཉིས་ལག་སོན་བྱུང་བས། དེ་གསུམ་ཕན་ཚུན་བསྡུར་སྐབས་དཔེ་སྔ་
མ་དང་མི་འདྲ་བ་མང་དུ་བྱུང་བར་མ་ཟད། ལྡེབ་འགའ་རེའི་ཆད་ལྷག་ཤོར་བ་སོགས་
ཀྱང་འདུག་པས་ཡང་བསྐྱར་དཔེ་གསུམ་ག་ཞིབ་བསྡུར་བྱས་པ་ཡིན་ལ། དེ་བཞིན་དུ་
ཞ་ལུའི་རྣམ་ཐར་དང་
། བུ་སྟོན་རྣམ་ཐར་སྙིམ་པའི་མེ་ཏོག། རྩྭ་ལོའི་རྣམ་ཐར། ལྷ་བླ་
མའི་རྣམ་ཐར། ལོ་ཆེན་རིན་བཟང་གི་རྣམ་ཐར་སོགས་ལའང་དེ་ལྟར་བྱུང་མོད། ཀུན་
ལ་ཞིབ་ཏུ་བསྡུར་ནས་དག་པར་བཀོད་ཡོད།
༢ ཞུ་དག་བྱེད་སྟངས།
༡ ཡིག་ནོར་དག་བཅོས་ཀྱི་སྐོར་ནས་གནའ་དཔེ་ཞིབ་འཇུག་པ་དང་
། བརྡ་དང་
5



ལོ་པཎ་གྱི་རྣམ་ཐར་ཕྱོགས་བསྒྲིགས།
ཡི་གེའི་འགྱུར་རིམ་ལ་ཞིབ་ཏུ་དཔྱོད་མཁན་དག་ལ་ཕན་དུ་རེ་བས། མ་དཔེ་རུ་
ཡིག་ནོར་ཡིན་ངེས་སུ་ཐག་ཆོད་པ་དག་ཀྱང་གཞུང་གི་དཀྱུས་སུ་གནའ་དཔེ་དེ་ག་མ་
བཅོས་པར་རང་སོར་བཞག་ཅིང་། དེ་ཡི་ནོར་བཅོས་རྣམས་གོར་ཐིག་ཏུ་བླངས་ནས་
བཀོད་ཡོད། འོན་ཀྱང་རྣམ་ཐར་འགའ་རེར་ཚིག་ཕྲད་དག་རྣམ་ཐར་གྱི་མགོ་ནས་
མཇུག་བར་དིང་གི་འབྲི་སྟངས་དང་མི་མཐུན་པར་བྲིས་འདུག་པས། ཀུན་ཀྱང་རྟགས་
སུ་བླངས་ན་ལྡེབ་ངོས་ཡོངས་རྟགས་འབའ་ཞིག་གིས་གང་བར་གྱུར་ཏེ་དེབ་མི་མཛེས་
པར་འགྱུར་བར་དོགས་ནས་འགའ་བཅོས་པ་དང་། ཐོག་མའི་ཞུ་དག་སྐབས་སུ་གཞུང་
གི་དཀྱུས་བཅོས་ཟིན་འགའ་སླར་ཡང་བསྐྱར་བཅོས་བྱས་ཏེ་གོར་ཐིག་ཏུ་ལེན་རྒྱུ་མ་
བྱུང་བར་ལུས་པ་འགའ་ཡང་ཡོད་པས་དེ་ལུགས་ཐུགས་ལ་ངེས་འཚལ།
༢ ཞུ་དག་སྐབས་མ་དཔེ་ལ་བསྡུར་རྒྱུ་དེ་ང་ཚོས་ཨང་དང་པོར་བཞག་ཡོད། དེ་
ཡང་ད་ལྟ་ང་ཚོས་མཐོང་ཐུབ་པའི་ལྕགས་དཔར་གྱི་དེབ་མང་པོ་ཞིག་ལ་མ་དཔེའི་
སྟེང་ནས་ཡི་གེ་མང་དུ་ཆད་པར་མ་ཟད། སྐབས་རེར་ཕྲེང་མང་པོ་དང་
། ཐ་ན་ལྡེབ་
འགའ་རེ་ཆད་པ་དང་། ཡང་སྐབས་རེར་ལྡེབ་འགའ་རེ་ལྷག་པར་པར་བར་མ་ཟད།
གཞུང་དེ་ལ་གཏན་མེད་པ་འགའ་རེ་ཡང་བར་དུ་བཅུད་དེ་ལྷག་པ་སོགས་ཤིན་ཏུ་
མང་བར་མཐོང་བས། ང་ཚོས་ཞུ་དག་སྐབས་སུ་མ་དཔེ་ལ་བསྡུར་ཏེ་མ་དཔེའི་
སྟེང་ནས་ཆད་པ་དང༌
། ལྷག་པ། ནོར་བ་སོགས་མེད་པ་ཞིག་ཡོང་རྒྱུ་དེ་གཙོ་བོར་བྱས་
པ་ཡིན། དེ་ཡང་མ་དཔེ་གཅིག་ལ་བསྡུར་བ་ཙམ་དང་། ཐེངས་གཅིག་ལ་བསྡུར་བ་
ཙམ་གྱིས་འཐུས་པར་མ་བྱས་པར། རྣམ་ཐར་རེར་མ་དཔེ་མི་འདྲ་བ་གང་རྙེད་ཀུན་ལ་
བསྡུར་ཡོད་ལ། དག་བཅོས་དཀའ་ཤོས་ཀྱི་རྣམ་ཐར་དག་མ་དཔེ་ལ་ཐེངས་ལྔ་རེ་དང་
།
ཉུང་མཐའ་ཡང་གསུམ་རེ་ཚང་མར་བསྡུར་ཡོད། རྩིས་འཕྲུལ་ནས་དེབ་ཏུ་སྒྲིག་སྐབས་
6



དཔེ་ཚོགས་གསལ་བཤད།
སྒྲིག་པ་པོའི་མཐེབ་འོག་ནས་མ་གོ་ས་ནས་ཡི་གེ་འགའ་རེ་བསྣོག་ཤོར་བ་སོགས་ཀྱང་
ཡོད་སྲིད་པས། ང་ཚོས་དེབ་ཏུ་བསྒྲིགས་ཟིན་རྗེས་ཡང་བསྐྱར་མ་དཔེ་ལ་ཐེངས་གཅིག་
བསྡུར་ཡོད།
༣ རྟགས་ཀྱི་མཚོན་དོན།
༡
ཡི་གེ་ནོར་བ་བཅོས་པ་དང༌། མཆན་བཏབ་པ། མ་དཔེ་མི་འདྲ་བའི་ནང་དུ་
གསལ་བ། ཆད་ལྷག་ཤོར་བ་ཡིན་ནམ་སྙམ་པ་དག་ང་ཚོས་གོར་ཐིག་ཏུ་བླངས་ནས་
ཡོད་པས། ཀློག་མཁན་དག་གིས་སྔོན་དུ་ཅིས་ཀྱང་རྟགས་འདི་དག་ངེས་འཚལ།
མ་དཔེར་ཡིག་ནོར་ཡིན་ངེས་སུ་སྙམ་པ་དག་ཀྱང་མ་ཡིག་བསུབས་ནས་
བཅོས་པ་སོགས་མ་བྱས་པར་མ་དཔེར་རང་སོར་བཞག་ནས། དེ་ཡི་ནོར་བཅོས་ཀྱི་ཡི་
གེ་དེ་རྟགས( )འདིའི་ནང་དུ་བཀོད་ཡོད་ལ། མཆན་རྣམས་ཀྱང་རྟགས་འདིར་ཡིག་
ཆུང་བྱས་ནས་བཀོད་ཡོད། དེ་བས་རྟགས( )འདིའི་ནང་དུ་ཡོད་པའི་ཡིག་ཆུང་དག་
མཆན་ཡིན་ལ། ཡིག་ཆུང་མ་བྱས་པར་རྟགས་འདིར་བཀོད་པ་དག་ནོར་བཅོས་ཀྱི་སྐོར་
ཡིན།
༢ མ་དཔེ་མང་དུ་རྙེད་པ་དག་ལས་མ་དཔེ་རྙིང་པ་གཅིག་མ་ཕྱི་རུ་བཟུང་ཞིང་
།
དེ་རུ་མི་གསལ་བར་དཔེ་གཞན་དུ་གསལ་བའི་སྐོར་རྣམས་རྟགས{}འདིའི་ནང་དུ་
བཀོད་ཡོད་ལ། མ་དཔེ་མི་འདྲ་བ་གསུམ་བཞི་ཡན་ཆད་བྱུང་བ་དག་རྟགས{}འདིའི་
ནང་དུ་ཨང་གྲངས༡དང༢་སོགས་བཀོད་ཡོད། དཔེར་ན་ཆག་ལོའི་ལམ་ཡིག་ཏུ།{
༡ ཉའི་ཁོག་པ། ༢ ཉའི་ལྟོ་བ། ༣ ལྐོག་པ}ཞེས་པ་ལྟ་བུར་མཚོན་ན་མ་དཔེ་མི་འདྲ་བ་
གསུམ་དུ་བྱུང་བའི་འབྲི་སྟངས་མི་འདྲ་བ་གསུམ་ཡིན་པ་ལྟ་བུའོ། །དེ་ལྟར་དཔེ་མི་འདྲ་
7



ལོ་པཎ་གྱི་རྣམ་ཐར་ཕྱོགས་བསྒྲིགས།
བར་མངོན་པ་ལའང་ཚེག་བར་འགའ་རེ་ཡོད་པ་ནས། མང་ཤོས་ལ་ལྡེབ་མ་རེ་ཙམ་
དེ་ལྟར་བཀོད་པ་ཡང་ཡོད། དེ་བས་རྟགས{}འདི་འདྲའི་ནང་དུ་ཡོད་པ་ཀུན་དཔེ་མི་
འདྲ་བའི་ནང་དུ་གསལ་བ་དག་ཡིན།
༣ མ་དཔེར་ཆད་སོང་བ་ཡིན་ནམ་སྙམ་པ་དག་རྟགས】འདིའི་ནང་དུ་བླངས་
ཡོད་
༑ དཔེར་ན་ལོ་ཆེན་རིན་བཟང་གི་རྣམ་ཐར་དུ།【མཁའ་འགྲོ་མས་ལུང་ཇི་ལྟར་
བསྟན་པ་དང་བཞི།】ཞེས་པའི་ས་བཅད་འདི་དབུ་ནས་ཆད་སོང་བ་ཡིན་ནམ་སྙམ་
ནས་བཙུད་པ་ལྟ་བུའོ། །
༤ མ་དཔེར་ཡོད་པའི་ཡི་གེའམ་ཚིག་འགའ་རེ་ལྷག་མོ་ཡིན་ནམ་སྙམ་པ་དག་
དང་༑ ཐག་མ་ཆོད་པའི་རིགས་རྟགས《]འདིའི་ནང་དུ་བླངས་ནས་བཀོད་ཡོད། དེ་
ཡང་དཔེར་ན་ལོ་ཆེན་རིན་བཟང་གི་རྣམ་ཐར་དུ། དགུན་རྒྱམ་ཤུར་དུ་ཐུགས་དམ་
མཛད་ནས། 《སོས་ཐུགས་དམ་མཛད་ནས།】སོས་ཐུགས་དམ་ཐོན་ནས། ཞེས་པའི་སོས་
ཐུགས་དམ་ཐོན་ནས་ཞེས་པ་ལྷག་མ་ཡིན་པས་རྟགས་དེར་བཙུད་པ་དང། ཤཱཀྱ་དཔལ་
གྱིས་མཛད་པའི་ཐུགས་སྲས་ལོ་ཙཱ་བའི་རྣམ་ཐར་དུ། སྒྱུ་མ་ལྟ་བུའི་ངང་ཐམས་ཅད》
དད་ཅིང་གུས་པའི་འབུལ་བ་བྱུང་བ་རྣམས་ཀྱང་། ཞེས་པ་ལྟ་བུ་མ་ཡིག་ཏུ་མི་གསལ་
བས་ཐག་མ་ཆོད་པ་ལྟ་བུའོ། །
༥ ད་དུང་རྣམ་ཐར་འགའ་རེར་མ་དཔེ་མི་འདྲ་བར་མཚན་དོན་མི་འདྲ་བ་མང་
དུ་བཀོད་པའང་འདུག་མོད། རྣམ་ཐར་གྱི་མགོ་རུ་མཚན་མི་འདྲ་བ་མང་དུ་བཀོད་པ་
དང་༑ རྟགས་མང་དུ་བཏབ་པ་སོགས་ནི་མི་མཛེས་པར་འདུག་པས། དེ་དག་གཞུང་
དཀྱུས་སུ་མ་བཀོད་པར་རྣམ་ཐར་རེ་རེའི་མགོ་ཡི་གསལ་བཤད་ནང་དུ་བཀོད་ཡོད།
8



དཔེ་ཚོགས་གསལ་བཤད།
༤ རྣམ་ཐར་དང་ལམ་ཡིག་སོ་སོའི་གསལ་བཤད།
ལོ་པཎ་གྱི་རྣམ་ཐར་དང་
། ལམ་ཡིག་ཚང་མར་གསལ་བཤད་རེ་རེ་བཀོད་ཡོད།
གསལ་བཤད་ནང་དུ་སྐབས་བབས་ལོ་པཎ་དེའི་འཁྲུངས་འདས་ལོ་ཚིགས་དང་རྣམ་
ཐར་བསྡུས་ཙམ། རྣམ་ཐར་དང་ལམ་ཡིག་དེ་ཡི་སྐོར་གྱི་གསལ་བཤད་ཕྲན་ཙམ་བཅས་
བཀོད་ཡོད། འོན་ཀྱང་རྣམ་ཐར་འགའ་རེའི་རྩོམ་པ་པོ་རྩད་གཅོད་དཀའ་བར་འདུག་
ལ༑ ལོ་པཎ་མང་པོ་ཞིག་གི་འཁྲུངས་འདས་ལོ་ཚིགས་དེ་སྔའི་ཚིག་མཛོད་དང་ལོ་རྒྱུས་
དག་ཏུ་གསལ་བོར་བཀོད་མེད་པ་མང་ལ། ཚིག་མཛོད་སོགས་སུ་བཀོད་པ་དག་ཀྱང་
རྣམ་ཐར་སོགས་དང་བསྡུར་ན་མི་དག་པ་མང་བས་འཁྲུངས་འདས་རེ་རེ་བཞིན་
འགོད་པ་ཤིན་ཏུ་དཀའ་བར་འདུག་ནའང་
། རྣམ་ཐར་དང་། ལོ་རྒྱུས། ཆོས་འབྱུང་
སོགས་ཕན་ཚུན་བསྒྲིགས་ཏེ་ཕལ་ཆེ་བར་འཁྲུངས་འདས་ལོ་ཚིགས་བཀོད་ཡོད་ལ།
རྣམ་ཐར་རྩོམ་པ་པོ་ཡང་དཔེ་ཚོགས་གཞན་དང་གཞན་དུ་རྩོམ་པ་པོ་མི་གསལ་ཞེས་
བྲིས་པ་དག་ཀྱང་དཀའ་བས་བཙལ་ཏེ་རྩོམ་པ་པོ་བཀོད་ཡོད་མོད། མཐའ་གཅིག་ཏུ་
ཁ་ཚོན་གཅོད་དཀའ་བས་མཁྱེན་ལྡན་དག་གིས་སླར་ཡང་དཔྱད་འཚལ།
༥ དེབ་ཕྲེང་གི་གོ་རིམ།
འདིར་ལོ་པཎ་གྱི་རྣམ་ཐར་དག་གང་བྱུང་དུ་མ་བསྒྲིགས་པར་དེབ་ཕྲེང་རྣམས་
ཀྱི་གོ་རིམ་ནི་ལོ་པཎ་དེ་དག་བྱོན་དུས་ཀྱི་དུས་ཚོད་ཀྱི་སྔ་ཕྱི་ལྟར་བསྒྲིགས་ཡོད་ལ། དེ་
9



ལོ་པཎ་གྱི་རྣམ་ཐར་ཕྱོགས་བསྒྲིགས།
༤ མཁན་
ཡང་ཕལ་ཆེ་བར་དུས་ཐོག་གཅིག་པའི་པཎྜི་ཏ་དང་ལོ་ཙཱ་བ་དག་སྟབས་གཅིག་ཏུ་
བསྒྲིགས་ཡོད། ལོ་པཎ་རྣམ་ཐར་དེབ་ཕྲེང་དང་པོ་འདིར་འཁོད་པའི་རྣམ་ཐར་དང་
རྩོམ་པ་པོ་དག་ནི།
བསྟན་པ་སྔ་དར་སྐོར་གྱི་དེབ་ཏུ། ༡ ཏུན་ཧོང་ལས་བྱུང་བའི་སློབ་དཔོན་པདྨའི་
སྐོར༑ ༢ ཏུན་ཧོང་ལས་བྱུང་བའི་གནུབས་ནམ་མཁའི་སྙིང་པོའི་སྐོར། ༣ མངའ་
བདག་ཉང་གི་སློབ་དཔོན་པདྨའི་རྣམ་ཐར་ཆོས་འབྱུང་ནོར་བུའི་ཕྲེང་བ།
ཆེན་ཞི་འཚོའི་རྣམ་ཐར། ༥ རྗེ་བཙུན་ཏཱ་ར་ནཱ་ཐས་མཛད་པའི་སློབ་དཔོན་པདྨའི་རྣམ་
ཐར་ཡིད་ཆེས་གསུམ་ལྡན། ༦ ཀོང་སྤྲུལ་ཡོན་ཏན་རྒྱ་མཚོས་མཛད་པའི་བེ་རོའི་རྣམ་
ཐར་པདྨའི་དགའ་ཚལ། ༧ གནུབས་ཆེན་སངས་རྒྱས་ཡེ་ཤེས་ཀྱི་རང་རྣམ། ༨ གནམ་
ཆོས་མི་འགྱུར་རྡོ་རྗེས་མཛད་པའི་ཤུད་བུ་དཔལ་གྱི་སེངྒེའི་རྣམ་ཐར་རྣམས་བཀོད་
ཡོད།
ཇོ་བོ་སྨི་ཏི་སོགས་ཀྱི་སྐོར་གྱི་དེབ་ཏུ། ༡ ཀོང་སྤྲུལ་ཡོན་ཏན་རྒྱ་མཚོས་མཛད་
པའི་ཇོ་བོ་སྤྱི་ཏིའི་སྐུ་འབུམ་གྱི་དཀར་ཆག། ༢ ཡོལ་ལྕགས་རྡོ་རྗེ་དབང་ཕྱུག་གིས་
མཛད་པའི་རོང་ཟོམ་ཆོས་ཀྱི་བཟང་པོའི་རྣམ་ཐར། ༣ རོང་ཟོམ་གྱི་རྣམ་ཐར་ཡལ་
འདབ་བཞི་པ། ༤ ས་ཆེན་གྲགས་པ་རྒྱལ་མཚན་གྱིས་མཛད་པའི་འབྲོག་མི་ལོ་ཙཱའི་
རྣམ་ཐར། ༥ ས་སྐྱ་བསོད་ནམས་རྩེ་མོས་མཛད་པའི་བ་རི་ལོ་ཙཱའི་རྣམ་ཐར། ༦ ཞང་
བརྩོན་འགྲུས་གྲགས་པས་མཛད་པའི་རྒུ་ལོ་སྔ་མའི་རྣམ་ཐར། ༧ རྒུ་ལོ་ཕྱི་མའི་རྣམ་
ཐར་དང་གདུང་རབས། ༨ གཙང་སྨྱོན་གྱིས་མཛད་པའི་མར་པ་ལོ་ཙཱའི་རྣམ་ཐར་
རྣམས་ཡོད།
ཇོ་བོ་རྗེ་དཔལ་ལྡན་ཨ་ཏི་ཤ་ཡབ་སྲས་སྐོར་གྱི་དེབ་ཏུ། ༡ འབྲོམ་སྟོན་པས་
10



དཔེ་ཚོགས་གསལ་བཤད།
མཛད་པའི་ཇོ་བོ་རྗེ་དཔལ་ལྡན་ཨ་ཏི་ཤའི་རྣམ་ཐར་ཆོས་ཀྱི་འབྱུང་གནས་སོགས་
དང་༑ ༢ གུ་གེ་གྲགས་པ་རྒྱལ་མཚན་གྱིས་མཛད་པའི་ལྷ་བླ་མ་ཡེ་ཤེས་འོད་ཀྱི་རྣམ་
ཐར; ༣ མཆིམས་ནམ་མཁའ་གྲགས་ཀྱིས་མཛད་པའི་འབྲོམ་སྟོན་པ་རྒྱལ་བའི་འབྱུང་
གནས་ཀྱི་རྣམ་ཐར། ༤ གུ་གེ་ཁྱི་ཐང་པས་མཛད་པའི་ལོ་ཆེན་རིན་ཆེན་བཟང་པོའི་
རྣམ་ཐར། ༥ གྲོ་ལུང་པས་མཛད་པའི་རྔོག་ལོ་ཆེན་པོའི་རྣམ་ཐར། ༦ པཎ་ཆེན་ཤཱཀ་
མཆོག་པས་མཛད་པའི་རྔོག་ལོ་ཆེན་པོས་བསྟན་པ་ཇི་ལྟར་སྐྱོང་ཚུལ།
ཁྲོ་ཕུ་ལོ་ཙཱ་ཡབ་སྲས་སྐོར་གྱི་དེབ་ཏུ། ༡ ཁྲོ་ཕུ་ལོ་ཙཱ་བའི་རང་རྣམ་བསོད་ནམས་
རྒྱལ་བའི་ཁ་སྐོང་དང་བཅས་པ་དང་
། ༢ ཁྲོ་ཕུ་ལོ་ཙཱས་མཛད་པའི་རྗེ་ཤཱཀྱ་ཤྲཱིའི་རྣམ་
ཐར༑ ༣ པཎ་ཆེན་ཤཱཀྱ་ཤྲཱིའི་རྣམ་ཐར་རིན་ཆེན་ཕྲེང་བ། ༤ ཁྲོ་ཕུ་ལོ་ཙཱ་བས་མཛད་
པའི་ཡབ་སྲས་མཇལ་བ། ༥ པཎ་ཆེན་མི་ཏྲ་ཛོ་གིའི་རྣམ་ཐར། ༦ པཎ་ཆེན་ཤྲཱི་པུ་ཏུའི་
རྣམ་ཐར།
འགོས་ལོ་ཡབ་སྲས་སྐོར་གྱི་དེབ་ཏུ། ༡ འགོས་ལོས་མཛད་པའི་པཎྜི་ཏ་ནགས་
ཀྱི་རིན་ཆེན་གྱི་རྣམ་ཐར། ༢ སྨོན་ལམ་གྲགས་པས་མཛད་པའི་འགོས་ལོའི་རྣམ་ཐར། ༣
ཞྭ་དམར་ཆོས་གྲགས་ཀྱིས་མཛད་པའི་འགོས་ལོའི་རྣམ་ཐར།
ཞ་ལུའི་ལོ་ཙཱ་རིམ་བྱོན་སྐོར་གྱི་དེབ་ཏུ། ༡ མགོན་པོ་དཔལ་གྱིས་མཛད་པའི་བུ་
སྟོན་ལོ་ཙཱ་བའི་རྣམ་ཐར། ༢ ཐུགས་སྲས་ལོ་ཙཱ་བས་མཛད་པའི་བུ་སྟོན་ལོ་ཙཱ་བའི་རྣམ་
ཐར; ༣ ཤཱཀྱ་དཔལ་གྱིས་མཛད་པའི་ཐུགས་སྲས་ལོ་ཙཱ་བའི་རྣམ་ཐར། ༤ ཞ་ལུ་ལོ་ཙཱ་
བའི་རྣམ་ཐར་རྣམས་ཡོད།
ལམ་ཡིག་སྐོར་གྱི་དེབ་ཏུ། ༡ ཆག་ལོའི་རྒྱ་གར་ལམ་ཡིག། ༢ ཨུ་རྒྱན་པའི་ལམ་
ཡིག； ༣ མན་ལུང་གུ་རུའི་ལམ་ཡིག། ༤ ལྷས་མཐོང་ལོ་ཙཱ་བས་མཛད་པའི་བལ་ཡུལ་
11



ལོ་པཎ་གྱི་རྣམ་ཐར་ཕྱོགས་བསྒྲིགས།
ལོ་
ཐེགས་དུས་ཀྱི་མ་ཡིག་སྙན་ངག་རྩོམ་འཕྲོ་ཅན། ༥ ལྷས་མཐོང་ལོ་ཙཱ་བས་མཛད་
པའི་བལ་ཡུལ་གྱི་སྐོར་པཎྜི་ཏའི་གསུང་ལས་བྱུང་བ། ༦ ཁམས་སྤྲུལ་གྱིས་མཛད་པའི་
བལ་ཡུལ་གནས་ཡིག། ༧ དགེ་འདུན་ཆོས་འཕེལ་གྱིས་མཛད་པའི་རྒྱ་གར་གནས་ཆེན་
ཁག་ལ་བགྲོད་པའི་གནས་ཡིག། ༨ རས་པ་དཀར་པོས་མཛད་པའི་འགྲོ་མགོན་ཏི་ཤྲཱི་
རས་པའི་རྣམ་ཐར་རྣམས་ཡོད། ཕྱི་མ་འདི་ལམ་ཡིག་དངོས་མ་ཞིག་མིན་ནའང་
།
རྒྱུས་རྒྱུ་ཆ་གལ་ཆེན་དཔེ་དཀོན་ཞིག་ཡིན་པ་དང་། རང་རེར་འབྲེལ་ཆེ་ཞིང་དཔྱད་
གཞིའི་རྒྱུ་ཆ་ཉུང་བའི་མི་ཉག་ཏུ་ཕེབས་དུས་ཀྱི་ལམ་རྒྱུས་སོགས་ཀྱང་གསལ་བ་དང་
།
སྐབས་དེའི་མི་ཉག་གི་གནས་སྟངས་སོགས་ཀྱང་ཤིན་ཏུ་གསལ་བས་ འདིར་ལམ་ཡིག་
ཏུ་བཀོད་ཡོད།
བཀའ་དྲིན་ཞུ་ཡིག།
ལོ་ཙཱ་བ་དང་པཎྜི་ཏ་དེ་དག་གི་རྣམ་ཐར་རྣམས་ཕྱོགས་བསྒྲིགས་བྱས་ཏེ་དེབ་
ཏུ་བསྒྲིག་རྒྱུ་ཞིག་བྱུང་ན་ཅི་མ་རུང་སྙམ་དུ་རིང་མོའི་དུས་ནས་སྨོན་ཞིང་བརྩོན་མོད།
གཞན་ལ་གཏགས་ཡོན་བྱེད་པ་སོགས་ཀྱང་མ་འབྱོར་ཞིང་
། གཞན་ལ་རོགས་བྱེད་པའི་
རེ་ཞུ་བྱེད་པ་སོགས་ཀྱང་མ་སྤོབས། དེ་བས་རང་ཉིད་གཅིག་པུས་ལག་བསྟར་ཏེ་རྩིས་
འཕྲུལ་དུ་བཏགས་པ་ཡིན་མོད། དེ་ཡང་རུས་སྦལ་ནུར་འགྲོས་ཀྱི་ཚུལ་དུ་ཧ་ཅང་ཕྱི་
ཕྱིར་འགྱངས་ཤིང་ལུས་པར་གྱུར།
ཉེ་ལན
ལམ་ཧོར་ཤུལ་མཁན་པོ་དགེ་དཔལ་གྱིས་ཁོ་བོས་འདི་ག་ནས་ལོ་པཎ་གྱི་རྣམ་
ཐར་ཕྱོགས་སྒྲིག་བྱེད་ཀྱིན་ཡོད་པ་རྟོགས་རྗེས། ཁོང་གིས་ཀྱང་ལོ་པཎ་གྱི་རྣམ་ཐར་
འདི་དག་ཕྱོགས་སྒྲིག་བྱེད་པ་ནི་ཤིན་ཏུ་གལ་ཆེ་བར་བཟུང་ནས། བསྐུལ་བ་དང་ཞུ་བ་
12



དཔེ་ཚོགས་གསལ་བཤད།
སོགས་གང་ཡང་མེད་ནའང་དེབ་ཕྲེང་དང་པོ་འདི་དག་དཔར་དུ་སྐྲུན་བྱེད་ཀྱི་རོགས་
དན་བླ་མེད་གནང་བྱུང་བས་གཟོད་སྒོ་རུ་ཕུད་ཐུབ་པ་བྱུང་
། མ་གཞི་ཁོང་རང་ཉིད་
ཀྱིས་བོད་ཡུལ་གང་སར་བཙུགས་པའི་སློབ་གྲྭ་དང་
། བཤད་གྲྭ། རྒན་གསོ་ཁང་སོགས་
དང་། གཞན་ལ་སློབ་ཡོན་གྱི་རོགས་སྐྱོར་གནང་བ་སོགས་ལ་འགྲོ་གྲོན་མང་པོ་ཞིག་
གཏོང་དགོས་མོད། དེ་དག་ལ་མ་ལྟོས་པར་གྲོགས་དན་བླ་མེད་གནང་བར་བཀའ་
དྲིན་རབ་ཏུ་ཆེ་ཞེས་ཞུ།
གཞན་ཡང་དེབ་འདིར་མ་དཔེ་ཡི་མཐུན་འགྱུར་གནང་མཁན་མཁན་པོ་རྩེ་རྒྱལ་
ལགས་དང་། རྒན་ཚངས་དབང་དགེ་འདུན་བསྟན་པ། དགེ་རྒན་དུང་གསེར། ཐུབ་
བསྟན་ལེགས་བཤད། ཞུ་དག་པ་འཛི་གུར་ཀུམ། འོད་འཛིན། ཐུབ་དགའ། མཆོག་གསུམ་
སོགས་ལ་བཀའ་དྲིན་རབ་ཏུ་ཆེ་ཞེས་ཞུ་ལ། དེབ་ཀྱི་སྒྲིག་སྦྱོར་སྐབས་ཡང་བཅོས་བསྐྱར་
བཅོས་སོགས་ཀྱི་དཀའ་ངལ་མི་ཉུང་བ་ཞིག་སྤྲད་དགོས་བྱུང་བས་སྒྲིག་སྦྱོར་པ་སྙེ་མ་
ནག་པོ་ལའང་བཀའ་དྲིན་ཆེ་ཞེས་ཞུའོ།།
13



པཎྜི་ཏ་ནགས་ཀྱི་རིན་ཆེན་གྱི་རྣམ་ཐར།
པཎྜི་ཏ་ནགས་ཀྱི་རིན་ཆེན།
༼༡༣༨༥–༡༤༦༩༽
པཎྜི་ནགས་ཀྱི་རིན་ཆེན་ནི་རབ་བྱུང་དྲུག་པའི་ཤིང་ཕོ་བྱི་བའི་ལོ་ཕྱི་ལོ༡༣༨༥ལོར་རྒྱ་གར་
ཤར་ཕྱོགས་སུ་སྐུ་འཁྲུངས་ཤིང་
། རབ་བྱུང་བརྒྱད་པའི་ས་ཁྱི་ཕྱི་ལོ༡༤༧༩བར་འཚོ་ཞིང་བཞུགས་
པའི་སྐྱེས་བུ་ཆེན་པོ་ཞིག་ཡིན། ཆུང་དུས་ནས་རབ་ཏུ་བྱུང་ཞིང་
། དགུང་ལོ་ཉེར་གཅིག་སྟེང་ཕ་
ཡུལ་དང་བྲལ་ཏེ་རྒྱ་གར་ལྷོ་ཕྱོགས་བརྒྱུད་སིངྒ་ལའི་གླིང་དུ་ཕྱིན་ནས་ལམ་དུ་ཟླ་བརྒྱད་ཙམ་ཞིག་
འགོར། སིངྒ་ལར་ལོ་དྲུག་བཞུགས། དེ་ནས་སླར་ཡང་རྒྱ་གར་དུ་ཕེབས་ནས་རྒྱ་གར་ལྷོ་ཕྱོགས་སུ་ལོ་
གསུམ་དང་། རྒྱ་གར་ནུབ་ཕྱོགས་སུ་ལོ་གཉིས་མ་ལོངས་ཙམ
། བལ་ཡུལ་དུ་ལོ་ལྔར་བཞུགས། དགུང་
གྲངས་ཞེ་གསུམ་པ་སྟེ་རབ་བྱུང་བདུན་པའི་མེ་ཕོ་རྟ་ཡི་ལོ་ཕྱི་ལོ༡༤༢༧ཙམ་ན་བོད་དུ་ཐེངས་དང་
པོར་ཕེབས། སྤྱིར་ཁོང་བོད་དུ་ཐེངས་མ་གསུམ་ཕེབས་ཏེ། ཐེངས་གཉིས་པ་ནི་རབ་བྱུང་བདུན་པའི་
ཆུ་གླང་ཕྱི་ལོ༡༤༣༥ཡས་མས་དང་། ཐེངས་གསུམ་པ་དགུང་ལོ་ཧ་ཅང་བགྲེས་པའི་སྐབས་ཏེ། རབ་
བྱུང་བརྒྱད་པའི་ཆུ་བྱ་ཕྱི་ལོ༡༤༥༥ལོ་ཡས་སུ་ཕེབས།
འགོས་ལོ་ཙཱ་བ་གཞོན་ནུ་དཔལ་གྱིས་མཛད་པའི་ཁོང་གི་རྣམ་ཐར་འདི་ནི་མཁས་དབང་
དགེ་ཆོས་ཀྱིས། “སིངྒ་ལའི་ལོ་རྒྱུས་ནི་ནགས་རིན་གྱི་རྣམ་ཐར་ན་ཅུང་ཞིག་གསལ་བ་དེ་ལས་གཞན་
རང་ཅག་རྣམས་ལ་རྒྱུས་ཅུང་ཟད་ཙམ་ཡང་མེད་པ་དང་།” ཞེས་གསུངས་པའི་ནགས་རིན་གྱི་རྣམ་
ཐར་དེ་ཡིན་པས་འདིར་སིངྒ་ལའི་སྐོར་ཡང་མང་ཙམ་གསལ་ཞིང། སྐབས་དེའི་རྒྱ་གར་གྱི་གནས་
ཆེན་ན་ལེནྡྲ་དང་། མ་ག་ཏ། རྒྱལ་པོའི་ཁབ་སོགས་ཀྱི་གནས་སྟངས་ག་འདྲ་ཡིན་ཡང་གསལ།
སྤྱིར་རྣམ་ཐར་འདིའི་རྩོམ་པ་པོ་འགོས་ལོ་ཙཱ་བ་ཁོང་ནགས་རིན་བོད་དུ་ཕེབས་ཐེངས་
1



ལོ་པཎ་གྱི་རྣམ་ཐར་ཕྱོགས་བསྒྲིགས།
གཉིས་པའི་སྐབས་སུ་མཇལ་ཞིང་
། ཕེབས་ཐེངས་གསུམ་པའི་སྐབས་ཀྱང་འགོས་ལོ་ཁོང་བཞུགས་
ཡོད་པར་མ་ཟད། གདན་འདྲེན་དུ་འགྲོ་མཁན་གྱི་གཙོ་བོ་ཡང་ཡིན་མོད། འོན་ཀྱང་རྣམ་ཐར་འདི་
ནི་ནགས་རིན་བོད་དུ་ཕེབས་ཐེངས་གཉིས་པའི་རྗེས། གསུམ་པ་མ་ཕེབས་པའི་སྔོན་དུ་བྲིས་པ་
ཞིག་ཡིན་འདུག་པས། ཕེབས་ཐེངས་གཉིས་པ་ཡན་གྱི་ལོ་རྒྱུས་ལས་མེད། དེ་བས་དེ་ཡི་རྗེས་ཀྱི་སྐོར་
རྣམས་འགོས་ལོའི་རྣམ་ཐར་ཁག་དང་། ཁྲིམས་ཁང་ལོ་ཙཱ་བ་བསོད་ནམས་རྒྱ་མཚོས་མཛད་པའི་
ནགས་རིན་གྱི་རྣམ་ཐར་འཕྲོ་མཐུད་མ་སོགས་ལས་རྟོགས་དགོས། ཁྲིམས་ཁང་གིས་མཛད་པ་དེ་ནི་
ཁྲིམས་ཁང་ལོ་ཙཱ་བ་ཁོང་གི་རྣམ་ཐར་དང་ལྷན་དུ་དེབ་ཕྲེང་གཉིས་པར་བཀོད་ཡོད།
སྒྲིག་པ་པོས།
2



པཎྜི་ཏ་ནགས་ཀྱི་རིན་ཆེན་གྱི་རྣམ་ཐར།
པ༄༅། །མཁས་པ་ཆེན་པོ་དཔལ་ནགས་ཀྱི་རིན་ཆེན་གྱི་རྣམ་
པར་ཐར་པ་ཞེས་བྱ་བ་བཞུགས་སོ།།
འགོས་ལོ་གཞོན་ནུ་དཔལ་གྱིས་མཛད།
སྭསྟིཔྲཛཱg དཔལ་ལྡན་བླ་མ་དམིགས་པ་མེད་པའི་ཐུགས་རྗེ་ཆེན་པོ་ཅན་དེའི་
ཞབས་ལ་ཕྱག་འཚལ་ལོ། །
གང་འདིར་འགྲོ་བའི་གདུང་སེལ་སླད། །
ཐུགས་རྗེའི་འོད་དཀར་འཆར་བ་ཅན། །
སྙིང་གི་ཁོར་ཡུག་དང་བ་ཡི། །
ཆུ་བོ་འབེབས་པར་མཛད་ལ་འདུད། །
འདུན་པའི་ཤིང་རྟས་རྒྱལ་བ་ཡི། །
གསུང་གི་ནགས་དང་ནགས་ལ་བགྲོད། །
ནེ་ཚོ་ལྟ་བུར་སྤྱོད་པ་ན། །
ཇི(ཅི)ཞིག་ལྟར་རྙེད་རིན་པོ་ཆེ། །
གང་འདི་སྐལ་བཟང་མི་རྣམས་སྤྱི་བོ་ལ། །
བརྒྱན་པར་བྱ་བ་ཉིད་དང་རྣམ་གཞན་དུ། །
དོགས་པའི་མཐའ་གཉིས་མུན་པར་འཁྱམས་པ་དག །
3



ལོ་པཎ་གྱི་རྣམ་ཐར་ཕྱོགས་བསྒྲིགས།
བློ་ལྡན་ཁྱེད་ཀྱིས་སྣང་བར་གྱིས་ཞེས་པ།།
དེ་སྐད་གསུངས་པ་ས་ཆེན་སྐྱོང་བའི་བཀའི།།
ཆུ་ཡི་ཁུར་གྱིས་ལྕི་བར་གྱུར་པ་ན།།
དམ་པའི་སྙན་སྒྲོག་ཡི་གེའི་ཆར་པ་དག།
ལྟོས་པ་མེད་པར་འབབ་པ་སུ་ཡིས་བཟློགས།།
རྒྱལ་རྣམས་ཉིད་ཀྱི་མཁྱེན་པས་གཞལ་དཀའ་བའི།།
ཡོན་ཏན་ཕུང་པོ་གང་དང་གང་དུ་བསྒྲགས།།
དེ་དང་དེ་ནི་རྗེ་བཙུན་འདི་ཉིད་ཀྱི།།
ལྷག་པར་བསྔགས་པ་ལགས་པར་དེང་ནས་འཚལ།།
དེ་ལྟ་མོད་ཀྱི་བདག་བློའི་བུམ་ནང་དུ།།
གང་གི་ཡོན་ཏན་རྒྱ་མཚོའི་ཐིགས་པ་ཙམ།།
ལྷུང་བ་འདིས་ཀྱང་སྡང་བས་ཆེར་རྐམ་པའི།།
མགྲིན་པ་མཐའ་དག་རབ་ཏུ་ཞི་བར་བྱེད།།
དེ་ལ་འཕགས་པའི་ཡུལ་གྱི་མཁས་པ་མཐའ་དག་གི་ཐིག་ལེ། མཚན་བརྗོད་པར་
དཀའ་བའི་དགེ་བའི་བཤེས་གཉེན་ཆེན་པོ། རང་བཞིན་གྱིས་འོད་གསལ་བའི་བདག་
ཉིད་ཅན། ཐབས་དང་ཤེས་རབ་ཀྱི་བདག་ཉིད་ཅན། འཇིག་རྟེན་གསུམ་གྱི་བདག་
ཉིད་ཅན། དུས་གསུམ་གྱི་བདག་ཉིད་ཅན། ཐེག་པ་གསུམ་གྱི་བདག་ཉིད་ཅན། དཀྱིལ་
འཁོར་གསུམ་གྱི་བདག་ཉིད་ཅན། ཐབས་ཀྱི་བདག་ཉིད་ཅན། སྐྱེས་བུ་དམ་པ། སྐྱེས་བུ་
མཆོག། སྐྱེས་བུ་ཆེན་པོ། སྐྱེས་བུ་ཅང་ཤེས་པ། སྐྱེས་བུ་དཔའ་བོ། སྐྱེས་བུ་བརྟན་པོ། སྐྱེས་
4



པཎྜི་ཏ་ནགས་ཀྱི་རིན་ཆེན་གྱི་རྣམ་ཐར།
བུ་འདུལ་བ། སྐྱེས་བུ་ཁ་ལོ་བསྒྱུར་བ། སྐྱེས་བུ་སེངྒེ། སྐྱེས་བུ་ནམ་མཁའ། སྐྱེས་བུ་ཐམས་
ཅད་ཀྱི་བདག་ཉིད་ཅན། སྐྱེས་བུ་དག་པའི་བདག་ཉིད་ཅན། འཁོར་བ་ལས་བརྒལ་བ།
སྐམ་སར་ཕྱིན་པ། བདེ་བ་ཐོབ་པ། མི་འཇིགས་པ་ཐོབ་པ། ཚེར་མ་དཀྲུགས་པ། སྤྲོས་
པ་མེད་པ། དགེ་སློང་ཆེན་པོ། དགྲ་བཅོམ་པ། ཟག་པ་མེད་པ། སངས་རྒྱས་ཀྱི་སྲས། ཉོན་
མོངས་པ་མེད་པ། དབང་དུ་གྱུར་པ། སེམས་རྣམས(རྣམ)པར་གྲོལ་བ། ཤེས་རབ་རྣམ་
པར་གྲོལ་བ། ཀུན་ཤེས་པ། གླང་པོ་ཆེན་པོ། བྱ་བ་བྱས་པ། བྱེད་པ་བྱས་པ། ཁུར་བོར་བ།
བདག་གི་དོན་རྗེས་སུ་ཐོབ་པ།
སྲིད་པ་ཀུན་ཏུ་སྦྱོར་བ་ཡོངས་སུ་ཟད་པ། ཡང་དག་པའི་བཀས་སེམས་རྣམ་
པར་གྲོལ་བ། སེམས་ཐམས་ཅད་ལ་དབང་ཐོབ་པ། མཆོག་ཏུ་ཕ་རོལ་ཏུ་སོན་པ་དཔལ་
ནགས་ཀྱི་རིན་ཆེན་ཞེས་བགྱི་བ་འདི་ནི། མ་ལུས་ཤིང་ལུས་པ་མེད་པའི་དེ་བཞིན་
གཤེགས་པ་ཐམས་ཅད་ཀྱི་ཡེ་ཤེས་ཀྱི་སྐུའི་ངོ་བོ་ཡིན་པར་གོར་མ་ཆག་མོད་ཀྱི། དེ་
བཞིན་གཤེགས་པ་རྣམས་ཀྱི་སྐུ་དང་
། གསུང་དང་། ཐུགས་ཀྱི་ཀུན་ཏུ་སྤྱོད་པ་དག་
ཡོངས་སུ་རྫོགས་པར་ནི་ཇི་སྲིད་ས་བཅུ་པའི་དབང་ཕྱུག་རྣམས་ཀྱིའང་བློའི་སྤྱོད་ཡུལ་
དུ་གྱུར་བ་མ་ཡིན་ན། བདག་ཅག་སོ་སོའི་སྐྱེ་བོ་སྙིགས་མ་ལ་སྤྱོད་པ་རྣམས་ཀྱི་བློའི་
ཡུལ་དུ་ལྟ་ག་ལ་འགྱུར། དེའི་ཕྱིར་མཆོག་གི་སྐྱེས་བུ་དམ་པ་འདིའི་ཀུན་ཏུ་སྤྱོད་
ཇི་སྙེད་པ་དག་ནི་བདག་ལྟ་བུས་སྨྲ་བར་ག་ལ་སྤོབས་ཏེ། དེ་ལྟ་ན་ཡང་གདུལ་བར་
བྱ་བ་དང་འཐུན(མཐུན)པར་འཇུག་པའི་དྲི་མ་མེད་པ་རྣམ་པར་ཐར་པ་ཉུང་ཤས་
ཅིག(ཤིག)གཏམ་དུ་བྱ་བ་འདི་ཡིན་ཏེ།
དེ་ཡང་སྐྱེས་བུ་དམ་པ་འདི་ནི། དེ་བཞིན་གཤེགས་པ་མངོན་པར་བྱང་ཆུབ་པའི་
གནས་རྡོ་རྗེ་གདན་ལས་ཤར་ཕྱོགས་སུ་ཟླ་བ་གསུམ་གྱིས་བགྲོད་པར་བྱ་བའི་ས། གྲོང་
5



ལོ་པཎ་གྱི་རྣམ་ཐར་ཕྱོགས་བསྒྲིགས།
ཁྱེར་དམ་པ་ཞེས་བྱ་བར། ཆོས་དང་ལྡན་ཞིང་ཁ་ན་མ་ཐོ་བ་མེད་པ། ཉི་མའི་རིགས་
ལས་ཡང་དག་པར་བྱུང་བའི་རྒྱལ་རིགས། རབས་དང་རབས་སུ་འབྱོར་པ་དང་
། རྒྱས་
པ་དང་། ཕས་ཀྱི་རྒོལ་བ་མེད་པའི་རྒྱལ་པོའི་ཕོ་བྲང་ནི་ངོས་རེ་ལ་ཉི་མ་ཕྱེད་ཙམ་གྲུ་
བཞིར་གནས་པ། འབྱོར་པ་ནི་མཚན་རེ་བཞིན་མར་མེའི་སྣུམ་གྱི་ཡོ་བྱད་ལ་གསེར་
སྲང་ལྔ་བརྒྱ་རེ་རྟག་ཏུ་སྤྱོད་ན། ལོངས་སྤྱོད་གྱི་ཁྱད་པར་གཞན་དང་གཞན་དག་ནི་
དེས་མཚོན་ནས་ཤེས་པར་བྱ་བ་ཡིན་ཏེ།
དེ་ལྟ་བུའི་རྒྱལ་རིགས་ལ་ཡབ་རྒྱལ་པོ་ཨུ་ད་མ་ཀིརྟི་ཞེས་བྱ་བ་དང་
། ཡུམ་ཀུ་
མ་རི་ཞེས་བྱ་བ་གཉིས་ཀྱི་སྲས་སུ་སྐུ་འཁྲུངས་ཤིང་
། དགུང་ལོ་བརྒྱད་བཞེས་པའི་ཚེ་
རང་ཉིད་ཀྱི་ཡུལ་ཕྱོགས་དེ་ཉིད་ན། མ་ཧཱ་ཙི་ཏྱ་ཞེས་བྱ་བའི། དགེ་འདུན་གྱི་གནས་
གཞི་ཆེན་པོ་ཡོད་པ་དེར། མཁན་པོ་ནི་གནས་དེ་ན་རབ་ཏུ་བྱུང་བ་འབུམ་ཕྲག་བཞི་
ལྷག་ཙམ་འདུ་བ། དེ་ཐམས་ཅད་ཀྱི་གཙོ་བོར་གྱུར་ཞིང(ཅིང་)། ཕྱི་ནང་གི་རིགས་རིག)
པའི་གནས་མཐའ་དག་ལ་མཁས་པ། ཡི་དམ་གྱིས་རྗེས་སུ་བཟུང་བ། མངོན་པར་ཤེས་
པ་རྒྱ་ཆེན་པོ་མངའ་བའི་སངས་རྒྱས་དབྱངས་ཤེས(ཞེས)བྱ་བ་དང་
། སློབ་དཔོན་
ནི་དེ་དང་མི་རིང་བ་ཞིག་ན། དགེ་འདུན་གྱི་གནས་གཞི་ཆེན་པོ་སུ་ཝརྣ་ཞེས་བྱ་བ་
དགེ་འདུན་ཁྲི་ཕྲག་ལྔ་ཙམ་འདུ་བ་ཞིག་ཡོད་པ་དེའི་འདྲེན་པར་དབང་བསྐུར་བའི་སུ་
ཛཱ་ཏ་རཏྣ་ཞེས་བྱ་བ་དང་
། གྲོགས་དང་གྲིབ་ཚོད་པ་བུདྡྷ་ཛྙཱ་ན་ཞེས་བགྱི་བ་རྣམས་
ལས་རབ་ཏུ་བྱུང་ཏེ(སྟེ། སྒྲ་རིག་པ་ལ་ཐོག་མར་བློ་སྦྱངས་ཤིང་། དེ་ཡང་ཀཱ་ཏྱཱ་མ་ཎ་
ཞེས་བྱ་བའི་སྒྲའི་མདོ་ཆུང་ངུ་དང་། ཀཱ་ལཱ་པ་སློབ་པ་ལ་ཉེ་བར་འཁོ་བ་ཞིག་ཡོད་
པས་དེ་སླབས(བསླབས། སྐབས་འགར་བྱང་ཆུབ་སེམས་དཔའི་སྤྱོད་པ་ལ་འཇུག་པ་
པ་སོགས་པ་གསན། མཁན་པོ་ལས་འདུལ་བའི་སླབབསླབ)པའི་གནས་རྣམས་ལ་
6



པཎྜི་ཏ་ནགས་ཀྱི་རིན་ཆེན་གྱི་རྣམ་ཐར།
སླབས(བསླབས)། རྒྱལ་པོའི་སྲས་སུ་སོང་བས་བར་བར་དུ་དངུལ་གྱི་སྲང་ཁ་ཉིས་བརྒྱ་
སུམ་བརྒྱ་ཙམ་གྱིས་མེ་མདའ་དང་མེ་ཏོག་ལ་སོགས་པ་ཉོས་ནས་རྩེད་མོ་འགའ་རེའང་
མཛད།
ལོ་བཅུ་གསུམ་ཙམ་གཞེས(བཞེས)་ནས་མཁན་པོས་རྗེ་བཙུན་རྣལ་འབྱོར་མ་ཡི་
དམ་དུ་གནང་། བསྙེན་བསྒྲུབ་མཛད་པས་རིང་པོར་མ་ཐོགས་པར་སྐུའི་སྣང་པ་དངོས་
སུ་བྱུང་། གསང་སྔགས་ཕྱི་ནང་གི་དཀྱིལ་འཁོར་མང་པོ་དང་། ཁྱད་པར་དཔལ་དུས་
ཀྱི་འཁོར་ལོ་དང་། རྡོ་རྗེ་ཕྲེང་བ་སོགས་པའི་དཀྱིལ་འཁོར་དུ་དབང་བསྐུར། དེའི་ཚེ་
དཔལ་དུས་ཀྱི་འཁོར་ལོའི་རྒྱུད་ལ་སློབ་གཉེར་མཛད་པས། སྒྲ་ལ་སོགས་པའི་ཐ་སྙད་
ཀྱི་གཙུག་ལག་ལ་བྱང་བར་མ་བྱས་ན། འདི་རྣམས་རྟོགས་དཀའ་བ་འདུག་པ་དགོངས་
ནས༑ ཀ་ལཱ་པ་ལ་ནན་ཏན་ཆེར་མཛད་ནས་སླབས(བསླབས། མངོན་བརྗོད་ཀྱི་བསྟན་
བཅོས་འཆི་མེད་མཛོད་རྩ་འགྲེལ་ལ་སོགས་དང་
། དམར་སེར་གྱིས་མཛེས{མཛད}
པའི་སྡེབ་སྦྱོར་གྱི་བསྟན་བཅོས་རྣམས་ལ་སྦྱངས་ཤིང་། ཁྱད་པར་འཆི་མེད་མཛོད་
ཐུགས་ལ་བཙུད། གནས་དེ་ནས་རྒྱུ་དང་འབྲས་བུའི་ཐེག་པ་མཐའ་དག་ལ་མཁས་པའི་
པའི་པཎྜི་ཏ་ཆེན་པོ་རཏྣ་ཀཱིརྟི་ཞེས་བྱ་བ་ལའང་གསང་སྔགས་ཕྱི་ནང་གི་དབང་མང་
པོ་གསན། བྱམས་ཆོས་དང་མཁས་པ་དེ་ཉིད་ཀྱིས་མཛད་པའི་ཚད་མའི་བསྟན་བཅོས་
ཀྱང་གསན།
དེ་ནས་མངོན་པ་དང་ས་སྡེ་ལ་སོགས་མང་པོའང་གསན། སླར་ཡང་དཔལ་དུས་
ཀྱི་འཁོར་ལོ་ལ་གཟིགས་རྟོག་མཛད་པའི་སྐབས་དགུང་ལོ་བཅོ་ལྔ་པ་ལ། མཁན་པོས་
དུས་གསུམ་གྱི་སངས་རྒྱས་ཐམས་ཅད་ཀྱི་བགྲོད་པ་གཅིག་པའི་ལམ་མཆོག་གྲུབ་པའི་
རྣལ་འབྱོར་གྱི་དབང་ཕྱུག་རྣམས་ཀྱི་གཤེགས་ཤུལ། རྡོ་རྗེ་རྣལ་འབྱོར་མ་རྣམས་ཀྱིས་
7



ལོ་པཎ་གྱི་རྣམ་ཐར་ཕྱོགས་བསྒྲིགས།
མཉེར་དུ་བྱ་བའི་དོན་པོ། ཉན་ཐོས་དང་རང་སངས་རྒྱས་དང་
། དམིགས་པ་ཅན་གྱི་
བྱང་ཆུབ་སེམས་པ་དང་
། ཀུན་བརྟགས་པའི་དཀྱིལ་གྱི་འཁོར་ལོ་དང་
། ལས་ཕྲན་
ཚོགས་ལ་རྗེས་སུ་ཆགས་པའི་རྡོ་རྗེ་འཛིན་པ་རྣམས་ཀྱིས་ཀྱང་ཇི་ལྟ་བ་བཞིན་དུ་མ་
མྱངས་པའི་བདུད་རྩི་དམ་པ་ཡན་ལག་དྲུག་གི་རྣལ་འབྱོར་གནང་ནས་བསྒོམས་པས།
རྒྱུད་ལས་གསུངས་པའི་མཚན་མ་རྣམས་མངོན་དུ་གྱུར་ཞིང(ཅིང)། ཁྱད་པར་སྲིད་པ་
མཐའ་དག་ལ་ཡིད་འབྱུང་བའི་སྐྱོ་ཤས་དྲག་པོ་སྐྱེས་ནས། རྒྱལ་སྲིད་དང་དུ་ནི་མི་ལེན་
པའི་ཡིད་དམ་བརྟན་པོ་མཛད། དེ་འདྲ་ལ་རྟེན(བརྟེན)ནས་བདག་ཉིད་ཆེན་པོ་འདི་
ཐུགས་ཆོས་ལ་གཞོལ་ཞིང་ཀུན་ཏུ་སྤྱོད་པ་ཤིན་ཏུ་གཙང་བར་བཞུགས་པ་མཐོང་ནས།
ཡབ་ཀྱི་མཆེད་ཟླའི་ཆུང་མ་བུ་གཉིས་དང་ལྡན་པ་ཞིག་ཡོད་པས་རྟོག་པ་ལའང་། བདག་
ཉིད་འདིའི་ངང་ཚུལ་ལས་ན། བདག་རང་གི་བུ་རྒྱལ་བོ་ཐོབ་པར་འགྱུར་རོ་སྙམ་ནས་
དགའ་བ་སྐྱེས་ཏེ། བདག་ཉིད་ཆེན་པོ་ལའང་ཐུགས་དམ་འཕེལ་བ་དང་
། སློབ་གཉེར་
ལ་བརྩོན་པའི་སྐབས་གང་ཡིན་དུ་ཞབས་རྟོག(ཏོག)ཆེར་བྱེད་པ་ཅིག(ཞིག)ཡོད་པར་
སྣང་།
ཡབ་ཀྱི་ཡུམ་དུ་གྱུར་པ་སྐུ་ཚེ་ལ་མངའ་མཉེས(བརྙེས)པ་ཞིག་ཡོད་པ་དེས་ཀྱང་
ཆུང་ངུ་ནས་ཤིན་ཏུ་བྱམས་པར་བྱས་ཤིང་
། སློབ་གཉེར་མཛད་པའི་གནས་སྐབས་
སུ་ཁ་ཟས་བཟང་བོ་མང་དུ་བསྐུར་ནས། བདག་ཉིད་ཆེན་པོ་ཉིད་ཀྱི་ཕྱག་གིས་དགེ་
འདུན་རྣམས་ལ་ཇི་ལྟར་རིགས་པར་བྲིམ་དུ་འཛུད་པ་སོགས་ཐབས་མཁས་པས་ སྐྱོང་
བ་ཞིག་ཡོད། སྤྱིར་ན་སྨོ(རྨོ)མོ་དེ་བསོད་ནམས་བསགས་ཤིང་ངོ་མཚར་བའི་སྤྱོད་པ་
ཁྱད་པར་ཅན་དང་ལྡན་པ། འཁོར་རྣམས་ལ་བྱམས་ཤིང་བརྩེ་བས་རྗེས་སུ་སྐྱོང
ཞིག་ཡོད་པས། འཁོར་རྣམས་ཀྱང་དེ་ལ་ལྷག་པར་སྙིང་ཉེ་ཞིང་གུས། ཁྱད་པར་བདག་
8



པཎྜི་ཏ་ནགས་ཀྱི་རིན་ཆེན་གྱི་རྣམ་ཐར།
ཉིད་ཆེན་པོ་འདིའི་ཡུམ་དེ་ཆང་དད་ཤིན་ཏུ་ཆེ་བས་སྲས་སྐྱོང་བའི་ཚུལ་ལ་མི་མཁས་
ནའང་། སྨོ་རྨོ)མོས་ལེགས་པར་སྐྱངས(བསྐྱངས)པས་ཤིན་ཏུ་དྲིན་ཆེ། ཚེ་འདིའི་ངོས་
ནས་དྲིན་ཆེ་བར་མ་ཟད་ཆོས་ལ་སྦྱོར་བའང་དེ་ཁོ་ནའི་ཐུགས་སྐྱེད་བཟང་པོས་སྦྱར།
གོང་དུ་སྨོས་པ་བཞིན་ལ(ལོ)བཅོ་ལྔ་ཙམ་ནས་ངེད་རང་གིས་ཀྱང་བསམ་པ་བཟང་པོ་
སྙེད་རྙེད)མོད། ཆུང་ངུ་ནས་ཆོས་དང་འཕྲད་པ་སྨོ་རྨོ)མོའི་དྲིན་ཡིན་གསུང་། དིང་
སང་དུའང་སྨོ་རྨོ)མོ་དེ་རྣལ་ལམ་དུ་བྱོན་ནས་འདི་ལྟར་གྱིས་ཤིག་ཅེས་འཇུག་ལྡོག་གི་
བྱ་བ་རྣམས་ལུང་སྟོན། ལུང་སྟན(བསྟན)མ་བྱུང་ནའང་རྣལ་ལམ་དུ་བྱུང་བ་ཙམ་གྱིས་
རང་ཉིད་དགེ་སྦྱོར་འཕེལ་བ་དང་
། གཞན་ལ་ཕན་ལ་ཐོགས་པ་ལ་སོགས་པའི་བྱ་བ་
ཁྱད་པར་ཅན་རེ་ཅིས་ཀྱང་འོང་བར་འདུག་པས། ངེད་ཀྱི་སྨོ(རྨོ)མོ་དེ་ཕལ་བ་མིན་པ་
འདྲ་གསུང་།
དེ་ལྟར་སྨོ(རྨོ)མོ་དེས་འཕྲལ་གྱི་ཞབས་རྟོགས(ཏོག)རྣམས་མཛད་ཅིང་
། དགུང་
ལོ་ཉི་ཤུ་གཞེས(བཞེས)ཀྱི་བར་དུ་བཅོམ་ལྡན་འདས་མདོ་སྡེ་མང་པོ་དང་
། སྐྱེས་རབས་
ལ་སོགས་པ་ཕ་རོལ་ཏུ་ཕྱིན་པའི་ཕྱོགས་དགོངས་འགྲེལ་དང་བཅས་པ་དང༌
། གསང་
བའི་ཐེག་པའི་རྒྱུད་སྡེ་རྣམས་ལ་འབད་པ་ཆེན་པོས་སྦྱངས་ཤིང་
། ཁྱད་པར་མདོ་སྡེ་
རྣམས་ལ་སྦྱང་བ་མཛད་པའི་ཚེ། སྤྱིར་ཐར་པ། བྱེ་བྲག་ཏུ་བླ་ན་མེད་པའི་བྱང་ཆུབ་ཁོ་
ན་དོན་དུ་གཉེར་བའི་ཐུགས་འཁྲུངས་ཤིང་
། སློབ་དཔོན་ཆེན་པོ་ཀླུ་གྲུབ(སྒྲུབ)ཀྱི་ཆོ་
ག་ལ་རྟེན(བརྟེན)ནས་མཁན་པོའི་སྤྱན་སྔར་བྱང་ཆུབ་མཆོག་ཏུ་སེམས་སྐྱེད་བསྐྱེད)།
སྐབས་སྐབས་སུ་མཁན་པོ་ལས་ཟབ་མོའི་མན་ངག་མཐའ་ཡས་པ་ཞིག་གསན། དགུང་
ལོ་ཉི་ཤུ་པ་ལ་སྔར་གྱི་མཁན་སློབ་གཉིས་ཀྱིས་མཁན་པོ་དང་ལས་ཀྱི་སློབ་དཔོན་
མཛད། སྔར་གྱི་གྲིབ་ཚོད་པ་དེས་གསང་སྟེ་སྟོན་པ་མཛད་ནས་དད་པའི་དགེ་འདུན་
9



ལོ་པཎ་གྱི་རྣམ་ཐར་ཕྱོགས་བསྒྲིགས།
དང་བཅས་པའི་དབུས་སུ་བསྙེན་པར་རྫོགས་པར་མཛད། དགེ་འདུན་རྣམས་ལ་ཞག་
བདུན་གྱི་བར་ཏུ་སྙེན་བསྐུར(བསྙེན་བཀུར)མཛད། ཡབ་སྔར་ནས་གཤེགས་ནས་ཡབ་
ཀྱི་བཅུང(གཅུང)པོས་རྒྱལ་སྲིད་སྐྱོང་ཀིན(གིན)ཡོད་པའང་སྐབས་དེར་གཤེགས། དེ་ལ་
བདག་ཉིད་ཆེན་པོ་འདི་ནི་རྒྱལ་སྲིད་མེ་འབར་བའི་འོབས་ལྟ་བུར་གཟིགས་པས། རྒྱལ་
པོའི་གོ་འཕང་ནི་ནམ་ཡང་མི་བཞེད་ལ། དེའི་ཕྱིར་ཁུ་བོའི་སྲས་གཉིས་ཀྱི་ཆེ་བ་རྒྱལ་
པོར་དབང་བསྐུར་བའི་བཀོད་པ་མཛད་ནས་རྒྱལ་སྲིད་སྐྱོང་དུ་བཅུག།
དེ་ལྟ་ན་ཡང་ཁུ་བོའི་བཙུན་མོ་དེའི་རྟོག་པ་ལ། དམ་པ་འདི་ཉིད་སྐུ་ཤིན་ཏུ་
གཞོན་པ་ནས་ཐུགས་ཀྱི་མཐུ་ཕུན་སུམ་ཚོགས་ཤིང་སྐྱེ་བོ་ཐམས་ཅད་ཀྱི་ཡིད་འཕྲོག་
པ་ཅིག(ཞིག)ཡོད་པའི་ཚོད་དུ་གདའ་བས། འདི་ད་ལྟ་རྒྱལ་སྲིད་མི་བཞེད་པ་འདུག་
ནའང༌། ནམ་ཞིག་སྐྱེ་བོ་མང་པོས་ཐུགས་གཡོར་ནས། གལ་ཏེ་རྒྱལ་སྲིད་གཞེད(བཞེད)
པའི་སྐབས་སྲིད་ན་འགྲན་པ་ཙམ་ཡང་མི་བཟོད་པས། སེམས་གནགས་ཏེ་འཕྲལ་གྱི་
ཞབས་ཏོག་སོགས་སྔར་བཞིན་མི་བྱེད་པར་སྣང་བ་ཐུགས་ཀྱིས་དགོངས་ཤིང་
། དེ་
རྣམས་ཀྱི་སེམས་ཀྱི་གདུང་བ་བསལ་བ་དང་
། རང་ཉིད་ཀྱང་བྱ་བྲལ་མཛད་ནས་རྡོ་
རྗེ་ཐེག་པའི་ལམ་གྱིས་ཚེ་གཅིག་ལ་བྱང་ཆུབ་པ་འདི་ནི་བདག་ལའང་སྲིད་དོ་སྙམ་དུ་
དགོངས་ནས། མཁན་པོ་ཆེན་པོ་སངས་རྒྱས་དབྱངས་ལ་དོན་དེ་རྣམས་ལེགས་པར་
ཞུས༑ མཁན་པོ་དེས་ཀྱང་ཕུགས་སུ་དེ་ཁོ་ན་ལེགས་པར་དགོངས་ནས་ལེགས་སོའི་
བཀའ་གནང་། འཕྲལ་དུ་དམ་པ་འདིས་ཐུགས་ཕྲོགས་པའི་རྒྱུ་མཚན་གྱིས་བྱ་བྲལ་ལ་
འབྱོན་ཁར་སྤྱན་ཆབ་མང་པོ་བྱུང་།
དེ་ནས་དགོང(དགུང)ལོ་ཉེར་གཅིག་གཞེས(བཞེས)པའི་ཚེ་འཁོར་སུམ་བཅུ་
ཙམ་ཕྱག་ཕྱིར་ཁྲིད། གཟིངས་ལ་སོགས་པ་ལ་ཉེ་བར་མཁོ་བའི་ཡོ་བྱད་ཀྱང་མང་དུ་
10



པཎྜི་ཏ་ནགས་ཀྱི་རིན་ཆེན་གྱི་རྣམ་ཐར།
སྣམས(བསྣམས)ནས་གྲོང་ཁྱེར་དམ་པའི་ལྷོ་ཕྱོགས་ཀྱི་རྒྱུད་ཙག་མ་ལ་སོགས་པའི་ཡུལ་
རྣམས་སུ་རིམ་གྱིས་གཤེགས་ནས་ཕྱོགས་དེ་དང༌། བྷང་ག་ལའི་ཡུལ་གྱི་བར་དུ་ཕྱིའི་རྒྱ་
མཚོའི་ལག་གཅིག་ཡོད་པ་ལ་གཟིངས་ལ་བྱོན།
དེ་ནས་སླར་ཡང་ལྷོ་ཕྱོགས་ལ་ཐེགས་ནས། སློབ་དཔོན་དཔའ་བོའི་དགོན་པ་ཀ་
པེ་ར་པ་ཊ་ན་ཞེས་པར་ཐོགས་ཤིག་བཞུགས། དེ་ནས་ཡི་དམ་གྱི་སྣང་བ་ལ་རྟེན(བརྟེན)
ནས་སིང་གྷ་གླིང་དུ་འགྲོ་བའི་ཚོང་པ་དང་འགྲོགས་ནས་གཟིངས་པ་ལ་ཞུགས་ཏེ་བྱོན་
པས་སིང་གྷ་གླིང་དུ་ཕེབས། སིང་གྷ་གླིང་དེ་ནི་གསུང་རབ་དག་ལས་ལང་ཀའི་གླིང་དུ
གྲགས་པ་དེ་ཡིན་གསུངས་ཏེ། ར་མ་ཎས་འཛམ་བུའི་གླིང་ནས་ལང་ཀའི་གླིང་གི་བར་
དུ་རྡོའི་ཟམ་པ་བཙུགས་པ་རྣམས་ཀྱང་རྒྱ་མཚོའི་ནང་ན་རྡོའི་ཕུང་པོ་འདུག་པ་དངོས་
སུ་སྣང་ཞིང་། སྐབས་འགར་རྡོའི་ཕུང་པོ་ལ་གཟིངས་ཐོགས་འོང་བས་བྱོལ་ནས་འགྲོ་
དགོས་པ་དང་། གླིང་དེ་ཉིད་ནའང་སྲིན་པོ་ལང་ཀ་མགྲིན་བཅུ་བསད་པའི་ཁྲག་གིས་
སྦགས་པའི་རྡོ་དམར་པོས་སྔ་གྲོ(དྲོ)ཙམ་གྱི་སའི་ཆ་ཁྱབ་པར་ཡོད་པའི་གཏམ་རྒྱུད་
ཀྱང་གསུང་།
གླིང་དེ་སྟོན་པས་ཀྱང་ཞབས་ཀྱིས་བཅགས་ཤིང། ཆོས་གསུངས་པས་རི་བོའི་
གནས་ངོ་མཚར་བ་དུ་མ་དང་
། དེ་བཞིན་གཤེགས་པའི་གདུང་བཞུགས་པའི་མཆོད་
རྟེན་མང་པོས་གང་བ་སྐྱེ་བོ་རྣམས་འབྱོར་པ་དང་ལྡན་ཞིང་དགེ་འདུན་ལ་ལྷག་པར་
གུས་པས། བསོད་སྙོམས་བསོད་པ་ཤིན་ཏུ་མང་པོ་སློང་པའི་ཚོགས་ལ་མི་ལྟོས་པར་
འབུལ་བ་ཡོད་པས་དབེན་པ་རྟེན(བརྟེན)པར་ཡང་བསོད་སྙོམས་འབུལ་བ་མང་དུ་
འོང་༑ དེའི་དོན་གྱིས་གླིང་དེར་ལོ་དྲུག་བཞུགས་པའི་ཚེའང་། ཕལ་ཆེར་དབེན་པའི་
གནས་དང་གནས་རྣམས་སུ་སྐྱེད(བསྐྱེད)པའི་རིམ་པ་གཙོ་ཆེ་བའི་ཏིང་འཛིན་ལ་
11



ལོ་པཎ་གྱི་རྣམ་ཐར་ཕྱོགས་བསྒྲིགས།
བཞུགས།
བར་སྐབས་དག་ཏུ་ནི་གླིང་དེ་ན་དགེ་འདུན་ལྔ་བརྒྱ་ལྷག་ཙམ་དང་། དེ་རྣམས་
ཀྱིས(ཀྱི)ནང་ནས་མཁས་པ་ཚད་དང་ལྡན་པ་བཅུ་གསུམ་ཙམ་འདུག་པ་ཕལ་ཆེ་བ་
དང་འཕེལ(འབེལ)བའི་བཀའ་འཆིད་མཛད་པ་དང་། འཛམ་བུའི་གླིང་ནས་བསྣམས་
པའི་ཡོ་བྱད་ཀྱི་ཁྱད་པར་བཟང་པོ་ཡོད་པ་རྣམས་ཀྱིས་དེ་བཞིན་གཤེགས་པའི་མཆོད་
རྟེན་རྣམས་ལ་མཆོད་པའི་བཀོད་པ་རྒྱ་ཆེན་པོ་མཛད། དེ་རྣམས་ལས་དེ་བཞིན་
གཤེགས་པའི་དབུའི་གདུང་བཞུགས་པའི་མཆོད་རྟེན་ཞིག་ལ་མཆོད་པ་འབུལ་བའི་ཚེ།
མཆོད་རྟེན་དེ་ལས་ཤིན་ཏུ་གསལ་བའི་འོད་ཟེར་ཁ་དོག་སྣ་ཚོགས་པ་མང་པོ་མཐའ་
ཡས་པ་ནམ་མཁའི་དབྱིངས་སུ་གྱེན་དུ་འཕྲོས་པ་སླར་ལོག་པ་སྙམ་བྱེད་པ་ན། ངོ་བོ་
འོད་ཀྱི་ཕུང་པོ་ལ་རྣམ་པ་རིན་པོ་ཆེའི་ཆར་ལྟ་བུ་བྱུང་བའང་སྐྱེ་བོ་ཀུན་གྱིས་མཐོང་
པས་ཐམས་ཅད་དད་པ་ཐོབ་ཅིང་
། ཡུལ་དེའི་རྒྱལ་པོ་ཡ་བ་ཧ་བདེ་ཞེས་བྱ་བས་
ཞབས་རྟོགཏོག)ཀྱང་ཆེར་བྱས། རྒྱལ་པོ་དེའི་ཕྱག་ན་དེ་བཞིན་གཤེགས་པའི་ཚེམས་
བཞུགས་འདུག་པའང་མཇལ་ནས་མཆོད་པ་ཆེན་པོ་མཛད།
སྐབས་ཤིག་ཏུ་གླིང་དེ་ན་སུ་མ་ན་ཀུ་ཊ་ཏེ་ཡིད་བཟང་རྩེ་མོ་ཞེས་བྱ་བའི་རི་
བོ་ཆེན་པོ་ཡོད་ཅིང་
། རི་དེའི་སྟེང་དུ་བསྐལ་པ་བཟང་པོའི་སངས་རྒྱས་སྔར་བྱོན་པ་
རྣམས་ཀྱིས་བཞུགས་ནས་ཆོས་གསུངས། དེར་རྡོ་ལེབ་ཤིན་ཏུ་ཡངས་པ་ཅིག་ཞིག)གི་
ངོས་ལ་རྒྱལ་བ་ཤཱཀྱའི་དབང་པོ་ཡན་ཆད་ཀྱི་ཞབས་རྗེས་ཀྱང་ཡོད་པས་གནས་དང་
རྟེན་ཤིན་ཏུ་བྱིན་རླབས་ཆེ་བ་ཞིག་ཡོད་པ་ལ། འཇལ(མཇལ)བ་དང་མཆོད་པའི་སླད་
དུ༔ ཉིད་ཀྱི་འཁོར་དང་ཡུལ་མི་མང་པོ་དང་བཅས་ཏེ་བྱོན་ནས་རི་དེའི་སུམ་གཉིས་
ཙམ་དུ་ཕེབས་པ་དང༌། རི་བོ་དེ་ཉིད་ཀྱི་སྙིང་པོ་ལྟ་བུ་ངོས་ཁོ་ར་ཁོར་ཡུག་ཏུ་བྲག་རི་
12



པཎྜི་ཏ་ནགས་ཀྱི་རིན་ཆེན་གྱི་རྣམ་ཐར།
རྩེགས་པ་མཐོན་པོ་ཞིག་འདུག་ཅིང་
། ལམ་གང་ཡིན་མ་འཚལ་ནས་ཡུལ་མི་རྣམས་
ལ་དྲིས་དུས། བྲག་གི་ངོས་གཟར་པོ་ཞིག་ལ་ལམ་གྱི་རྣམས(རྣམ)པ་ཙམ་ལེགས་པར་
རྟགས(བརྟགས)ན་མངོན་དུ་རུང་ཙམ་ཞིག་བརྟན(བསྟན)།
དེའི་ཚེ་ལམ་འདི་ལ་རང་དགར་ཐར་བ་མི་འདྲ་ན་ཇི་ལྟར་བྱ་ཞེས་གསུངས་པ་
ན༑ འདི་ལ་ཇི་ལྟར་འདོད་འདོད་དུ་འགྲོ་མེད་དེ། སྔོན་བསོད་ནམས་ཅན་གྱི་སྐྱེས་བུ་
འགའ་རེས་སྦ་ཐག་ལ་སོགས་པའི་ལམ་གྱི་ཐེམ་སྐས་ཡོད་པ་ལ་འཇུས་ཏེ་འགྲོ་བ་ཡིན་
འདུག། ད་དེ་རྣམས་ནི་མི་སྣང་
། ད་ཐར་པའི་ཐབས་མེད། གལ་ཏེ་ཐར་ན་ལྟ་འདིའི་རྩེ་
མོ་ན་གྲུབ་ཆུ་ཁྱད་པར་ཅན་དང་
། དེ་བཞིན་གཤེགས་པ་བཞིའི་ཞབས་རྗེས་ཀྱང་ཡོད་
འདུག་པ་ལ་ཟེར། དེ་ནས་དེ་ནུབ་དེ་ཉིད་དུ་གཟིམས་ནས་བླ་མ་དང་ཡི་དམ་ལ་གསོལ་
བ་བཏབ་པ་ན། དགེ་བའི་མཚན་པ་ཁྱད་པར་ཅན་ཡང་སྙེད(རྙེད)། ནམ་ལངས་འཕྲལ་
པ་ད་ནི་ཐར་བ་སྲིད་དམ་སྙམ་ནས་བྲག་རིའི་ངོས་དེ་ལ་གཟིགས་པ་ན། སྔོན་ཡུལ་མི་
རྣམས་ཀྱིས་སྟན(བསྟན)པའི་ལམ་གྱི་རྣམ་པ་དེ་ལས་ཅུང་ཟད་འཛུར་བའི་ཐད་ཅིག་ན།
ཡར་ལག་པས་འཛིན་ཅིང་རྐང་བ་འཇོག་ཏུ་རུང་བའི་བྲག་གི་ཁུང་བུ་ཆེད་དུ་བརྐོས་
པ་ཁ་ཅིག་སྣང་ནས། འཁོར་རྣམས་ལ་འདི་ན་ཡར་ལམ་འདུག་གིས། འདེང་ངམ་ཞེས་
གསུངས་ནས། འཁོར་དང་བཅས་པ་ལམ་དེ་ནས་རི་དེའི་རྩེ་མོར་ཡུད་ཙམ་གྱིས་ཕེབས།
ཐོག་མར་དེ་བཞིན་གཤེགས་པའི་ཞབས་ཀྱི་རྗེས་ལ་མཆོད་པ་རྒྱ་ཆེན་པོ་ཕུལ་སྟེ(ཏེ)
གསོལ་བ་བཏབ་པ་ན། ཉི་མ་ཤར་བ་དང་དུས་འཚུངས་པར་ནམ་མཁའི་དཀྱིལ་ནས་
ཁ་དོག་སྣ་ལྔ་པའི་འོད་ཟེར་གྱི་དྲ་བ་ཆེན་པོ་གནམ་བབས་སུ་བབས་ནས། བདག་ཉིད་
ཆེན་པོ་འཁོར་དང་བཅས་པའི་ལུས་ལ་དཀྲིས་ཤིང་དཀྲིས་ཤིང་བབས་པ་བྱུང་
།
དེའི་ཚེ་དེ་བཞིན་གཤེགས་པའི་ཡང་དག་པའི་ཡོན་ཏན་རྗེས་སུ་དྲན་ནས་དད་
13



ལོ་པཎ་གྱི་རྣམ་ཐར་ཕྱོགས་བསྒྲིགས།
པོ་དད་པོ་བྱུང་གསུངས་ཞིང(ཤིང)། དེ་བཞིན་གཤེགས་པ་ལ་དད་པ་སྐྱེས་ན་སེམས་
ཅན་ལ་སྙིང་རྗེ་སྐྱེ་བ་ཡིན་ནམ་མ་ཡིན་ཞེས་དྲི་བ་གསུངས་པ་ན། བདག་ནི་འདི་སྙམ་
དུ་དེ་བཞིན་གཤེགས་པ་ལ་ཡང་དག་པའི་དད་པ་སྐྱེས་ཞེས་གསུང་བ་ན། དེ་བཞིན་
གཤེགས་པ་ལ་དད་པ་སྐྱེས་ན་སེམས་ཅན་ལ་སྙིང་རྗེ་སྐྱེ་བ་ཡིན་ནམ་ཞེས་གསུང་བ་
འདི་ནི། དམ་པ་འདི་ནི་བླ་ན་མེད་པའི་བྱང་ཆུབ་སེམས་དཔའ་ལྟ་བྱིས་པས(པའི)
གནས་སྐབས་ནས་ཡིན་མོད་ཀྱི། དེའི་ཚེ་དེ་བཞིན་གཤེགས་པའི་ཞབས་རྗེས་གཟིགས་
པས་དད་པ་དང་སྙིང་རྗེས་དྲངས་པའི་གཞན་དོན་དང་
། བྱང་ཆུབ་ལ་དམིགས་པའི་
བྱང་ཆུབ་ཀྱི་སེམས་ཁྱད་པར་དུ་འཕགས་པ་ལས་ཆེས་ཁྱད་པར་ཏུ་ཕགས་པ་ཞིག་
འཁྲུངས་སོ་སྙམ་དུ་བསམས་པའི་མོད་ལ། རྣམ་པར་ཐར་པ་བླ་ན་མེད་པ་གཞན་
དག་ཀྱང་བསམས་ནས་དེ་ཙམ་གྱིས་ཚོད་འཛིན་པར་བྱེད་པ་བདག་ཉིད་ཅི་འདྲ་སྙམ་
མོ་ །
དེ་ནས་རི་བོ་དེ་ལས་བབས་ནས། སྐབས་ཤིག་ཏུ་རི་བོ་དེའི་བྱང་ངོས་ཀྱི་རྩ་བ་
ཉེ་བ་ཞིག་ན་གླུ་ན་ཝེ་ར་ཞེས་བྱ་བའི་མཆོད་རྟེན་ཆེན་པོ་བཀོད་པ་དང་དབྱིབས་ཕུན་
སུམ་ཚོགས་པ། དེ་བཞིན་གཤེགས་པའི་མགུལ་གྱི་གདུང་དང་
། དབུ་སྐྲ་དང་རིང་བསྲེལ་
ལ་སོགས་པ་མང་དུ་བཞུགས་པ་ཞིག་ཡོད་པ་ལ་མཆོད་པ་རྒྱ་ཆེན་པོ་མཛད། དེའི་ཚེ་
ཉི་མ་གུང་གི་དུས་ལ་ནམ་མཁའ་ལ་སྤྲིན་མེད་ཅིང་
། ཤིན་ཏུ་དྭངས་པ་ལ་མཆོད་རྟེན་
ཆེན་པོ་དེ་ལས་ཁ་དོག་སྣ་ཚོགས་པའི་འོད་ཟེར་གྱི་འཕྲེང་བ་སྐར་མདའ་ལྟ་བུ་མཐའ་
ཡས་པ་མང་པོ་གྱེན་དུ་འཕྲོས་ནས། སླར་འོག་ཏུ་ལྡིང་ཞིང་ལྡིང་ཞིང་བྱུང་བའི་དཀྱིལ་
ནས་འོད་ཀྱི་གོང་བུ་ཞིག་བདག་ཉིད་ཆེན་པོ་ལ་ཆེད་དུ་འཁོར་བ་སྙམ་བྱེད་ནས། ཕྱག་
བཟེད་པ་ནས་ཕྱག་མཐིལ་དུ་བབས་པའི་ཚེ་ཁ་དོག་སྣ་ཚོགས་པའི་ཤེལ་གྱི་སྐུད་པ་
14



པཎྜི་ཏ་ནགས་ཀྱི་རིན་ཆེན་གྱི་རྣམ་ཐར།
ཤིན་ཏུ་ཕྲ་བ་གོང་བུར་བྱས་པ་ལྟ་བུ་ཞིག་སྣང་། རེག་པར་གཟོད(བཟོད)དམ་སྙམ་
དགོངས་ནས་ཕྱག་གཡོན་པའི་འཐིལ(མཐིལ)ན་གནས་པའི་གོང་བུ་དེ་ལ་གཡས་པའི་
སོར་མོས་ཅུང་ཟད་རེག་པར་རྩམ(བརྩམ)པའི་མོད་ལ་ཡལ་བར་གྱུར་གསུང་
།
སྤྱིར་གླིང་དེར་བཞུགས་པ་ཕལ་ཆེར་བི་དཱ་ག་མ་ཞེས་པའི་དགོན་པར་བཞུགས།
འོན་ཀྱང་གནས་བྱིན་བརླབས་ཅན་དུ་གྲགས་པ་མང་པོར་ཡང་ཐོགས་རེ་ཐོགས་རེ་
བཞུགས། ཁྱད་པར་མཆོད་རྟེན་གྲུ་ན་ལེ་རའི་ནུབ་ཕྱོགས་ན་བོ་དེ་ཙིའི་ཤིང་སྡོང་
པོ་བུད་དྷ(བུདྡྷ)ཤ་ར་ཎ་ཞེས་བྱ་བ། ཤིང་དེའི་རྩ་བར་དེ་བཞིན་གཤེགས་པས་ཞག་
བདུན་དུ་ཏིང་ངེ་འཛིན་ལ་མཉམ་པར་བཞག་པ་ཅིག(ཞིག)ཡོད་པ་དེར། ཤིང་དྲུང་
པའི་སྦྱངས་པའི་ཡོན་ཏན་གྱི་དོན་དུ་ཟླ་བ་གསུམ་བཞུགས་ནས་ཕལ་ཆེར་མཉམ་པར་
བཞག་པ་ཁོ་ནས་འདའ་བར་མཛད། དེའི་ཉེ་ལོགས་ན་དེ་བཞིན་གཤེགས་པའི་དཔྲལ་
བའི་གདུང་བཞུགས་པའི་མཆོད་རྟེན་ལའང་མཆོད་པ་ཆེན་པོ་ཕུལ་བས། མཆོད་རྟེན་
དེ་ལས
ལས་ཀྱང་མཐའ་ཡས་པའི་འོད་ཟེར་འཕྲོ་བ་བྱུང་བས། ཀུན་གྱིས་ངོ་མཚར་དུ་
འཛིན་པ་དང་། དེ་ནས་དེ་བཞིན་གཤེགས་པའི་ལྷུང་བཟེད་བཞུགས་པའི་མཆོད་རྟེན་
ལའང་མཆོད་པ་ཕུལ། སྐོར་བ་མང་དུ་མཛད། དགེ་བའི་མཆོད་རྟེན་ཆེན་པོའི་དྲུང་དུ་
ཡུན་རིང་དུ་དབེན་པར་རྟེན་བརྟེན)
། ཐུགས་དམ་གྱི་ལྟས་ངོ་མཚར་བ་ཡང་གཟིགས།
སྐབས་ཤིག་ཏུ། ཀ་ཊ་ལཱ་དི་ནིའི་དགོན་པར་སློབ་དཔོན་ཆོས་ཀྱི་གྲགས་པ་ཞེས་
བྱ་བ་ལ་འདུལ་ལུང་དང་། འོད་ལྡན་ལ་སོགས་པ་གསན། གཞན་དག་ལའང་ཇི་ལྟར་
རིགས་པར་ཆོས་མཚན(ཚན)རེ་གསུངས། གླིང་དེ་ན་ཡོད་པའི་མི་རྣམས་ཀྱང་འཛམ་
བུའི་གླིང་པ་རྣམས་ལས་ངེད་ཆོས་ལྷག་པ་ཡིན་སྟེ་ཏེ།། ཁྱད་པར་ནི། ནགས་ཐམས་ཅད་
གླང་པོ་ཆེས་གང་པ་ཡིན། ས་ཐམས་ཅད་འབྲུ་དང་རིན་པོ་ཆེས་གང་བ་ཡིན། ཆུ་ཐམས་
15



ལོ་པཎ་གྱི་རྣམ་ཐར་ཕྱོགས་བསྒྲིགས།
བ་ལ་
ཅད་མུ་ཏིག་གིས་གང་པ་ཡིན། ཁྱིམ་ཐམས་ཅད་པདྨ་ཅན་གྱིས་གང་པ་ཡིན་ཟེར། དོན་
ལ་ཡང་ཆ་འདྲ་བར་འདུག་ཅིང་། མི་རྣམས་རང་བཞིན་བཟང་བ། རབ་ཏུ་བྱུང་བ
གུས༑ དབེན་པའི་གནས་ནས་གྲོང་དུ་བསོད་སྙོམས་ལེན་པ་ལ་བཏང་པའི་ཚེ། ལེན་
མི་ཇི་སྐད་དུ་སྨྲ་བ་དང་མཐུན་པའི་བསོད་སྙོམས་བཟང་པོ་རྫུན་མི་སྨྲ་སྙམ་ནས་
རྟག(བརྟག)དཔྱད་མི་བྱེད་པར་སྐུར། དེ་བཞིན་གཤེགས་པའི་གདུང་མང་དུ་བཞུགས་
པའི་མཆོད་རྟེན་གྱིས་ཐོག་གྲངས(དྲངས)པའི་གནས་ངོ་མཚར་ཅན་མང་དུ་ཡོད།
དེ་ནས་བྱ་བྲལ་བྱས་ནས་ཀྱང་འཕྲལ་སྐྱིད་པ་ལ་ལྟ་ན། གླིང་དེར་འདུག་རིགས་
ནའང་། སྐྱིད་པ་ལ་མ་བལྟས་པར་འཛམ་བུ་གླིང་དུ་བྱོན་ནས། དེ་བཞིན་གཤེགས་
པས་སྟན {བསྟན}པའི་གནས་རྣམས་སུ་ཏིང་ངེ་འཛིན་ལ་མཉམ་པར་འཇོག་པའི་
དགོངས་པ་བཏང་ནས་གཟིངས་བཙལ་བ་ན། ཕྱི་རོལ་པ་གཅིག་གིས་བདག་པོ་བྱེད་
པའི་གཟིངས་འཛམ་བུ་གླིང་དུ་འགྲོ་བ་ཞིག་འདུག་པ་ལ། ངེད་དཔོན་སློབ་ཀྱང་འཛུད་
དགོས་གསུངས་པས་དེས་ཁས་བླངས་ནས། དཔོན་སློབ་ལྔ་བཅུ་ཙམ་དང་
། གཟིངས་
ཀྱི་བདག་པོ་དཔོན་གཡོག་ཉིས་བརྒྱ་ཙམ་དང་བཅས་ཏེ་བྱོན་པ་ན། རྒྱ་མཚོའི་ལམ་གྱི་
བཞི་ཆ་ཙམ་དུ་སླེབས་པའི་ཚེ། ཕྱི་རོལ་པ་དེ་ན་རེ། ད་ནི་གཟིངས་འདིས་མི་ཐེག་པར་
འདུག་པས་ཁྱེད་དཔོན་སློབ་འདོན་དགོས་ཤེས(ཞེས)ཟེར་བ་ན། བདག་ཉིད་ཆེན་པོ་
འདིའི་ཕྱག་ན་ཡོད་པའི་ཡོ་བྱད་ཇི་སྙེད་པ་རྣམས་ཁོ་ལ་གཏེར(སྟེར)། དེ་སྐད་མ་ཟེར།
གཟིངས་ཀྱིས་ཀྱང་ཐེག་པར་འདུག་ཅེས་ཇི་ཙམ་སྨྲས་ཀྱང་ཁོ་ཉན་དུ་མ་འདོད། འོ་ན་
རྒྱ་མཚོའི་དབུས་ན་འདོན་ག་ལ་ཕོད། འགྲམ་ཞིག་དུ་འདོན་པའི་ཐབས་གྱིས་ཤེས(ཞེས)
གསུངས་པ་ན། ཁོས་ཐོག་མར་གཟིངས་དེ་ནུབ་ཕྱོགས་ལ་བཏད(གཏད)ནས་བཏང་།
དེ་ནས་སིང་གྷ་གླིང་གི་ནུབ་བྱང་གི་འགྲམ་ཞིག་ཏུ་དཔོན་སློབ་རྣམས་གཟིངས་
16



པཎྜི་ཏ་ནགས་ཀྱི་རིན་ཆེན་གྱི་རྣམ་ཐར།
ལས་ཕྱུང་ནས་ཁོ་རང་འཛམ་བུའི་གླིང་ལ་སོང་། གནས་དེ་ན་ཤ་ཟ་བ་རྣམས་ལ་མཚོ་
འགྲམ་གྱི་ཉ་སྐམ་པོ་མང་པོ་འདུག་པ་དང་
། ཤ་མི་ཟ་བ་རྣམས་ལའང་ཤིང་ཏོག་བཟང་
པོ་མང་པོ་འདུག་པས་མཚོའཚོ)བས་ཉོན་མོངས་པ་མི་འོང་འདུག་ནའང་
། ཡན་མན་
དུ་བྲག་གི་གཡང་རྒྱ་མཚོ་ལ་ཐུག་པས་ཐར་བ་མེད། ནགས་དེ་ནས་སིང་གྷ་གླིང་གི་
དབུས་སུ་འགྲོ་བ་ལའང་ནགས་ཐུག་ཆེས། གཅན་ཟན(གཟན)གཏུམ་པོ་མང་པོ་ཡོད་
པས་ལམ་མི་དོད། ཕྱོགས་དེར་གཟིངས་འོང་བའི་སྲོལ་ནི་ཡེ་མེད་པས་དེའི་རྒྱུ་མཚན་
གྱིས་འཁོར་རྣམས་ཅི་བྱ་ཏོལ(གཏོལ)མེད་ནས་ཡི(ཡིད)ཤི་བར་གྱུར་པ་ན། བདག་ཉིད་
ཆེན་པོ་འདིས་འདོད་པའི་ལྷ་ལ་གསོལ་བ་མང་དུ་བཏབ་པ་ན། ནུབ་གསུམ་པའི་རྣལ་
ལམ་དུ་དགེ་སློང་ཞིག་བྱུང་ནས། ཁྱེད་དཔོན་སློབ་ཡིད་མ་བདེ་བར་མ་བྱེད། ད་སྟེ་
ཞག་ལྔ་ན་ཁྱེད་རྣམས་སྒྲོལ་བའི་གཟིངས་འོང་པ་ཡིན་གསུང་པ་ཅིག(ཞིག)བྱུང་
། རྣལ་
སད་པ་ན་དགྱེས་ཏེ་འཁོར་རྣམས་ལའང་
། ཁྱེད་རྣམས་ཡིད་བདེ་བར་གྱིས་ཤིག། རང་
རེ་དཔོན་སློབ་མྱུར་ཏུ་འཛམ་བུའི་གླིང་དུ་ཕྱིན་པའི་མཚན་མ་བཟང་པོ་བྱུང་གསུང་བ་
མཛད་ནས་དབུགས་ཕྱུང་
།
གནས་དེར་ཞག་ལྔ་སོང་པའི་སྔ་གྲོ་དྲོ)ཤིན་ཏུ་སྔ་བའི་ཚེ་བདག་ཉིད་ཆེན་པོས།
དེ་རིང་དུས་ཡིན་དགོངས་ནས་རྒྱ་མཚོའི་སྟེང་ན་ཕར་གཟིགས་པ་ན། རྒྱ་མཚོའི་སྟེང་
རྒྱང་རིང་པོ་ནས་བྱ་རོག་ལྟ་བུ་ནག་ལིང་བ་ཅིག(ཞིག)བྱུང་བ་ན། ཕ་གི་ཅི་ཡིན་ལ་
ལྟོས་ཤིག་ཅེས་གསུངས་ནས། ཐམས་ཅད་ཀྱིས་ལྟས(བལྟས)པའི་ཚེ། རེ་ཞིག་ན་རྟ་ཙམ་
གྱི་ནག་ལིང་བ་ཅིག(ཞིག)བྱུང་
། དེ་ནས་རིང་པོ་མ་ཐོགས་པར་ཁང་བ་ཙམ་ཞིག་ཏུ་
སོང་༑ དེ་ཐམས་ཅད་ཀྱིས་གཟིངས་ཡིན་པར་ཐག་ཆོད། དགའ་ཆེས་ཤིང་བླ་མ་ལའང་
ཡིད་ཆེས། དེ་མ་ཐག་དཔོན་སློབ་རྣམས་བཞུགས་ས་དེ་ཉིད་དུ་གཟིངས་དེས་སླེབ་
17



ལོ་པཎ་གྱི་རྣམ་ཐར་ཕྱོགས་བསྒྲིགས།
བྱུང་པ་ན། གཟིངས་ནང་དེ་ན་མི་མང་པོ་ཡང་མི་འདུག བདག་པོ་དེ་ལ་ངེད་འཛམ་
བུའི་གླིང་དུ་འགྲོ་འདོད་པ་ཡིན་པ་ལ། ཕྱི་རོལ་པ་ཅིག(གཅིག)གིས་གཟིངས་ཀྱི་ནང་
ནས་གནས་འདི་འདྲ་བར་ཕྱུང་། ད་ཁྱེད་ཀྱི་གཟིངས་འདིས་ངེད་དཔོན་གཡོག་སྒྲོལ་
དགོས། ཁྱེད་རང་ལའང་ནོར་མང་པོ་གཏེར(སྟེར)བ་ཡིན་གསུངས་པས། དེ་ན་རེ། ཁྱེད་
དཔོན་སློབ་གནས་སྐབས་འདི་ལྟ་བུར་གྱུར་པ་འོ་རྒྱལ(བརྒྱལ)། ད་ཁྱེད་རྣམས་ཀྱི་ནང་
ན་རབ་ཏུ་བྱུང་བ་མང་པོ་འདུག་པ་དང་། ཁྱད་པར་བླ་མ་ཁྱེད་བཟང་པོ་ཅིག(ཞིག)
ཡིན་པ་འདྲ་བས། ད་ལན་རྔན་པ་མི་འདོད་པར་ངེད་དད་པའི་ལས་བྱེད་ཟེར་ནས་
གཟིངས་སུ་བཅུག་སྟེ་ཡུད་ཙམ་གྱིས་འཛམ་བུའི་གླིང་དུ་ཕྱིན། དེ་ཡང་གཟིངས་བྱང་
དུ་ཐད་སོར་བཏང་ན། རྒྱ་གར་ཤར་ཕྱོགས་ཀྱི་འགྲམ་དུ་འོང་ནའང་། བདག་ཉིད་ཆེན་
པོ་འདིའི་བཞེད་པ་དང་སྦྱར་ནས་ནུབ་བྱང་ལ་བཏང་བས། རྒྱ་གར་ལྷོ་ཕྱོགས་ཀ་ལིང་
ཀའི་རྒྱལ་ཁམས་སུ་ཕེབས།
དཔལ་འབྲལ་ཕུང་གི(འབྲས་སྤུངས་ཀྱི་མཆོད་རྟེན་ལ་མཆོད་པ་མང་དུ་མཛད།
མཚན་མ་བཟང་པོ་མང་དུ་བྱུང་གསུང་ཞིང་། ལྷོ་ཕྱོགས་ཀྱི་རྒྱུད་དེ་ན་པཎྜི་ཏ་ཆེན་པོ་
ནུ་ཥ་སཱུརྱ་ཞེས་བྱ་བ། གཞོན་ནུ་ནས་རིག་པའི་གནས་ཐམས་ཅད་ཀྱི་ཕ་རོལ་ཏུ་ཕྱིན་པ།
སྙན་དངགས་རྩོམ་པའི་ཚེའང་པྲསྟ་རལ་མི་ལྟོས་པར་སྡེབ་སྦྱོར་ཁྱད་པར་ཏུ་འཕགས་
པའི་སྦྱོར་བ་དང་ལྡན་པ་ཡིག་མཁན་གྱི་རྩལ་གྱིས་ཇི་ཙམ་ལྕོགས་པ་བྲིས་མཆོག(ཆོག)
པ་ཅིག(ཞིག)འདུག དེས་རྩམས(བརྩམས)པའི་སྙན་དངགས་ལ་ཕྱི་རོལ་པའི་མཁས་པ་
བདུན་གྱིས་སྐྱོན་བཟུང་ནས། ཡུལ་དེའི་རྒྱལ་པོ་ཕྱི་རོལ་པ་བདུན་པོ་དེས། འདི་ལྟར་
སྐྱོན་ཆགས་པའི་ཚིགས་སུ་བཅད་པ་སྦྱར་ནས་མཁས་པར་རློམ་པའི་དགེ་སྦྱོང་དག་
དང་ངེད་ཅག་རྩོད་པའི་གྲལ་ཤོམས་ལ། དེ་དག་ཁུག་ཅིག། ཅི་སྟེ་རྩོད་པར་མི་བཟོད་ན་
18



པཎྜི་ཏ་ནགས་ཀྱི་རིན་ཆེན་གྱི་རྣམ་ཐར།
ནི་ཡུལ་ནས་ཕྱུང་ཞིག་ཅེས་སྨྲས་པ་ན། རྒྱལ་པོས། དེ་དག་ལ་རྩོད་པའི་གྲྭ་བཤམ་པར་
ཡང་བགྱི་ལ། ཁྱེད་བཅག(ཅག)ལས་སུ་ཕམ་པ་དེ་ཁོ་བོས་ཡུལ་ནས་འབྱིན་པར་མི་བྱེད་
ཀྱང་། སུ་རྒྱལ་བ་དེ་ལ་བྱ་རྒ(དགའ)ཆེན་པོ་སྦྱིན་ཞེས་སྨྲས། མིའི་ཉི་མ་ལ་ཁྱེད་ཀྱིས་
རྩོད་པར་བཟོད་དམ། གལ་ཏེ་ཁྱེད་ཀྱིས་མི་བཟོད་ན་ཡང་
། ཁྱེད་ཀྱི་སློབ་དཔོན་དང་
རྒན་རབས་གཞན་དག་གིས་བཟོད་ན་ཡང་
། འདིར་སྟོན་པ་ཆེན་པོ་འདི་དག་དང་
རྩོད་པའི་སླད་དུ་ཤོག་ཅིག། ཁོ་བོས་རྩོད་པའི་གྲལ་བཤམས་ནས། ཁྱེད་བཅག(ཅག)
ལས་སུ་རྒྱལ་བ་དེ་ལ་བྱ་དགའ་སྦྱིན་ནོ། །ཞེས་སྤྲིངས་པ་ན། དཔོན་སློབ་ཐམས་ཅད་ཀྱིས་
ནུས་པར་ཁས་བླངས་འདུག། དེ་ནས་དུས་ལ་བབ་པ་ན། དེ་ཐམས་ཅད་རྩོད་པའི་གྲར་
འཁོད་ནས། ཐོག་མར་ཕྱི་རོལ་པའི་སྟོན་པ་བདུན་པོ་དེ་རྣམས་ཀྱིས། མ་ནུ་ཥ་སཱུརྱས་
བརྩམས་པའི་ཚིགས་སུ་བཅད་པ་དག་བཀླགས་ནས། འདི་ནི་དགྲའི(སྒྲའི)སྦྱོར་བ་དག་
དང་འགལ་བ་ཡིན། འདི་དང་འདི་ནི་ཉམས་དང་ལྡན་པའི་སྙན་དངགས་ཀྱི་ཚུལ་ལས་
ཉམས་པ་ཡིན་ནོ་ཞེས་ཏེ། དེ་ལྟར་འདི་དག་ལ་སྦྱོར་བ་པོ་ཉིད་དམ་གཞན་གྱིས་ཀྱང་
རུང་སྟེ། ཇི་ལྟར་རིགས་པར་ལན་ཐོབ་ཅིག། ཅེས་སྨྲ་བ་ན།
ཐོག་མར་མ་ནུ་ཥ་སཱུརྱའི་སློབ་དཔོན་རྒན་པ་དག་གིས་ལན་གྱི་རྣམ་པ་དེ་དང་
དེ་འདེབས་ཤིང་། ཕྱི་རོལ་པ་དེ་རྣམས་ཀྱིས་དེ་དག་ལ་ལན་གྱི་རྣམ་པ་ལྟར་སྣང་པ་
དང་སུན་འབྱིན་པ་ལྟར་སྣང་པ་དུ་མར་བྱེད་པ་མཐོང་ནས། མིའི་ཉི་མས་སློབ་དཔོན་
དང་གནས་རྟེན(བརྟན)དག་ལ། ཁྱེད་ཅག་རེ་ཞིག་བཞེས་ཤིག། ལས་འདི་ནི་བྱ་དཀའ་
བ་མ་ཡིན་པས་ཁོ་བོས་རྔོ་ཐོགས་པར་བགྱིའོ། །ཞེས་ཞུས་པས། ཕྱི་རོལ་པ་རྣམས་ཀྱིས་
ཀྱང་༑ དེ་ལྟ་ན་དེ་བཞིན་དུ་བགྱིའོ་ཞེས་སྨྲས་ཏེ། ཉིན་ཞག་བདུན་དུ་རྩོད་པའི་དུས་
བྱས་ནས། ཉི་མ་གསུམ་པ་ལ་བབ་པ་ན། མིའི་ཉི་མས། ཁྱེད་ཀྱིས་འདི་སྐད་དུ་སྨྲས་ཏེ་
19



ལོ་པཎ་གྱི་རྣམ་ཐར་ཕྱོགས་བསྒྲིགས།
དྲན་ནམ། དྲན་ནོ། །འོ་ན་འདི་དང་འདི་སྐད་དུ་སྨྲས་བ་དེ་ཡང་དྲན་ནམ། དྲན་ནོ། །འོ་
ན་ད་ནི་ཞེས་བྱས་ནས་རིགས་པ་དུ་མས་ཚར་བཅད་པ་ན། ཐམས་ཅད་སྤོབས་པ་མེད་
པར་གྱུར་པ་མཐོང་ནས། རྒྱལ་པོ་དེས་སྔན་ཆད་མིའི་ཉི་མ་ལ་དེ་ཙམ་དུ་མི་འཛིན་
པ་ཡིནའང་། དེའི་ཚེ་སྟོན་པ་ཆེན་པོ་དེ་རྣམས་སྤོབས་པ་དང་བྲལ་བར་བྱས་པ་ལ་ཡ་
མཚན་སྐྱེས་ཏེ། རྒྱལ་པོ་དེ་ཉིད་ཕྱི་རོལ་པའི་ལུགས་ལ་དད་པ་ཞིག་ཡིན་མོད་ཀྱི། དད་
ཆེས་པས་མིའི་ཉི་མ་ལ་ཡུལ་འཁོར་ཆེན་པོ་ཞིག་ཕུལ།
དེ་ནས་བཟུང་སྟེ་ཡུལ་ལྷོ་ཕྱོགས་ཀྱི་རྒྱུད་ན་ཤིན་ཏུ་མཁས་པའི་པཎྜི་ཏ་ཆེན་པོ་
མིའི་ཉི་མ་དེ་ཉིད་ཀྱིས་ཀྱང་
། བདག་ཉིད་ཆེན་པོ་འདིའི་ཞབས་ཏོག་མཛད་ནས་ལྷོ་
ཕྱོགས་ཀྱི་རྒྱུད་དུ་ལོ་གསུམ་བཞུགས། དེའི་བར་ཏུའང་ཕལ་ཆེར་ཐུགས་དམ་ལ་བཞུགས་
ཤིང་༑ སྐབས་འགར་གསང་སྔགས་ཀྱི་དཀྱིལ་འཁོར་ཅི་རིགས་པའང་བསན་གསན)།
མིའི་ཉི་མས(མིའི)སྤྱན་མངར་ཆོས་བསན་གསན)ནམ་ཞུས་པས། ཁོང་འཛམ་བུའི་གླིང་
ན་མཁས། ཆོས་ནི་མ་བསན(གསན)།
ནི་མ་བསན(གསན། མོས་པ་ཆེན་པོ་མཛད་གསུང་།
དེ་ནས་གོ་དཱ་ཝཱ་རིའི་ཆུ་རླུང་ཆེན་པོ་བརྒལ་ནས། བྱང་ཕྱོགས་སུ་ཟླ་བ་ཅིག(གཅིག)
གི་ས་ན་དཔལ་གྱི་རི་བོ་ཡོད་པས་དེར་བྱོན། སློབ་དཔོན་ཆེན་པོ་ཀླུའི་བྱང་ཆུབ་ཀྱི་
དགོན་པ་ད་ལྟའང་སྤྱིལ་པོ་ལྔ་བཅུ་ཙམ་འདུག། དེར་ཐུགས་དམ་ལ་བཞུགས། བདག་
ཉིད་ཆེན་པོ་དཔལ་ཤ་བ་རི་དབང་ཕྱུག་དང་ལན་མང་དུ་འཇལ་བར་གྲགས་འདུག
པས༑ བདག་གིས། དཔལ་གྱི་རི་ལ་བཞུགས་པའི་ཚེ་དཔལ་ཤ་བ་རི་པཱ་འཇལ(མཇལ)
ལམ་ཞུས་པས། ཞལ་སྔ་ནས། དེ་འདུག་པའི་ཚེ་ན། རེ་ཞིག་རི་བོ་དེའི་ངོས་ཀྱི་ཕུགས་
ཟབ་མོ་ཅིག(ཞིག)ན། དཔལ་ཤ་བ་རི་དབང་ཕྱུག་བཙུན་མོ་དང་བཅས་པ་འདུག།
བཙུན་མོ་ཅིག(གཅིག)ན་རེ། ཕྱི་རོལ་གྱི་མི་འདི་ངེད་རང་གི་ཐད་དུ་འོངས་པ་ལ་
20



པཎྜི་ཏ་ནགས་ཀྱི་རིན་ཆེན་གྱི་རྣམ་ཐར།
འགྲོན་དུ་བྱ་བ་ཞིག་མི་བྱའམ་ཞེས་དཔལ་ཤ་བ་རི་ཞུས་པ་ན། གྱིས་ཤིག་གསུང་པའི་
བཀའ་བྱུང་ནས་བཙུན་མོ་ཕྱིར་བྱུང་
། ངེད་རང་ཕུག་གི་ནང་དུ་ཁྲིད་ནས་འགྲོན་བྱས་
སོ་གསུང་
། འགྲོན་ཇི་ལྟར་མཛད་ལགས་ཞེས་ཞུས་པས། ཞལ་འཛུམ་པ་མཛད་ནས།
བཟའ་བཏུང་མང་པོ་མཛད་པ་ཡིན་མོད། གསུང་བ་ཙམ་ལས་ཁྱད་པར་རྒྱས་པ་ནི་
གསུང་དུ་མ་སྣང(གནང)། དེ་ནས་རྒྱ་གར་ནུབ་ཕྱོགས་ལ་དལ་བུ་དལ་བུས་བྱོན་ཞིང་
། དེ་
བཞིན་གཤེགས་པས་གང་དུ་བཞུགས་པ་དང་ཆོས་གསུངས་པའི་གནས་ཀྱི་ཁྱད་པར་
རྣམས་སུ་ཐོགས་རེ་བཞུགས།
ཁྱད་པར་གྲོང་ཁྱེར་སེར་སྐྱ་བྱུང་བའི་ཡུལ་དང་
། ཝཱ་ར་ན་སེ་རྣམས་སུ་བཞུགས།
དེ་ནས་རིམ་གྱིས་ཡུལ་དབུས་མ་གྷ་དྷར་ཕེབས། དེའི་དུས་ན་སྔར་རང་གི་ཡུལ་ནས་ཕྱིར་
འབྲངས་པ་རྣམས་ནི་བྱ་བྲལ་མ་ནུས་པས་ཕྱིར་ལོག། གཉུག་མར་གནས་པ་ནི་དཱི་པཾ་ཀཱ་
ར་ཅིག(གཅིག)པུ་ཡིན་གསུང་། དེའི་ཚེ་རྡོ་རྗེ་གདན་དུ་མ་ཧཱ་བོ་དྷི་ལ་སོགས་པའི་རྟེན་
ངོ་མཚར་ཅན་རྣམས་དང་
། ན་ལེན་ཏྲ་ལ་སོགས་པའི་རྟེན་ངོ་མཚར་བ་རྣམས་འཇལ་
ནས་མཆོད་པ་ཕུལ་ཞིང་གསོལ་བ་འདེབས་པ་མང་དུ་མཛད།
ཁྱད་པར་ན་ལེནྜ་ན་སློབ་དཔོན་ཆེན་པོ་ཞི་བ་ལྷའི་ལྷ་ཁང་ཆུང་ཆུང་ཞིག་འདུག་
པ་དེའི་ཐེམ་པ་ནང་དུ་ཕྱིན་པ་ཙམ་གྱིས་རླུང་དབུ་མར་ཚུད་པ་འོང་། མི་ཕལ་ཆེ་བ་
རྣམས་ལའང་ནང་དེར་ཕྱིན་པ་ཙམ་གྱིས་རླུང་མཉམ་རྒྱུར་འགྲོ་བ་ཞིག་འདུག་གསུངས།
དེ་ནས་མ་གྷ་དྷ་ན་སྒྲ་རིགས(རིག)པ་ལ་ཤིན་ཏུ་མཁས་པའི་ཕུལ་དུ་ཕྱིན་པ། ཕྱི་ནང་
གཉིས་ཁའི་མཁས་པ་རྣམས་ཀྱིས་བསྔགས་པའི་སློབ་དཔོན་ཆེན་པོ་ཧ་རི་ཧ་ར་ཞེས་བྱ་
བ་ཁྱིམ་པར་གྱུར་པ་དང་པོར་སངས་རྒྱས་པ་ལ་དད་པ་ཡིན་ནའང་
། གྲོགས་པོ་ཕྱི་རོལ་
པ་ཅིག(གཅིག)གཉིས་ཀྱིས་ཕྱི་རོལ་པའི་ལུགས་བཟང་བའི་གཏམ་མང་པོ་བྱས་པས་བློ་
21



ལོ་པཎ་གྱི་རྣམ་ཐར་ཕྱོགས་བསྒྲིགས།
འགྱུར་ནས་ཕྱི་རོལ་པ་ལ་དད་པར་གྱུར། དེ་ནས་རིང་པོ་མ་ལོན་པ་ན། མིག་ལོང་ནས་
ཅི་ཡང་བགྱིར་མི་རུང་བ་ཞིག་བྱུང་བ་ན།
ཁོང་ལ་སྲས་པོ་གཉིས་ཡོད་པ་དེ་གཉིས་
ཀྱིས་ཕ་ལ། ཁྱེད་སྔར་དད་པར་འོས་པའི་སངས་རྒྱས་པ་ལ་དད་པ་ལ། ཕྱིས་གྲོགས་ཀྱིས་
བསླད་ནས། རིགས་པ་ལྟར་སྣང་བ་མང་པོ་ལ་རྟེན(བརྟེན། ཕྱི་རོལ་པ་ལ་དད་པར་
མཛད་པས་སྤྱན་ཡང་འདི་འདྲ་བར་གྱུར། ད་ནི་སློབ་མའི་དབུས་སུ་མཁས་པའི་བྱ་
བ་དག་བྱེད་མི་ནུས་པས། དབེན་པར་བཞུགས་ཤིག། འོ་མི་བརྒྱལ་བར་བགྱིའོ། །ཞེས་
བྱས་ནས་སྤྱན་རས་གཟིགས་ཀྱི་ལྷ་ཁང་ཆུང་ངུ་ཞིག་ཏུ་བཞུགས་སུ་བཅུག། ཚའོ(ཚ་བོ)
ཡི་གེ་ལེགས་པོ་ཤེས་པ་ཅིག(གཅིག)ཀྱང་གཡོག་ཏུ་བཞག་པ་ན། སློབ་དཔོན་ཧ་རི་ཧ་
རས་འཕགས་པ་སྤྱན་རས་གཟིགས་ལ་གསོལ་བ་མང་དུ་བཏབ། ཞག་རེ་ལ་འཕགས་
པའི་བསྟོད་པ་ཚིགས་སུ་བཅད་པ་རེ་རེ་བརྩམས་ནས་ཚ་བོ་དེ【ལ】རྩིག་པའི་ངོས་ལ་
འདྲིར(འབྲིར)བཅུག། བློཀ་བརྒྱར་ལོངས་པའི་ཚེ་རྨི་ལམ་ཡིན་ནམ་སྙམ་བྱེད་པ་
ཅིག(ཞིག་ལ་བྲམ་ཟེ་རིལ་པ་སྤྱི་བླུགས་དང་། སྤོཔོ)ཏི་ཐོགས་པ་ཞིག་བྱུང་ནས། མིག་
བཀྲུས་ཤིང་པོ་ཏི་དེ་བསྟན་ནས་ཀློག་པས་ཡི་གེ་རྣམས་ལེགས་པར་མཐོང་གིན་འདུག་
པ་ན། ད་ངའི་མིག་བྱེཕྱེདབ་ཡིན་ནམ་མཉམ(སྙམ)ནས་བལྟས་པས་ལྷ་ཁང་དེའི་ནང་
ན་ཡོད་པ་ཇི་སྙེད་པའང་མཐོང་
། དེ་ནས་ཚ་བོ་དེ་ལ་བོས་ནས་ཁ་སང་ནས་ངས་
འདྲིར(འབྲིར)བཅུག་པ་རྣམས་གང་ན་ཡོད་དྲིས་པས། འདི་ནའོ་ཞེས་རྩིག་ངོས་བསྟན་
བྱུང་པ་ན། དེར་རང་གིས་བརྩམས་པའི་ཚིགས་སུ་བཅད་པ་རྣམས་ཚང་བར་བཀླགས།
དེ་ནས་སྒྲའི་སློབ་དཔོན་མཛད། དེ་ལྟ་བུ་དེ་ལ་ཀ་ལཱ་པའི་དཀའ་བའི་གནས་
རྣམས་དང༌། ཀ་ལཱ་པ་ཆེ་བ་ད་ལྟ་བོད་ན་འདི་བས་བཞུང(གཞུང)བདུན་འགྱུར་གྱིས་
ཆེ་བ་ཞིག་ཡོད་པའང་ལེགས་པར་སླབས(བསླབས)། སློབ་དཔོན་དེ་ལ་ཕྱག་མཛད་
22



པཎྜི་ཏ་ནགས་ཀྱི་རིན་ཆེན་གྱི་རྣམ་ཐར།
དམ་ཞུས་པས། ཁྱིམ་པ་ཡིན་པས་ཕྱག་ཁོང་གིས་ཚུར་ལ་མཛད། ངེད་རང་གིས་ཁོང་
བྱོན་པའི་ཚེ་ལྡིང་བ་ཙམ་གྱི་བསྐུར(བཀུར)སྟི་བྱེད་པ་ཡིན་གསུང་
། དེའི་ཚེ་མ་གྷ་དྷ་
ན་གཉུག་མར་གནས་པའི་རབ་ཏུ་བྱུང་བ་ནི་བཅུ་ལྷག་ཙམ་ལས་མི་འདུག། གྲུབ་པའི་
མཐའ་ལ་སློབ་སྦྱོང་བ་ཕལ་ཆེར་ཕྱི་རོལ་པར་འདུག་ནའང་། དམ་པ་འདིའི་ངང་ཚུལ་
བཟང་པོ་མཐོང་བས་ཕྱི་རོལ་པ་རྣམས་བློ་ལྷག་པར་དད་པས། ཕྱི་རོལ་པའི་སློབ་དཔོན་
རྣམས་ཀྱི་བསོད་སྙོམས་མང་དུ་བཞེས། དེ་ནས་དཔལ་རྡོ་རྗེ་གདན་གྱི་ཕ་ཟད་ན། ཀ་
ན་ཀ་བྲོ་ཏམ་ཟེར་བའི་ཆུ་བོ་ཞིག་ཡོད་པའི་ཕ་ངོས་སུ་སྤང་ཁང་ལེགས་པོ་ཅིག(ཞིག)
མཛད་ནས་དེར་བླ་མ་བཞུགས། ཡན་ལག་དྲུག་གི་རྣལ་འབྱོར་ལ་རྩེ་ཅིག(གཅིག)ལ་
མཉམ་པར་བཞག་པ་ལོ་གསུམ་དུ་མཛད།
དེའི་བར་དུ་དཱི་པཾ་ཀ་རས་ཆུ་དེའི་ཚུར་ངོས་ནས་གཡོས་ལེགས་པར་བྱས་པའི་
ཞལ་ཟས་ཉིན་རེ་ལ་ཐེངས་རེ་བསྐུལ། ཐུགས་དམ་ཤིན་ཏུ་འཕེལ་ལ། དེའི་སྟོབས་ཀྱིས་
{ད་ནི་བདག་ཉིད་ཀྱིས}བརྩོན་འགྲུས་རྩམས(བརྩམས)ན་ཚེ་འདི་ལ་སངས་རྒྱས་
ཐོབ་བམ་སྙམ་པའི་ཐུགས་ཀྱི་ཤུགས་ཆེན་པོ་སྐྱེས། དེ་ནས་ཏིང་ངེ་འཛིན་དེ་ལས་
བཞེངས་ནས་བྱ་རྒོད་ཕུང་པོའི་རི་ལ་ཟླ་བ་གསུམ་དུ་བཞུགས་ནས་རྗེ་བཙུན་ཨ་ར་པ་
ཙ་ནའི་བཟླས་བ་མཛད་པ་ན། ཉིན་ཅིག(གཅིག)ནམ་མཁའ་ལ་སྐད་བསང(གསང)
འཐོན(འཐོན)པོས། ནཱ་ཏི་ཤ་ནེརཱ་ཏི་ཤི་ཤྲཱི་ཞེས་བྱ་བའི་སྒྲ་བྱུང་། ངེད་རང་གི་སྔགས་
བཟླ་བ་དེ་ཅུང་ཟད་མྱུར་བར་བྱུང་པ་ཡིན་འདུག་གསུང་ཞིང་
། སྒྲ་དེ་ཡང་བོད་ཀྱི་སྐད་
ཤིན་ཏུ་དལ་བ་མིན་ལ་ཤིན་ཏུ་མྱུར་བ་མིན་ཞེས་པར་སྣང་
། སྔགས་ཀྱི་བཟླས་པ་མྱུར་
པོར་བྱེད་པ་མང་པོ་གཟིགས་པ་ན། འབྲས་བུ་ནི་མི་འབྱིན། མང་པོ་སོང་བས་ཅི་བྱ་ཞེས་
ཡང་ཡང་གསུང་། རྒྱལ་པོའི་ཁབ་ན་སྟོན་པས་ཆོས་གསུངས་པ་ལ་སོགས་པའི་གནས་
23



ལོ་པཎ་གྱི་རྣམ་ཐར་ཕྱོགས་བསྒྲིགས།
ཤིན་ཏུ་མང་པོ་ཡོད་པ་རྣམས་སུ་ཐོགས་རེ་བཞུགས། དེའི་ཚེ་སྟོན་པ་འཁོར་ཉན་ཐོས་
དང་བྱང་ཆུབ་སེམས་དཔའ་མང་པོ་ལ་ཆོས་གསུང་གིན་འདུག་པའི་སྣང་བ་ཡང་ཡང་
བྱུང་འདུག།
རྒྱལ་པོའི་ཁབ་དེ་ན་སྔར་མི་གྲོང་གིས་གང་ཡོད་ནའང་
། ད་ལྟ་སྟོངས་ནས་མིའི་
གྲོང་མེད་པར་ནགས་གཏུག(སྟུག)པོས་ཁེངས། གཅན་གཟན་གཏུམ་པོ་མང་པོ་ཡོད་
པར་འདུག། ཅེས་པའི་གཏམ་ཐོས་པས། དེར་དཔོན་སློབ་ནི་མང་པོ་མེད། གཅན་གཟན་
གྱི་འཇིགས་པ་མ་བྱུང་ལགས་སམ་ཞུས་པ་ན། གཅན་གཟན་མང་པོ་ནི་ཡོད། ངེད་རང་
ལ་བྱམས་པོ་བྱས་གསུང་། རྒྱལ་པོའི་ཁབ་ཀྱི་ལྷོ་ཕྱོགས་ན་རི་བྱ་རྐང་ཅན་ཞེས་བྱ་བ།
དགྲ་བཅོམ་པ་འོད་སྲུང་ཆེན་པོ་མྱ་ངན་ལས་འདས་ནས། སྐུ་གདུང་བཅོམ་ལྡན་འདས་
བྱམས་པ་བྱོན་པའི་བར་ལ་མི་འཇིག་པར་བྱིན་གྱིས་བརླབས་ཤིང་
། རི་དེའི་རྩ་ན་རྒྱལ་
པོ་མ་སྐྱེས་དགྲས་བཞེངས་པའི་མཆོད་རྟེན་དང་བཅས་པ་ཡོད་པས། དེའི་ཉེ་ལོགས་
ན་ཟླ་བའི་རིགས་ཀྱི་རྒྱལ་པོ་སྟོབས་ནི་ཧ་ཅང་མི་ཆེ་བ་ཞིག་འདུག་པ་ལ་གྲོགས་བཅོལ་
ནས༑ དེའི་དམག་སུམ་བཅུ་ལྷག་ཙམ་ཅིག(ཞིག)གིས་ཞབས་ཏོག་བྱས་ནས་རོལ་ཆ་མང་
པོ་ཁྱེར། གཅན་གཟན་རྣམས་བསྒྲེད(བསྐྲད)
རི་དེའི་མགུལ་དུ་ཕེབས་པ་ན་རི་དེའི་རྩེ་མོར་འགྲོ་བའི་ལམ་མ་རྙེད། དམག་དེ་
རྣམས་ལ་དྲིས་པས། འདི་ཚུན་དུ་ཁྱེད་ཀྱིས་ལམ་སྟོན་པ་དང༌། གཅན་ཟན(གཟན)གྱི་
འཇིགས་པ་བསྲུང་པ་ལ་རྒྱལ་པོས་ངེད་རྣམས་མངགས་པ་ཡིན། འདི་ཡན་ཆད་དུ་དིང་
སང་ནི་མི་གཞན་གྱིས་ཕྱིན་པའི་གཏམ་ཡང་མ་ཐོས་ཟེར་ནས། དེ་ནས་མི་དེ་རྣམས་
རིའི་ངོས་གཞན་ལ་བལྟ་རུ་སོང་། བདག་ཉིད་ཆེན་པོ་གཅིག་པུ་དེ་ན་བཞུགས་ཡོད་པ་
ན༑ ངེད་རང་ལ་ལམ་གཅིག་བྱུང༌། རི་རྩེ་དེར་ཕྱིན་པ་ན། མཆོད་རྟེན་རྙིང་པ་ཞིག་རལ་
24



པཎྜི་ཏ་ནགས་ཀྱི་རིན་ཆེན་གྱི་རྣམ་ཐར།
མེད་པ་ལ་འཐིལ(མཐིལ)དེའི་ཁུར་ཡུག(ཁོར་ཡུག)ན་སྐོར་བའི་ལམ་དོད་པ་ཅིག(ཞིག)
འདུག། མཆོད་རྟེན་དེའི་དྲུང་ཉིད་དུ་མ་སླེབས་པའི་ཕ་ཚད་དུ་སླེབ་པའི་ཚེ། རབ་ཏུ་
བྱུང་བ་མང་པོ་མཆོད་རྟེན་དེ་ལ་བསྐོར་བ་བྱེད་ཅིང་འདུག། ནམ་མཁའ་ལ་བལྟས་
པས་ཀྱང་རབ་ཏུ་བྱུང་བ་མང་པོ་འདུག། དེར་མཆོད་རྟེན་དེ་ལ་ཕྱག་དང་སྐོར་བ་མང་
དུ་མཛད། སྟོན་པ་འཁོར་བཅས་ཀྱི་རྣམ་པར་ཐར་པ་དྲན་ནས་མི་ཕྱེད་པའི་དད་པ་
ཐོབ; ལྷག་པར་ཚུལ་ཁྲིམས་ལ་ངེས་པ་ཡང་དག་པ་བྱུང་གསུང་
།
རབ་ཏུ་བྱུང་བ་དེ་རྣམས་སྔོན་གྱི་དགྲ་བཅོམ་པ་རྣམས་ཡིན་ལལས)ཆེ། དེ་
རྣམས་དང་ཆོས་ཀྱི་གཏན(གཏམ)མཛད་ལགས་སམ་ཞུས་པས། དགྲ་བཅོམ་པ་ལོས་
ཡིན༑ དེ་རྣམས་ལ་གླིང(གླེང)མོ་ཇི་འདྲ་གསུང་བ་རྩམ(ཙམ)ལས། གླིང(གླེང)མོ་མ་
མཛད། ཅེས་མི་གསུང་བ་འདི་དང་། རི་དེ་ལ་གཅིག་པུ་ལམ་མེད་པར་འཛེགས་པའི་
གསུང་དེར(དེ)རྣམས་ཐོས་པ་ན་སྐུ་འདུན(མདུན)ན་བཞུགས་པ་རྣམས་ལུས་སྦྲིད་ཅིང་
མིག་ཧད་དེ་སྣང་
། དེ་ནས་རྡོ་རྗེ་གདན་གྱི་ལྷོ་ཕྱོགས་སུ་ཉི་མ་ལྔ་ཙམ་ཕྱིན་པ་ན། ཨི་ག་པར་
པ་ཏ་ཞེས་བྱ་བ། བྱང་ཆུབ་སེམས་དཔའ་ཐམས་ཅད་སྒྲོལ་གྱི་སྲས་དག་སྦྱིན་པ་གཏང་བས་
རི་བོ་དེ་ལ་བཞུགས་ནས་ཕལ་ཆེར་ཟབ་མོ་ལ་མཉམ་པར་བཞག། བྱང་ཆུབ་སེམས་དཔའ་
རྣམས་ཀྱི་སྤྱོད་པ་སྙིང་མ་ཞུམ་པའི་དད་པ་ཡང་ཀྱེས(སྐྱེས)གསུང་ངོ༌
། །
དེ་ནས་ཡང་མ་གྷ་དྷའི་གནས་ཀྱི་ཁྱད་པར་མང་པོར་ཐོགས་རེ་བཞུགས། པཎྜི་
ཏ་གསུམ་ཙམ་གྱིས་ཐོག་དྲངས་པའི་སྐྱེ་བོ་མང་པོ་ལ་འཕགས་པ་ཤེས་རབ་ཀྱི་ཕ་
རོལ་ཏུ་ཕྱིན་པ། བརྒྱད་སྟོང་པ་ཚར་གཅིག་གསུངས། དེ་ལ་སོགས་པ་གཞན་གྱི་དོན་
ཡང་ཅི་རིགས་པ་མཛད། མ་གྷ་དྷར་བཞུགས་རིང་ལ། རྟེན་བྱིན་རླབས་ཅན་མང་པོ་
འབྱལ(མཇལ)བས། བྱིན་རླབས་ཀྱི་ཆོ་འཕྲུལ་དང་ངོ་མཚར་གྱི་སྣང་བ་གྲངས་མེད།
25



ལོ་པཎ་གྱི་རྣམ་ཐར་ཕྱོགས་བསྒྲིགས།
ཡུལ་མི་རྣམས་ལྷག་པར་དད་པས་འཕྲལ་འོ་མི་རྒྱལ(བརྒྱལ)། གཙོ་བོར་ནང་ཟབ་མོའི་
ཏིང་ངེ་འཛིན་གྱི་ཐུགས་དམ་འཕེལ། དེར་ལོ་དྲུག་བཞུགས་པའི་ཐ་མར་རྣལ་ལམ་དང་
ལུང་བསྟན་གྱི་རྣམ་པ་མང་པོ་བྱུང་བ་དང་
། ཁྱད་པར་དཔལ་ཤ་བ་རི་དབང་ཕྱུག་གིས་
བྱང་ཕྱོགས་སུ་སོང་ཞིག། བྱང་ཕྱོགས་སུ་ཁྱེད་ཀྱི་འདོད་པའི་དོན་ཆེན་པོའང་འགྲུབ།
བོད་ཀྱི་ཡུལ་དུ་ཕྱིན་ན། རྒྱལ་པོ་ཅིག(གཅིག)ལ་བརྟེན་ནས་སངས་རྒྱས་ཀྱི་བསྟན་པ་ལ་
བྱ་བ་བྱེད་པར་འགྱུར་བ་ཡིན་གསུང་བའི་ལུང་བསྟན་ལ་བསྟེན་ནས་རིམས་ཀྱིས་བལ་
པོར་དཔོན་སློབ་བཅུ་བཞི་ཙམ་ཞིག་མཛད་ནས་ཕེབས།
དེའི་ཚེ་བལ་པོ་ན་མཁས་པ་ཆེན་པོ་ཤྲཱི་ལ་སཱ་ག་ར་ཡང་ཕེབས། གདུལ་བྱ་རྗེས་
སུ་འཛིན་གྱིན་ཡོད་འདུག་པ་དང་དུས་མཚུངས་པས། ཁོང་ལ་བྱང་ཆུབ་སེམས་པའི་
སྤྱོད་པ་ལ་འཇུག་པའི་ལུགས་ཀྱི་བྱང་ཆུབ་མཆོག་ཏུ་སེམས་བསྐྱེད་པ་ཆོ་ག་དང་བཅས་
ཏེ་ལེགས་པར་གསན། དེ་ཡི་རྒྱུ་མཚན་ཡང་
། སྤྱིར་ཤྲཱི་ས་ག་ར་དེ་མཁས་པ་ཆེན་པོ་ཡིན།
བྱེ་བྲག་དུཏུ)འཕགས་པ་སྤྱན་རས་གཟིགས་ཀྱིས་རྗེས་སུ་བཟུང་བ་ལ་རྟེན(བརྟེན)ནས་
གཞན་ལ་ཕན་འདོགས་ནུས་པ་ཞིག་སྣང་བས་སེམས་བསྐྱེད་ཞུས་པ་ཡིན་གསུང་
། དེ་
བལ་པོར་ཡང་ཕལ་ཆེར་ཐུགས་དམ་ཁོ་ན་ལ་བཞུགས། ཤེས་རབ་ཀྱི་ཕ་རོལ་ཏུ་ཕྱིན་པ་
རྒྱདབརྒྱད)སྟོང་པ་ཚར་གཉིས་གསུངས། དེ་ལ་སོགས་པའི་གཞན་ལ་ཆོས་ཆད(འཆད།
པ་ཡང་དུམ་རེ་བྱས་གསུང་
། འོན་ཀྱང་ཕལ་ཆེར་ཏིང་ངེ་འཛིན་ལ་ཞུགས་པ་མ་གཏོགས་
འཁོར་དང་སློབ་མ་སྐྱོང་བའི་སྤྲོས་པ་ཆེར་མ་མཛད། དེར་བོད་དུ་འབྱོན་དགོངས་ནས་
བོད་དུ་ཕྱིན་པའི་ཛོ་གི་འདྲ་ལ་གཏམ་དེ་དྲིས་དུས། བོད་དེ་ཤིན་ཏུ་ས་རྩུབ་པས་ལམ་
བགྲོད་དཀའ། ཤིན་ཏུ་གྲང་བས་ཁ་ཟས་འཇུ་ཀ(དཀའ)། མི་རྣམས་ཀྱང་ཨ་རྩ(ཙ)ར་
ཟེར་ནས་བརྙས་པ་ཆེན་པོ་བྱེད་པར་སྣང་། འོ་རྒྱལ(བརྒྱལ)། འབྱོན་པ་མི་འཐད་ཟེར་
26



པཎྜི་ཏ་ནགས་ཀྱི་རིན་ཆེན་གྱི་རྣམ་ཐར།
པ་མང་དུ་བྱུང་བས། སླར་རྡོ་རྗེ་གདན་དུ་ལོག་ནས་ཨེན་ཅིག་སོང་བ་ན། སྔར་གྱི་ལུང་
བསྟན་སྐྱར(བསྐྱར)ནས་ཀྱང་བྱུང་།
བྱང་ཕྱོགས་དང་བོད་དུ་མ་ཕྱིན་ན་མི་བཟང་བའི་མཚན་མ་འདྲ་ལ་བརྟེན་ནས་
སླར་ཡང་བལ་པོར་ཕེབས། བདག་ཉིད་ཆེན་པོ་འདི་དགུང་ལོ་ཉེར་གཅིག་པ་ལ་ཉིད་ཀྱི་
ཡུལ་ནས་བྱུང་སྟེ། སིང་གྷ་གླིང་དུ་གཤེགས་པའི་ལམ་དུ་ཟླ་བ་བརྒྱད་ཙམ་ཞིག་དང་
། སིང་
གྷ་ལའི་གླིང་དང་མ་གྷ་དྷར་ལོ་དྲུག་དྲུག རྒྱ་དཀར་ལྷོ་ཕྱོགས་སུ་ལོ་གསུམ། རྒྱ་དཀར་
ནུབ་ཕྱོགས་སུ་ལོ་གཉིས་མ་ལོངས་ཙམ། བལ་པོར་ལོ་ལྔ་རྣམས་བཞུགས་ནས་ཉིད་ཀྱི་
དགུང་ལོ་བཞི་བཅུ་རྩ་གསུམ་པ་རྟའི་ལོ་ལ་བོད་དུ་བྱོན། དེ་ཡང་བལ་བོད་ཀྱི་མཚམས་
སུ་ཕེབས་དུས་མི་རྣམས་གཙང་སྦྲ་མེད་པར་བ་ལང་དང་ལྷན་གཅིག་ཉལ་བ་ལ་སོགས་
པའི་ཀུན་ཏུ་སྤྱོད་པ་དང༌
། གནས་ཁང་རྣམས་ཀྱང་ངན་ནེ་ལས་མེད་པས། བོད་ཀྱི་མི་
རྣམས་མ་སྐྱིད། མ་བཟང་གསུངས་བ་ན། འདི་པ་བོད་ཀྱི་མཐའ་ལགས་མོད། བོད་ཡུལ་
འཐིལ(མཐིལ)ནན་ཏར་སྐྱིད། དགེ་འདུན་མང་ཞིང་སངས་རྒྱས་ཀྱི་བསྟན་པ་ཡང་དར་
ཞེས་ཞུ་མི་བྱུང་བ་ན། འོ་ན་བཟང་གསུངས་ནས་རིམ་གྱིས་ཕེབས་ནས། ཚ་མདའ་བ་
རྣམས་ཀྱིས་ཞབས་ཏོག་ལེགས་པོ་བྱས། སྐུ་འདུན(མདུན)ན་དད་པས་མཆི་མ་ཕྱུང་བའི་
སྨོན་ལམ་འདེབས་པ་གཟིགས་པ་ན། དད་པ་ཆེན་པོ་འདུག་གསུངས་ནས་མཉེས།
དེ་ནས་ས་སྐྱ་དང་སེང་གེ་རྩེ་ཕྱོགས་ལ་ལམ་གཏོད་ནས་བྱོན་པ་རྣམས་སུའང་། ཆོས་
རྗེ་ཀུན་དགའ་བཟང་པོས་གསེར་ཞོ་ཕྱེད་ཕུལ། དེ་ཙམ་མ་གཏོགས་ཞབས་ཏོག་དང་དང་
མདོས་ཡེ་མ་བྱུང་འདུག། ཁྱད་པར་ལྡན་དཀར་རྫོང་གི་ཉེ་ལོགས་སུ་ཞག་པ་མཛད་པ་
ན༑ གནས་ཁང་བཏོང་མི་མ་བྱུང་པས་མཚན་རངས་པར་བཏེགས་ནས་ཆར་བ་ཆེན་
པོ་དང་། འོག་ནས་ཆུས་ཉན་ཉེན)པར་བྱུང་། འཕྲལ་ཕྱག་ཕྱིར་ཡོད་པ་རྣམས་ཀྱི་འཚོ་
27



ལོ་པཎ་གྱི་རྣམ་ཐར་ཕྱོགས་བསྒྲིགས།
བ་དཀའ་བར་བྱུང་འདུག་ཏེ(སྟེ། དམ་པ་འདི་ནི། འབྱོར་པའི་དུས་དང་རྒུད་པའི་
དུས་ནའང་འདི། ཉོན་མོངས་སྡུག་བསྔལ་དག་གིས་འཇིགས་པ་མེད་པས། སྐུ་གསུངས་
ཐུགས་ཀྱི་རྣམ་པ་གཞན་དུ་གྱུར་པ་མེད་པས་ཉངས་སྟོད་དུ་ཕེབས། ཐོག་མར་སི་ཏུ་
བསོད་ནམས་དཔལ་བས་སྣ་ལེན་མཛད། དེ་ནས་རྒྱང་རྩེར་ཕེབས་ནས་ཞབས་ཏོག་
མཛད། དེར་སི་ཏུ་རབ་བརྟན་པ་ལ། ངེད་ཤཀྱ་མུ་ནེར་འབྱལ(མཇལ)དུ་འགྲོ་བས་དེའི་
ལམ་གྱི་གྲོགས་ལ་སོགས་པའི་འཐུན་མཐུན)རྐྱེན་དགོས་ཤེས་གསུང(ཞེས་གསུངས)པས།
ཕྱིབས(ཆིབས)པ་ཅིག(གཅིག)དང་ཕྱག་ཕྱིར་ལོ་ཚ(ལོ་ཙཱ།ཡང་འཕྲལ་སྐད་དུམ་རེ་ཤེས་
པ་གཅིག་བཏང་ནས་རིན་དཔུངས(སྤུངས)ལ་བརྒྱུད་དེ་ལྷ་སར་ཕེབས་ནས། ཇོ་བོའི་
དྲུང་དུ་ཊོ་ཊ་ཀའི་རྒྱུད་ཀྱི་ཚིགས་སུ་བཅད་པ་བཅུ་པའི་བསྟོད་པ་དེ་མཛད།
གསོལ་བ་འདེབས་ཤིང་སྐོར་བའང་མང་དུ་མཛད་ནས། དེ་ནས་བསམ་ཡས་
དང་གདན་ས་ཐིལ(མཐིལ)། དཔལ་ཁྲ་འབྲུག་རྣམས་སུ་ཕེབས་ནས་རྟེན་ཁྱད་པར་ཅན་
རྣམས་དང་འབྱལ(མཇལ)། བོད་ཀྱི་རྒྱལ་པོ་གཅིག་ལ་བརྟེན་ནས་བསྟན་པ་ལ་བྱ་བ་
བྱས་པར་འགྱུར་གསུང་བ་དེ། གོང་མ་ཆེན་པོ་གྲགས་པ་རྒྱལ་མཚན་ཨེ་ཡིན་དགོངས་
ནས་ཡར་ལུངས་རྣམས་རྒྱལ་དུ་ཞག་འགའ་བཞུགས། པཎྜི་ཏ་ཕེབས་འདུག་ཟེར་བ་
གསན་འདུག་ནའང་། གོང་མ་ཆེན་པོས་ནི་འབྱལ(མཇལ)འཕྲད་སོགས་མ་མཛད།
དགོན་གསར་དུ་ཆེས་པོས་གདན་དྲངས་ནས་འཕྲལ་གྱི་གསུང་གླེངས་དུམ་རེ་མཛད་
ནའང་། གནད་འཕྲོད་པ་དང་ཁྱད་པར་དེ་དུས་ཆོས་བསྒྱུར་བའི་ལོ་ཚལོ་ཙཱ)བ་མེད་
པས༑ རྟེན་འབྲེལ་འདྲ་མཁྱེན་ནམ་གསུང་བ་ཙམ་ལས་སྐབས་མ་བྱུང་། སྐུ་ཡི་སྤྱོད་ ལ་
ལ་ཐུགས་དགྱེས་པས་ཞབས་ཏོག་དང་འབུལ་བ་ལེགས་པོ་ནི་མཛད།
དེ་དུས་བདག་པོ་ཆེན་པོའི་ཞལ་སྔ་ནས་ཀྱང་སྐུ་ན་ཕྲ་བའི་སྟོབས་ཀྱིས་འཇལ
28



པཎྜི་ཏ་ནགས་ཀྱི་རིན་ཆེན་གྱི་རྣམ་ཐར།
(མཇལ)བ་ཙམ་མ་སྟོགས(གཏོགས)དཔྱོད་པ་ཆེར་མ་ཞུགས། དེ་ནས་བོད་ཀྱི་རྒྱལ་པོ་
ལ་བསྟེན(བརྟེན)ནས་ཟེར་བའི་ལུང་བསྟེན(བསྟན)དེའང་ཐོག་ཏུ་མ་ཁེལ་བ་འདྲ་
དགོངས་ཏེ་སླར་ཉངས་སྟོད་དུ་ཕེབས་ནས། རྒྱང་རྩེར་ཐོགས་ཆས་ཤིག་བཞུགས། དེའི་
དུས་ན་ཕལ་ཆེར་བ་དག། པཎྜི་ཏ་ཡིན་ཟེར་བ་ཞིག་འདུག་པ་དེ་ཐུགས་ཀྱི་གཤིས་ཀ་
ནི་གཏན་ནས་ཁྲོ་མ་མྱོང་བ་འདྲ་བ་ཅིག(ཞིག)འདུག། སྐུ་བཙུན་ཞིང་སྤྱོད་ལམ་ཡིད་དུ་
འོང་བ་ཞིག་ནི་གདའ། ཆོས་ཅི་འདྲ་ཤེས་སམ་ཟེར་བ་མ་སྟོགས(གཏོགས)ཆ་མ་འཚལ།
དེའི་ཚེ་ན་བོད་སྐད་རིགས་ཅིག(གཅིག)པ་ལ་མཁས་པའི་གྲགས་པས་ཕྱོགས་
ཀྱི་རྒོལ་བ་མཐའ་དག་གི་གླད་པ་མྱོས་པར་བྱེད་པའི་སྨྲ་བའི་སེང་གེ
། ལུང་དང་།རིག
(རིགས)པ་དང་
། མན་ངག་མཐའ་དག་གི་མཛོད་དུ་གྱུར་པས། དུས་དིང་སང་ནི་
རིག(རིགས)པ་སྨྲ་བ་ཇི་སྙེད་པ་བློ་གྲོས་ཀྱི་དབང་པོ་དང་ལྡན་པ་དེ་ཐམས་ཅད་ཀྱང་།
འདི་ཉིད་ཀྱི་ཞབས་ཀྱི་བདུལ(རྡུལ)ལ་རེག་པ་ལས། མིག་ཐོབ་པ་སྙམ་བྱེད་པས་འགྲན་
པའི་ཟླ་དང་བྲལ་བ། རོང་སྟོན་ཆེན་པོ་མཚན་རྗོད་པར་དཀའ་བ་དེས། ཉངས་སྟོད་
དུ་དཔོན་སློབ་ཕྱེད་དང་ཉིས་བརྒྱ་ཙམ་ཕེབས་ནས། བདག་ཉིད་ཆེན་མོ་འདི་དང་
འཇལ(མཇལ)མ་ཐག་ཏུ་ཆོས་ཀྱིས་སྤྱན་གྱིས་གཟིགས་པ་ན། མཐའ་ཡས་པའི་ཡོན་
ཏན་གྱི་ཕུང་པོ་སྔོན(མངོན)དུ་གྱུར་ནས་ལྷག་པར་དད་དེ། མི་གཡོ་བ་བླ་ན་མེད་པ་
ལས་སོགས་པའི་ཆོས་ཀྱང་མང་དུ་གསན། ཀ་ལཱ་པའི་མདོ་ཅིགངཞིག)ཉིད་ཀྱིས་ཕྱག་
བྲིས་སུ་་མཛད་ནས་རོང་སྟོན་ཆེན་པོ་ལ་གནང་
།
དེའི་ཚེ་སྟག་ཚང་ཆོས་འཁོར་སྒང་ནས་རིན་པོ་ཆེ་སེང་གེ་རྒྱལ་མཚན་པས།
ཚ(ལོ་ཙཱ)བ་མཉྫ་ཤི་ལ་ཁྱེད་ཀྱིས་སྒྲ་ལེགས་པོ་ཤེས་པས་ཉངས་སྟོད་ན་པཎ་ཆེན་ཁྱད་
འཕགས་པ་ཅིག(ཞིག)ཞུགས(བཞུགས)ཡོད་འདུག་པའི་དྲུང་དུ་སོང་ལ། ཞབས་སྟོད(ཏོག)
ལོ་
29



ལོ་པཎ་གྱི་རྣམ་ཐར་ཕྱོགས་བསྒྲིགས།
དང་སློབ་གཉེར་གྱིས་གསུངས་ནས་གནང་བྱིན་མཛད་དེ་སླ་ལྗངས(བརྫངས། ཁོང་གིས་
ཀྱང་དེའི་གསུང་བཞིན་དུ་པཎ་ཆེན་བོད་དུ་བཞུགས་རིང་ལོ་ཚ(ལོ་ཙཱ)མཛད།
སྨྲ་བའི་སེང་གེ་ཆེན་པོ་ཕྱིས་དབུས་ཕྱོགས་སུ་ཕེབས་པའི་ཚེའང་། པཎྜི་ཏ་ནི་
ཤིན་ཏུ་འཇིགས་རུང་པ་ཞིག་ཏུ་གོའོ་ཞེས་སྒོ་དུ་མ་ནས་བསྔགས་པ་མཛད། བདག་
ཉིད་ཆེན་པོ་སྨྲ་བའི་སེང་གེ་འདི་ཡང་། འཇིག་རྟེན་གྱི་མི་ཆེན་པོ་སྟོབས་དང་བསོད་
ནམས་དང་ལྡན་པ་སུས་ཀྱང་ཟིལ་གྱིས་མི་ནོན་ཅིང་
། དགེ་བའི་གཤེས་གཉེན་མཁས་
པའི་ཀྱེ་སྐྱེ)བོ་དུ་མས་སྐུར(བཀུར)བ་རྣམས་ཀྱིའང་སྤོབས་པ་འཕྲོག་ནུས་པ་ཡིནའང་
།
བདག་ཉིད་ཆེན་པོ་འདི་དང་འབྱལ(མཇལ)བ་ན། འདིའི་ཆེ་བའི་འཐུས(མཐུས)ཟིན
(ཟིལ)གྱིས་གནན(མནན)ཏེ་བཞུགས་པར་སྣང་
། ཁྱེད་ཀྱིས་མང་པོ་མང་པོ་ནི་མཁྱེན།
མང་པོ་མང་པོ་ནི་བཤད་ན། ད་ནི་ཕུག་ཏུ་ས་མཱ་དྷི་མཛད་ན་ལེགས་ཤེས(ཞེས)གསུངས།
དེ་ནས་བདག་ཉིད་ཆེན་པོའི་དགོངས་པ་ལ། ད་ནི་བོད་དུ་དོན་བྱ་བའི་ཅི་ཡང་མེད་
དགོངས་ནས། སླར་བལ་པོར་ཐེགས་ནས་ཕལ་ཆེར་ཐུགས་དམ་ལ་བཞུགས། ཁྱད་པར་
དུ་འཕགས་པ་ཤིང་ཀུན་གྱི་རྩ་བ་ན། ཤཱནྟ་པུ་རི་ཞེས་བྱ་བའི་ལྷ་ཁང་ཞིག་ཡོད་པ་དེའི་
མདོ་ཁྱམས་སུ་ཐུགས་དམ་མཛད་པ་ན། བླ་ན་མེད་པའི་ཡེ་ཤེས་ཆེན་པོ་འཇིག་རྟེན་གྱི་
དཔེར་བྱ་བ་ལས་འདས་པ་མཉེས་པས། སྔར་ཤཱ་བ་རི་དབང་ཕྱུག་གིས་ལུང་བསྟན་པའི་
དོན་ཆེན་པོ་འགྲུབ་པར་སྐད་པ་དེའང་དེ་ཚེ་སྔོན(མངོན)དུ་གྱུར།
སླར་ཡང་བོད་དུ་བསྟན་པ་ལ་ཕན་པའི་སྔར་གྱི་ལུང་བསྟན་ཡང་དུས་ལ་བབས་
པའི་ལུང་བསྟན་ཡང་བྱུང་བ་དང་། ཉངས་སྟོད་ནས་སི་ཏུ་རབ་བསྟན་པའི་གདན་
འདྲེན་པས་བལ་ཡུལ་དུ་སླེབས། དེའི་སྔ་གོང་ནས་མངའ་རིང(རིས)ནས་མངའ་བདག་
གི་གདན་འདྲེན་ཡོད་པ་ཅུང་ཟད་ཞལ་གྱིས་བཞེས་ནའང་
། རྒྱང་རྩེ་པའི་གདན་འདྲེན་
30



པཎྜི་ཏ་ནགས་ཀྱི་རིན་ཆེན་གྱི་རྣམ་ཐར།
གྱིས་སླེབས་པ་ན། ད་ལན་དབུས་གཙང་ལ་འགྲོ་དགོས་པའི་གདན་འདྲེན་པ་ཡང་
བྱུང་། ཅིས་ཀྱང་འགྲོ་དགོས་པའི་རྟེན་འབྲེལ་ཞིག་ཀྱང་ཡོད་པས་འགྲོ། ཁྱེད་དང་ཕྱིས་
འབྱལ(མཇལ)བའི་རྟེན་འབྲེལ་སྒྲིག་པ་ཡིན་གསུངས་ནས། དཔོན་སློབ་བརྒྱ་ལམ་སྲངས་
ནས་ཉངས་སྟོད་དུ་ཕེབས། དེའི་ཚེ་ལོཙྪ་བ་མཉྫ་ཤིས་ཀྱང་བདག་ཉིད་ཆེན་པོའི་སྐུ་
མདུན་དུ་ཕེབས། ལོཙྪ་བ་ཡང་བདག་ཉིད་ཆེན་པོ་འདི་ལ་སངས་རྒྱས་དངོས་ཀྱི་འདུ་
ཤེས་དང་ལྡན་པའི་དད་པ་བརྟན་ཞིང་
། འཕྲལ་ཕན་ཚུན་གྱི་སྐབས་སུ་བབས་པའི་གླེང་
བླང(བསླང)དང་། བསྟན་བཅོས་སྒྱུར་བ་གཉིས་ཀ་ལ་ཞབས་རྟོག(ཏོག)ཏུ་འགྱུར་བ་
ཞིག་སྣང་ཞིང་
། བདག་ཉིད་ཆེན་པོ་ཡང་ཤིན་ཏུ་ཐུགས་ཀྱིས་འཛིན་པར་འདུག །དེར་
ཐོགས་ཤིག་བཞུགས་ནས་ལྷ་སར་འབྱོན་པར་ཆས་ཏེ། ལམ་དུ་རིན་དཔུངས(སྤུངས)པ་
སྐུ་མཆེད་ཀྱིས་ཆོས་ཞུས་ནས་ཞབས་རྟོག(ཏོག)ཀྱང་ལྷག་པར་མཛད། དེ་ནས་ལྷ་སར་
ཕེབས། ཇོ་བོའི་དྲུང་དུ་འཇལ(མཇལ)ནས་མཆོད་པ་རྒྱ་ཆེན་པོ་ཕུལ། འདི་རྡོ་རྗེ་གདན་
གྱི་མ་ཧཱ་བོ་དྷི་དང་བྱིན་རླབས་མཉམ། ངོ་མཚར་བའི་ལྟས་ཀྱང་མང་དུ་བྱུང་བས།
ངེད་རང་གི་རྟེན་རྣམས་ལའང་རབ་གནས་བྱེད་གསུངས་ནས། ཐུགས་དམ་གྱི་ཐང་སྐུ་
རྣམས་ལའང་རབ་གནས་མཛད། དེ་ནས་སྲིན་པོ་རིར་ཕེབས།
རོང་སྟོན་ཐམས་ཅད་མཁྱེན་པ་དང་དཔོན་སློབ་ལྷན་ཅིག་ཏུ་བཞུགས་པའི་
ཚེ་ ས་ཐམས་ཅད་ཀྱི་དབང་ཕྱུག་གྲགས་པ་འབྱུང་གནས་རྒྱལ་མཚན་དཔལ་བཟང་
པོ༑ དཔལ་རྩེ་ཐང་གི་ཆོས་གྲྭ་ཆེན་པོ་ན་ཀྱེའི་རྡོ་རྗེའི་ཐུགས་དམ་ལ་བཞུགས་པའི་
ཐོག(ཐོས)ནས། ཆོས་རྗེ་ཐམས་ཅད་མཁྱེན་པ་ལ་སྙན་དངགས་ཀྱི་སྦྱོར་བ་ཕུལ་དུ་བྱུང་
བའི་སྔགས(བསྔགས)པ་མང་པོ་མཛད་ནས། ཁྱེད་ཀྱི་བླ་མ་པཎ་ཆེན་ཞིག་དེ་ན་ཕེབས་
ཡོད་འདུག་པ་དེ་སྤྱན་དྲོངས་ལ་འདིར་བྱོན་ཅིག། ཅེས་པའི་བཀའ་ཡིག་སྤྲིངས་པས།
31



ལོ་པཎ་གྱི་རྣམ་ཐར་ཕྱོགས་བསྒྲིགས།
གླང་ལོ་ཟླ་བ་གཉིས་པ་ལ་བདག་ཉིད་ཆེན་པོ་དཔོན་སློབ་རྣམས་དང་
། ཆོས་རྗེ་ཐམས་
ཅད་མཁྱེན་པ་དཔོན་སློབ་ཤས་ཅིག(ཤིག)ཕེབས་ནས་རྩེ་ཐང་དུ་འཇལ(མཇལ)། དེའང་
འཇལ(མཇལ)མ་ཐག་པ་ནས་སྐུའི་རྣམས(རྣམ)འགྱུར་དང་བ་འདྲེན་ཅིང་
། གསུང་
གི་ཆ་ཤས་ཙམ་ལ་ཡང་བདག་ཉིད་སྒྲོགས་པ་དང་
། གཞན་ལ་སྨོད་པ་ལ་སོགས་པ་
མེད་༑ ཐུགས་ནི་རྟག་ཏུ་བག་ཕེབས་དགྱེས་པའི་འཛུམ་མདངས་མ་གཏོགས་ཁྲོ་བའི་དྲི་
ཙམ་ཡང་མི་མངའ་བ་དེས། མིའི་དབང་པོ་ཐུགས་ཕྲོགས་པར་གྱུར་ནས། སྔར་ནོར་བུ་
རིན་པོ་ཆེ་རྟོག་པ་ལ་མི་མཁས་པའི་མི་མང་པོས། པཎྜི་ཏ་དེ་སྐུ་བཙུན་ཞིང་ཐུགས་རྒྱུད་
ནི་བཟང་པོ་ཞིག་ཡིན་པར་འདུག། སྡེ་སྣོད་ཀྱི་ཡོན་ཏན་རང་ཆེན་པོ་མེད་པ་འདྲ་
ཟེར་བ་མངས་པས། སྐུ་མདུན་ན་བཞུགས་པ་ཁ་ཅིག་གིས། དཔལ་ཀྱེའི་རྡོ་རྗེའི་དཀྱིལ་
འཁོར་ཡོད་པ་བསྟན་ནས། འདི་ཅིའི་དཀྱིལ་འཁོར་ཞེས་ཞུས་པ་ན། ཧེ་བཛྲ་གསུང་པ་
དང་༑ ཚེ་དཔག་མེད་གྲུབ་རྒྱལ་ལྷ་མངས་ཀྱི་དཀྱིལ་འཁོར་བསྟན་ནས། འདི་ཅི་ཡིན་
ཞུས་པ་ན། ནཱ་རོ་བྷ་གཱི་ནཱ་ཡ་གསུང་
། ལོཙྪ་བ་ན་རེ། ན་རོ་པའི་སྲིང་མོའི་ལུགས་ཡིན་
གསུང་བར་འདུག་ཟེར། དེ་བཞིན་དུ་ཕར་ཕྱིན་མཁྱེན་ནམ། ཚད་མ་མཁྱེན་ནམ། དབུ་
མ་མཁྱེན་ནམ། དུས་འཁོར་མཁྱེན་ནམ། ཀྱེའི་རྡོ་རྗེ་མཁྱེན་ནམ། འཁོར་ལོ་བདེ་མཆོག་
མཁྱེན་ནམ། ཞུས་པ་རྣམས་པ་ལ། ཀིཉྩ་ཀིཉྩ་ཐོས་ངེད་ཀྱིས་ལེགས་པོར་མི་ཤེས་གསུང་
།
གསང་བ་འདུས་པ་མཁྱེན་ནམ་ཟེར་བ་ན། མ་ཐོས་གསུང་། དེ་ལྟར་འཕགས་པའི་ཡུལ་
དུ་བྱོན་པའི་གྲུབ་ཆེན་རྣམས་ཀྱི་རྣམ་པར་ཐར་པ་དྲིས་པ་ན།
དགྱེས་བཞིན་དུ་གསུང་
། ཁོ་བོས་ཉིད་ལ་བྱང་ཆུབ་ཀྱི་སེམས་ཡོད་དམ་ཞུས་པ་
ན༑ ཀིཉྩ་ཨ་ཚེ་གསུང་
། སྤྱིར་ལྷོ་བལ་བ་འདི་སྤྲོ་ཐུང་
། ཁྱད་པར་རྒྱ་གར་པ་འདི་སྤྲོ་ཐུང་
བ་ཡིན་པ་ལ། ཁྱེད་ནན་ལྟར(ཏར)ཐུགས་རྒྱུད་འཇམ་པར་གདའ་བ་འདི། བྱིས་པའི་
32



པཎྜི་ཏ་ནགས་ཀྱི་རིན་ཆེན་གྱི་རྣམ་ཐར།
དུས་ནས་ལགས་སམ་ཞུས་པས། བྱིས་པའི་དུས་དང་ད་ལྟ་གཉིས་ཀར་ངང་ཚུལ་བཟང་
བོ་མེད་གསུང་།
དེ་ཙམ་ཡང་ཞལ་གྱིས་མི་བཞེས་པར་སྣང་། འོན་ཀྱང་། གང་ལ་སེམས་ཀྱི་དམ་
པ་རིན་ཆེན་དེ། །སྐྱེས་པ་དེ་ཡི་སྐུ་ལ་ཕྱག་འཚལ་བར་འོས་པ་ལ། ཅི་ཞིག་ལྟར་ལ། ཞག་
བཅུ་གཅིག་བར་དུ་ཕྱག་ཀྱང་མ་བགྱིས། དེ་ནས་སློབ་དཔོན་ཆེན་མོ་ཀླུ་སྒྲུབ་ཀྱིས་མཛད་
པའི་སྦྱོར་བ་ཡན་ལག་དྲུག་གི་གཞུང་ཆུང་དེ་ཞུས་པས་གནང་
། ད་དུང་ཡང་འདིའི་
མཁས་པའི་ཆ་ཅི་འདྲ་བསམ་པའི་ཐེ་ཚོམ་ཡོད་པ་དང་
། བདག་རང་གིས་ཀྱང་རྒྱ་ཀློག་
དང་སྐད་དོད་མང་རབ་ཤེས། དྲི་བ་ཅི་ཞུས་པ་དེ་ལའང་ཐུགས་ཡེ་མི་ཁྲོ་པ་ཞིག་འདུག་
པས་སྐབས་རྙེད་ནས། བརྒྱད་སྟོང་པ། རྡོ་རྗེ་ཕྲེང་བ། གུར་གྱི་རྒྱུད། མཚན་ཡང་དག་པར་
བརྗོད་པའི་འགྲེལ་པ་ཉི་མ་དཔལ་གྱིས་མཛད་པ་དང་
། དེའི་འགྲེལ་བཤད་བི་བྷཱུ་ཏིས་
མཛད་པ། དོན་ཡོད་ལྷས་མཛད་པའི་མཚན་བརྗོད་འགྲེལ་པ། དུས་ཀྱི་འཁོར་ལོའི་སྐོར་
ལ་དབང་མདོར་བསྟན་གྱི་འགྲེལ་པ་གསུམ། འགྲེལ་ཆེན་དྲི་མེད། ཆོས་འབྱུང་ཞི་བས་
མཛད་པའི་མཆོད་ཆོག་དང༌། མངོན་རྟོགས། བཙུན་པ་གྲོལ་སྡེས་མཛད་པའི་ཉི་ཁྲི་
རྣམ་འགྲེལ། མདོ་སྡེ་རྒྱན་དང་
། དབུས་མཐའ་རྩ་འགྲེལ། ཚད་མ་རྣམ་འགྲེལ་ལེའུ་དང་
པོའི་འགྲེལ་བཤད་སློབ་དཔོན་ཀ་ལ་ཀུས་མཛད་པའི་སྟོང་ཕྲག་བཅུ་གཉིས་པ། དབུ་མ་
ཚིག་གསལ་རྣམས་ཀྱི་རྒྱ་དཔེ་ལྟས(བལྟས)ནས་དེ་རྣམས་ཀྱི་དབུ་ཞབས་བར་གསུམ་གྱི་
ཐད་ཀར་དྲི་བ་ཡང་ཡང་ཞུས་པ་ལ། གང་ཞུས་པའི་ཐད་དུ་ཕྲེང་གཉིས་དེ་ཙམ་རེའི་
ཚིག་རེ་རེ་ནས་ལེགས་པར་འབྲུ་སྣོན(གནོན)གནང་།
གཞན་ཡང་དཔྱིད་ཀྱི་ཐིག་ལེ་ལ་སོགས་པའི་རྫོགས་རིམ་གྱི་གཞུང་དུ་མ་དང༌
།
ཤནྟི་བའི་དབང་ངེས་སྟན(བསྟན)ལ་སོགས་པའི་དབང་གི་ཡེ་ཤེས་གཏན་ལ་འབེབས་
33



ལོ་པཎ་གྱི་རྣམ་ཐར་ཕྱོགས་བསྒྲིགས།
པའི་གཞུང་དུ་མ་དང་
། དོ་ཧ་དང་། ཨ་མ་ན་སི་ལ་སོགས་པའི་མན་ངག་གི་གཞུང་དུ་
མ་ཞིག་གི་རྒྱ་དཔེ་འདུག་པ་རྣམས་ཀྱང་ལྟས་བལྟས)ནས་དྲི་བ་ཞུས་པ་ནའང་
། ཤིན་
ཏུ་སྤྱད(དཔྱད)བཟོད་པའི་ལན་ལེགས་པར་གནང་ནས། འདི་དང་འདི་ཁྱེད་ཀྱི་བོད་
ན་ཡོད་དམ་གསུང་པ་ན། འགྱུར་ཡོད་ཞུས་དུས། འོ་ན་འདི་ལ་ཅི་སྐད་ཟེར། འདི་ལ་
ཅི་སྐད་ཟེར། གསུངས་ནས་དྲི་བ་གནང་བ་རྣམས་ཀྱང་སྔོན་གྱི་ལོཙྪ་བ་ཆེན་པོ་རྣམས་
ཀྱིས་ཀྱང་དཔྱོད་པར་མི་ནུས་པའི་དཀའ་བའི་གནས་འབའ་ཞིག་གི་སྟེང་དུ་དྲི་བ་དེ་
ཡོང་། འདི་ལྟར་གདའ་ཞུས་པ་ན། འདོན་ཨེན་མ་ཤེས་འདུག། འདི་ནི་འདི་ལྟ་བུ་ཡིན་
གསུང་བ་ལ་སོགས་པ་བརྟག་བཟོད་པ་འབའ་ཞིག་བྱུང་ནས། སེམས་ལ་འདི་ནི་མཁས་
པ་ཆེན་པོ་གཏིང་དཔོག་པར་དཀའ་པ་ཞིག་འདུག་པ་ལ། གཞན་ལ་གསུང་བ་ལ་ཆེར་
མི་དགྱེས་པ་ཅི་ཡིན་སྙམ་ནས་ཟུར་གྱིས་ཞུས་པ་ན། ངེད་བྱ་བྲལ་བ་ཡིན་མོད། ལབ་པ་
ལ་ག་ན་དགའ་གསུང་ངོ༌
། །
དེ་ལྟར་ན་ཆོས་ཀྱི་རྒྱལ་པོ་ཆེན་པོའི་རྣམ་པར་དཔྱོད་པ་དྲི་མ་མེད་པའི་སྤྱན་གྱིས་
གཟིགས་པ་ན། ཉིན་བཞིན་ཏུ་བདག་ཉིད་ཆེན་པོའི་ཡོན་ཏན་མཐོང་བའི་
དྲངས་པའི་དང་བ་ཆེན་པོས་ཞབས་ཏོག་ཀྱང་འཕྲལ་དུ་ཇེ་བཟང་ལ་སོང་
། རིང་པོར་
མ་ཐོགས་བར་བདག་ཉིད་ཆེན་པོའི་ཡི་དམ་གྱི་རྗེས་སུ་གནང་བ་སྔོན་དུ་བཏང་ནས།
བདེ་མཆོག་ལཱུ་ཡི་པའི་དབང་བཀའ་བསན(གསན། དེ་ནས་ཆོས་མང་དུ་བསན(གསན)
བཞེད་ནའང་། མྱུར་པོར་ཐེགས་ན་ལེགས་པའི་མཚན་མ་གཟིགས་ཚོད་དུ་གདའ་བས།
དཱི་པཾ་ཀ་ར་ན་བའི་སྨན་འཚོལ་བ་ལ་མོན་དུ་འགྲོ་གསུང་བ་ལ་སྙད(བསྙད)ནས་ཐེགས་
པའིགྲབས་ཀ】གནང་པ་ན། ཆོས་ཀྱི་རྒྱལ་པོ་ཆེན་པོས་བཞུགས་པའི་གསོལ་པ་ལན་
མང་དུ་བཏབ་ཀྱང་ཞལ་གྱིས་མ་བཞེས། མིའི་དབང་པོས་ཀྱང་ཐེངས་གཅིག་ལ་ཐེགས་
ཤུགས་ཀྱིས་
34



པཎྜི་ཏ་ནགས་ཀྱི་རིན་ཆེན་གྱི་རྣམ་ཐར།
ནའང་སླད་ཀྱིས་འབྱོན་པ་དང་
། ད་ལན་ངེད་རྡོ་རྗེ་ཕྲེང་བའི་ཐང་སྐུ་ཚང་མ་ཅིག(ཞིག)
བཞེངས་པས། པཎ་ཆེན་གྱིས་ཐིག་རྣམས་མཛད་དགོས་ཞུས་པས་གནང་ནས་དགྱེས་
བཞིན་དུ་མཛད་པ་དེ་ཡང་
། ཕྱི་རེས་ཕྲེང་བའི་དབང་བོད་དུ་མཛད་པ་གཅིག་ལ་འདི་
ཡ་མཚན་གསུང་བ་ལྟར། དབང་དེ་རྣམས་དུས་སྐབས་མི་བདེ་ཡང་བར་ཆད་མེད་པར་
ཉམས་འོག་ཏུ་ཆུད་པའི་རྟེན་འབྲེལ་དུ་སོང་བ་མཉམ།
དེ་ནས་ཆོས་རྒྱལ་ཆེན་པོ་གོང་དཀར་དུ་ཐེགས་པའི་ཚེ་རྗེས་བཞིན་ཐེགས་ནས།
དེ་རེས་སྲིན་པོ་རིར་མི་གཡོ་བ་བླ་ན་མེད་པའི་དབང་སྐུར་གསན། ཕྱིར་ཐེངས་གཅིག་
འབྱོན་པའི་ཞལ་བཞེས་མཛད། དེ་ནས་རིན་དཔུངས(སྤུངས)པ་དང་། ཉངས་སྟོད་པ་
ཁུ་དབོན་གྱིས་ལམ་གྱི་ཞབས་ཏོག་མཛད་ནས། སྤ་གྲོར་བྱོན་ཏེ། སྤ་གྲོ་བའི་སྐྱེ་བོ་ཕལ་
མོ་ཆེ་དད་ཅིང་། ཁྱད་པར་མི་ཆེན་བཙུན་མོ་ཞེས་བྱ་བས་ཞབས་ཏོག་བྱས། སྤ་གྲོ་དེ་རྒྱ་
གར་གྱི་གནས་བཟང་པོ་རྣམས་དང་འདྲ། གནས་ངོ་མཚར། དགེ་སྦྱོར་དེ་ཤིན་ཏུ་འཕེལ་
གསུང་ཞིང་། སྤ་གྲོ་དེ་སློབ་དཔོན་ཆེན་པོ་པདྨ་སམ་བྷ་བའི་བཞུགས་གནས་སུ་གྲགས་
པ་ཡིན་པས། པདྨ་སམ་བྷ་དང་འཇལ(མཇལ)ལམ་ཞེས་ཞུས་པ་ན། དང་པོར་བྲག་ཕུག་
ཡིན་པ་མཉམ(སྙམ)བྱེད་པ་ཅིག(ཞིག)ཏུ་བུད་མེད་ཅིག་ཞིག)གིས་ནང་དུ་ཁྲིད།༑ ནང་
དེར་ཕྱིན་པ་ན་བྲག་ཕུག་གི་རྣམ་པ་མིན་པའི། ཁང་པ་ཤིན་ཏུ་ལེགས་པ་ཅིག་ཞིག)ན།
པདྨ་སམ་བྷ་བ་འཁོར་དུ་མས་སྐོར(བསྐོར)ནས་བཞུགས་འདུག། དེར་ཡུན་རིང་རབ་
ཅིག་བསྡད། ཚོགས་འཁོར་གཅིག་མཛད་ཀྱི་འདུག་པའང་ཟོས་གསུང་
། འོ་ན་གནས་དེར་
གྲུབ་བརྙེས་གཞན་དང་འཇལ(མཇལ)ལམ་མ་འཇལ(མཇལ)ཞུས་པ་ན། པདྨ་སམ་བྷ་བ་
ལན་མང་པོ་ཞིག་མཐོང་གསུང་
། རྒྱ་གར་དུ་ཤ་བ་རི་དབང་ཕྱུག་དང་ནི་འཇལ(མཇལ)
བ་གདའ། བོད་དུ་བྱོན་ནམ་མ་བྱོན་ཞུས་པས། རྒྱ་གར་དུ་ནི་འཇལ(མཇལ)། བལ་པོར་
རྒྱུ
35



ལོ་པཎ་གྱི་རྣམ་ཐར་ཕྱོགས་བསྒྲིགས།
ནི་ཁོང་དང་རྟག་ཏུ་འགྲོགས་ཡོད་པ་མཉམ(སྙམ)བྱེད་པ་གཅིག་བྱུང་
། བོད་དུ་ནི་མ་
བྱོན; ངེད་རང་བོད་དུ་སླེབས་ནས་བི་རཱུ་པ་དང་ལན་མང་དུ་འཇལ(མཇལ)གསུང་
།
འོ་ན་ཆོས་ཀྱང་གསན་ནམ་ཞུས་པ་ན། ཏིག་པོ་ཡོང་མེད་གསུངས་ནས་ཐུགས་དམ་ལ་
བཞུགས།
དེ་ནས་སྤ་གྲོ་ནས་ཡོས་ལམ་ལ་ཉང་སྟོད་དུ་ཕེབས། དེ་ནས་རིན་དཔུངས་
སུ(སྤུངས་སུ)ཕེབས་ནས་རྫོང་དཀར་དུ་ཐོགས་ཤིག་བཞུགས། སྤྱིར་ཡི་དམ་གྱི་དྲིན་དྲན་
པ་དང་། ཁྱད་པར་དུ་བཅོམ་ལྡན་འདས་རྡོ་རྗེ་རྣལ་འབྱོར་མའི་བཀའ་དྲིན་དྲན་ནས།
དེའི་ཉམས་དང་མཐུན་པའི་སྟོད(བསྟོད)པ་ཁྱད་པར་ཅན་དེ་བརྩམས། དེ་ནས། ཆོས་
ཀྱི་རྒྱལ་པོ་ཆེན་པོའི་བཀའ་ལུང་གིས་དབུས་སུ་ཕེབས་ནས་ཆོས་མང་དུ་གསུངས་ཤིང་
།
ཁྱད་པར་དཔལ་རྩེ་ཐང་གི་ཆོས་གྲྭ་ཆེན་པོར། ཡོངས་ཀྱི་དགེ་བའི་བཤེས་གཉེན་སྡེ་
སྣོད་འཛིན་པ་མང་པོ་ལ། རྣལ་འབྱོར་བླ་ན་མེད་པའི་རྒྱུད་ཐམས་ཅད་ཀྱི་སྙིང་པོ་རྣལ་
འབྱོར་ཡན་ལག་དྲུག་གི་ཁྲིད་གནང་ཞིང་
། སློབ་དཔོན་ཆེན་པོ་དཔེ་མེད་མཚོས་མཛད་
པའི་ཡན་ལག་དྲུག་གི་གཞུང་
། གྲུབ་པའི་སྐྱེས་བུ་ཉི་མ་དཔལ་གྱི་འགྲེལ་པ་དང་བཅས་
པ་ལ་བཤད་པ་ཤིན་ཏུ་ཞིབ་པ་གཅིག་མཛད། དེའི་དུས་སུ་ཉན་པ་པོ་དགེ་བའི་བཤེས་
གཉེན་རྣམས་ལའང་། ཐུགས་དམ་གྱི་ཉམས་སུ་མྱོང་བ་བཟང་པོ་བྱུང་ཞིང་
། ཕལ་ཆེར་
རྗེ་བཙུན་འདི་ལ་སངས་རྒྱས་ཉིད་དོ་སྙམ་པའི་མོས་པ་སྐྱེས་སྣང་
། དེ་ནས་བསམ་ཡས་
འཆིམས་ཕུ་དང་
། རྒྱལ་བཟང་སོགས་སུ་དབེན་པ་བརྟེན་ཅིང་ཐུགས་དམ་ལ་གཙོ་བོར་
བཞུགས།
འབྲུག་ལོའི་དགུན་ཟླ་འབྲིང་པོ་ནས་བརྩམས་ཏེ། ཕོ་བྲང་སྣེ་གདོང་དུ་རིགས་
སྔགས་འཆང་གི་འཁོར་ལོས་བསྒྱུར་བ་ཉིད་མི་རྣམས་ལ་རྒྱལ་པོ་བྱད་གཟུགས་འཛིན་
36



པཎྜི་ཏ་ནགས་ཀྱི་རིན་ཆེན་གྱི་རྣམ་ཐར།
པ་ཆོས་ཀྱི་རྒྱལ་པོ་ཆེན་པོ་དང་། གཞན་ཡང་དགེ་བའི་བཤེས་གཉེན་མདོ་སྔགས་ཀྱི་
གཞུང་ལུགས་ལ་བློའི་སྣང་བ་རྣམ་པར་རྒྱས་པ་དགུ་བཅུ་ཙམ་ཞིག་ལ། སློབ་དཔོན་
ཆེན་མོ་ཨ་བྷ་ཡཱ་ཀཱ་ར་གུསྟ་ཉིད་ཀྱི་ལུགས་རང་བཟོའི་དྲི་མས་མ་སྦགས་པའི་རྡོ་རྗེ་ཕྲེང་
བའི་དབང་ཡོངས་སུ་རྫོགས་པ་ཚར་གཉིས་མཛད། དེ་ཡང་དཀྱིལ་འཁོར་བཞི་བཅུ་
རྩ་ལྔའི་དབང་གནང་བ་ཐམས་ཅད་བླ་མེད་དུ་མཛད། རྡོ་རྗེ་དབྱིངས་ལ་སོགས་པ་
རྒྱུད་སྡེ་འོག་མའི་ལུགས་སུ་མཛད་པར་འོས་སམ་ཞུས་པ་ན། དེ་ལྟར་བྱས་ན་ཕྲེང་བའི་
ལུགས་སུ་མི་འགྲོ། ཕྲེང་བ་ན་ཆོ་ག་ཟུར་པ་མེད་པ་གསུང་ཞིང་། དབང་གོང་མ་རྣམས་
རིགས་བདག་ཡབ་ཡུམ་གྱི་སྒོ་ནས་མཛད་པ་ཨ་བྷ་ཡའི་དགོངས་པ་ཡིན་གསུང་སྟེ།
དེ་ཁོ་ནར་ནས་གནང་། གཞན་ཡང་དཔལ་བདེ་མཆོག་འཁོར་ལོ་དང་
། བཅོམ་ལྡན་
འདས་ཀྱེའི་རྡོ་རྗེ་ལ་སོགས་པའི་དབང་དང་། མན་ངག་སྙེ་མ་ལ་སོགས་པའི་ལུང་
དང་༑ གནས་སྐབས་དག་ཏུ་སོ་སོར་མན་ངག་ཟབ་མོས་ཚིམས་པར་མཛད་ནས། སླར་
འཕགས་པའི་ཡུལ་དུ་ཐེགས་པར་བཞེད་པ་ན། ཆོས་ཀྱི་རྒྱལ་པོ་ཆེན་པོས། རབ་ཏུ་སྐུ་
ཚེ་ཇི་སྲིད་པར་བོད་དུ་བཞུགས་པར་ཞུ། དེ་ལྟ་མིན་ནའང་ལོ་སྐོར་ཙམ་དུ་མི་བཞུགས་
པའི་ཐབས་མེད་ཅེས་ཡང་ཡང་དུ་ཞུས་ནའང་མ་གནང་
།
དེ་ཡང་ཆོས་ཀྱི་རྒྱལ་པོ་ཆེན་པོ་འདི། སྤྱིར་བླ་མར་གྱུར་རོ་ཅོག་ལ་གུས་མོད་ཀྱི།
ཁྱད་པར་རྗེ་བཙུན་འདི་ལ་ལྷག་པའི་ཡོན་ཏན་གཟིགས་པའི་སྒོ་ནས་ཆེས་དད་པར
མཛད་པ་ཞིག་སྣང་སྟེ། དེ་ཡང་དུས་མི་བདེ་བའི་སྟོབས་ཀྱིས་ཤིན་ཏུ་མི་རིགས་པའི་
འི་ཞུ་
བ་སོགས་ཀྱིས་ཐུགས་ཆེར་འཁྲུགས་པ་ན་ཡང་
། ཆོས་རྗེ་པཎ་ཆེན་གྱི་སྐུ་མཐོང་བ་ཙམ་
གྱིས་ཞི་བར་འགྱུར་པ་ཡིན་གསུང་བ་དང་
། ངེད་རང་མི་ལུས་ཕུན་སུམ་ཚོགས་པ་དང༌
།
ཁྱད་པར་རིགས་མཐོན་པོར་སྐྱེས། ཆོས་ཀྱང་འགའ་རེ་འགའ་རེ་གོ། དེའི་དོན་གྱིས་
པར་
37



ལོ་པཎ་གྱི་རྣམ་ཐར་ཕྱོགས་བསྒྲིགས།
སངས་རྒྱས་ཀྱི་བསྟན་པ་ལ་ཡང་མི་ཕྱེད་པའི་དད་པ་ཡོད། སྐབས་འགར་དེ་རྣམས་
བསོད་ནམས་ཆེ་སྙམ་པ་འོང་པར་འདུག། དེ་རྣམས་ཐམས་ཅད་ཀྱང་ཆོས་རྗེ་པཎ་ཆེན་
འདི་དང་མཇལ་པ་འདི་བསོད་ནམས་ཆེ། མཁས་པ་ལ་གྲུབ་པས་ཁྱད་པར་དུ་བྱས་
པ༑ འཕྲལ་དུ་འཇུག་པ་བདེ་པ་འདི་ལྟ་བུ་རྙེད་དཀའ། དེ་སྔ་བོད་འདིར་ཡར་ཡུལ་དེ་
ཙམ་ཞིག་མཛད་ནའང་གཞན་སུས་ཀྱང་ངོ་མ་ཤེས་པ་འདི། ངེད་རང་བསོད་ནམས་ཆེ་
སྟེ༑ གཞན་དག་ངོ་ཚ་གསུང་བ་ལགས། བདག་ཉིད་ཆེན་མོ་འདིའི་ཞལ་མངའ(སྔ)ནས་
ཀྱང་༑ བདག་པོ་ཆེན་པོ་འདི་དང་
། ངེད་རང་སྐྱེ་བ་སྔ་མ་ཞིག་གི་དཔོན་སློབ་དུ་འདུག་
གསུང་ངོ༌། །
དེ་ནས་ཆོས་རྒྱལ་ཆེན་མོའི་ཞལ་མངའ(སྔ)ནས། ཐུགས་ཀྱི་དད་པ་དང་གདུང་
བ་ཆེན་པོའི་ཤུགས་བསྐྱེད། སྨྲ་བའི་སེངྒེ་རོང་སྟོན་ཆེན་པོས་ཐོག་དྲངས། སྐུ་མདུན་ན་
བཞུགས་པའི་དགེ་བའི་བཤེས་གཉེན་རྣམས་ཀྱང་ཞུ་བ་འབུལ་དུ་བཅུག་ནས། བོད་དུ་
མ་ཐམ་མཐའ)ལོ་ཅིག(གཅིག་ཏུ་བཞུགས་པའི་གསོལ་བ་བཏབ་ནའང་
། རྗེ་བཙུན་དམ་
པའི་གསུང་གིས། དབང་དང་མན་ངག་ལ་སོགས་པ་ཁྱེད་ལ་ཕན་བདགས(གདགས)
པར་འོས་པའི་རིམས་པ་ནི་བགྱིས། ད་ངེད་རང་གི་དོན་ཆེན་པོ་སྒྲུབ་པའི་སླད་དུ།
བལ་པོ་ཕན་ཆད་གནས་དང་ཆུ་བཟང་། རྡོ་རྗེའི་གདན་དུ་བླ་མ་ཆེན་པོ་སངས་རྒྱས་
དབྱངས་ཀྱི་སྐུ་འདྲ་རྡོ་ལས་སྒྲུབ(གྲུབ)པ་ཞིག་ཀྱང་བཞེངས། དེ་ནས་དབེན་པར་རེ་
ཞིག་འདུག་པ་ལགས། ངེད་ལོ་ཤས་ཅིག(ཤིག)དགེ་སྦྱོར་འཕེལ། འདོད་པ་གྲུབ་ན་སླར་
འོང་པའང་སྲིད་དོ། གསུངས་ནས་མ་གནང་བས། ཆོས་ཀྱི་རྒྱལ་པོའི་ཞལ་མངའ་ནས་
འབུལ་བ་དང་སྐུར(བཀུར)སྟི་ཕུན་སུམ་ཚོགས་པ་མཛད།
ཉིད་ཀྱིས་རབ་ཏུ་གནས་པ་མཛད་པའི་སྐུ་དྲ(འདྲ)རིན་པོ་ཆེ་ལས་སྒྲུབས(གྲུབ)པ་
38



པཎྜི་ཏ་ནགས་ཀྱི་རིན་ཆེན་གྱི་རྣམ་ཐར།
གཉིས་དང་། ཐང་སྐུ་གཅིག་དང་གསུམ་བྱིན་རླབས་ཀྱི་བརྟེན་དུ་བཞེངས་ནས། ཐེགས་
ཉིན་སྐྱེལ་ཐུང་མཛད་པའི་ཚེའང་། ཞབས་ཀྱི་པདྨ་གཙུག་གི་རྒྱན་དུ་བཀོད་པའི་ཕྱག་
མང་དུ་མཛད། སྨོན་ལམ་དྲི་མ་མེད་པ་མང་པོའང་བཏབ་སྟེ། དེ་ནས་རིམས་ཀྱིས་
ཐེགས་ཏེ། རིན་དཔུངས(སྤུངས)པ་དང༌། ཡར་འབྲོག་པ་སྐུ་མཆེད་རྣམས་ཀྱིས་ཞབས་
ཏོགས་ཏོག)དང་། འབུལ་བས་མཉེས་པར་བྱས་ཤིང་ཆོས་ཀྱང་མང་དུ་གསན། དེ་ནས་
ཉང་སྟོད་དུ་རྒྱལ་རྩེའི་སྐུ་འབུམ་ཆེན་མོ་ལ་རབ་ཏུ་གནས་པ་མཛད། དེ་ནས་བྱང་པ་སྐུ་
མཆེད་ཀྱིས་གདན་དྲངས་ནས་ཆོས་ཀྱང་མང་དུ་གསན། ཞབས་རྟོག(ཏོག)ལེགས་པར་
བགྱིས་ནས། སྔར་ཞལ་བཞེས་ཡོད་པ་དང་གདན་འདྲེན་ཡང་བྱུང་བས་ལྗོང(རྫོང)ཁར་
མངའ་བདག་པས་སྤྱན་དྲངས་ནས་ཆོས་ཀྱང་མང་དུ་གནང་ཏེ(སྟེ)། སླད་ཀྱིས་འཕགས་
པ་ཝ་ཏིའི་དྲུང་དུ་ཕེབས་པའི་ཚེ། བལ་ཡུལ་ནས་སྔར་གྱི་སློབ་མ་ལྔ་བཅུ་ཙམ་གྱིས་བསུ་
བ་ལེགས་པར་བྱས་བལ་པོར་ཕེབས་སོ་ཞེས་ཐོས་སོ།། །།
དེ་ལ་ཁ་ཅིག་དག་འདི་སྐད་དུ་ཁོ་བོ་ལ་འདྲི་སྟེ། ཁྱེད་ཀྱིས་བླ་མ་
སྟེན(བསྟེན)། པཎ་ཆེན་འདི་ལ་ལྷག་པར་གུས་ན་འདིའི་རྒྱུ་ཅི་ཞིག་ཡིན་ཞེའོ། །དེ་ལ་
ལན་སྦྱིན་པར་བྱ་སྟེ། ཁོ་བོ་ཆུང་ངུ་ནས་རབ་ཏུ་བྱུང་། བླ་མ་དམ་པ་རྣམས་ཀྱི་དྲིང་དྲིན)
ལས་ཕྱི་དང་ནང་གི་སྡེ་སྣོད་མང་པོ་ལའང་སྦྱངས། བོད་ན་ཡོད་པའི་མན་ངག་གི་རིམ་
པ་ཆེ་བ་རྣམས་ཀྱང་ཕལ་ཆེར་མཐོང་བ་དང་
། སྤྱིར་ཡོན་ཏན་ཐམས་ཅད་དགེ་བའི་
བཤེས་གཉེན་ལ་རག་ལུས་པར་གསུངས་པ་དང་
། ཁྱད་པར་གསང་སྔགས་བླ་ན་མེད་
པའི་རྒྱུད་དང་འགྲེལ་པ་མན་ངག་དང་བཅས་པ་ཇི་སྙེད་པ་དག་ལས། འདོད་པའི་
དངོས་གྲུབ་ཅེས་བྱ་བ་སངས་རྒྱས་ཉིད་སྐྱེ་བ་འདི་ཉིད་ལ་ཐོབ་པའི་རྒྱུའི་གཙོ་བོ་བླ་མ་
ཁོ་ནར་གསུངས་གནང་བ་དང་
། བླ་མའི་མཚན་ཉིད་ཀྱང་མང་དུ་གསུངས། སྣང་བ་ལ་
་མ་ནི་མང་དུ་
39



ལོ་པཎ་གྱི་རྣམ་ཐར་ཕྱོགས་བསྒྲིགས།
གོ་བ་ཡང་ར་རི་ཆགས་ཏེ། དེའང་རྗེ་བཙུན་སྤྱན་རས་གཟིགས་ཀྱིས། འདོད་པའི་དངོས་
གྲུབ་སློབ་དཔོན་ཞལ་གྱི་རྗེས་འབྲངས་བར། །མ་ལུས་རྡོ་རྗེ་ཐེག་པར་ཐམས་ཅད་མཁྱེན་
པས་གསུངས། །
དེ་ཕྱིར་སློབ་མ་རྣམས་ཀྱིས་བླ་མ་གསེར་བཞིན་དུ། །ཡོངས་སུ་རྟགས(བརྟགས)ན་
སྡིག་པ་ཅུང་ཟད་ཡོད་མ་མིན། ཞེས་གསུངས་པ་ལྟར། བླ་མ་ལ་ཡང་རྒྱུད་ལས་གསུངས་
པའི་མཚན་ཉིད་རྣམས་ཚང་ངམ་མ་ཚང་ཞེས་རྟོག་འདོད་པ་ཞིག་ཡིན་ན། དོན་དམ་
བསྙེན་པ་ལས། རྩོད་ལྡན་དབང་གིས་བླ་མ་སྐྱོན་དང་ཡོན་ཏན་འདྲེས། །སྐྱོན་མེད་སྡིག་
པ་མེད་པ་རྣམ་པ་ཀུན་ཏུ་ཡོད་མ་ཡིན། །གང་ཞིག་ཡོན་ཏན་ལྷག་པ་ཡང་ནི་ལེགས་
སྤྱོད་དང༌། །བུ་རྣམས་ཀྱིས་ནི་དེ་ལ་བརྟེན་པར་གྱུར་པའོ། །ཞེས་གསུངས་པ་ལྟར་རྩོད་
དུས་ཀྱི་བླ་མ་ཡིན་པས་མཚན་ཉིད་ཡོངས་སུ་རྫོགས་པ་དཀའ་ནའང་
། མཚན་བརྗོད་
པར་དཀའ་བའི་བདག་ཉིད་ཆེན་པོ་པཎ་ཆེན་འདི་ལ་ཡང་གོང་དུ་སྨོས་པ་ལྟར། སྐུའི་
སྤྱོད་ལམ། ཐུགས་ཀྱི་ངང་ཚུལ། མཁས་མི་མཁས་ལ་སོགས་ལ་ཕྲ་ཞིང་ཕྲ་བ་ནས་རྟགས་
ཤིངབརྟག་ཅིང)དཔྱད་པ་ཡང་བགྱིས་ཏེ། ཇི(ཅི)ཞིག་ལྟར་ལ་དམ་པ་འདི་ལ་རྒྱུད་ལས་
གསུངས་པའི་བླ་མའི་མཚན་ཉིད་མ་ལུས་པ་ཚང་
།
ཁྱད་པར་དུ་དུས་གསུམ་གྱི་རྒྱལ་པ་མ་ལུས་པའི་ཐུགས་ཀྱི་སྙིང་པོ་བདེ་བ་ཆེན་
པོ; དྲི་མ་མེད་པའི་མདོ་ལས་ཇི་སྐད་དུ། དེ་ལྟར་རྡོ་རྗེ་རྣལ་འབྱོར་གང་ཞིག་དཔག་
མེད་བདེ་གཤེགས་རྣམས་ཀྱིས་བརྟེན(བསྟེན)ཅིང་བསྟན་པ་དང་
། །བྱང་ཆུབ་སེམས་
དཔའ་རྡོ་རྗེ་མཆོག་འཛིན་གསང་སྔགས་རིག་པ་ཀུན་ཀྱིས་ཡང་དག་བརྗོད་གྱུར་
པའི༑ །འགྱུར་མེད་མཆོག་གི་བདེ་བ་རྣལ་འབྱོར་དེ་ནི་དུས་ཀྱི་འཁོར་ལོ་བླུན་པོ་བདག་
བརྗོད་འདོད། །ཅེས་བྱ་བ་ལྟར། ལྷན་ཅིག་སྐྱེས་པའི་ཡེ་ཤེས་ཆེན་པོ་མི་འགྱུར་བའི་བདེ་
40



པཎྜི་ཏ་ནགས་ཀྱི་རིན་ཆེན་གྱི་རྣམ་ཐར།
བ་ ་བཞིན་གྱིས་འོད་གསལ་བའི་དཀྱིལ་འཁོར། རྡོ་རྗེའི་རྣལ་འབྱོར་ཞེས་གྲགས་
པ་དེ་ཐུགས་རྒྱུད་ལ་འཁྲུངས་པའི་གསུང་ཐོས་ནས་ནི། དེ་ཕྱིན་ཆད་རྡོ་རྗེ་འཆང་དུ་
སྒྱུར་བ་ལ་མི་ལྟོས་པར་མངོན་སུམ་དུ་སྣང་བའི་སྐུའི་རྣམ་པ་དེ་ཉིད་ཡིད་ལ་བྱས་ནས་
གསོལ་བ་འདེབས་པ་ལགས། འོ་ན་རྒྱུད་ལས་གསུངས་པའི་བླ་མའི་མཚན་ཉིད་ནི་ཇི་
ལྟ་བུ། དེ་ཡང་འདི་ལ་ཇི་ལྟར་ན་ཚང་བ་ཡིན་ཞེ་ན། དེ་ལ་བླ་མའི་མཚན་ཉིད་ནི། རྒྱུད་
ཕལ་ཆེ་བ་ལས་གསུངས་མོད་ཀྱི། རེ་ཞིག་དཔལ་དུས་ཀྱི་འཁོར་ལོ་ལས། མཚན་ཉིད་
དང་ལྡན་པ་དང༌། མི་ལྡན་པའི་རྣམ་པར་དབྱེ་བ། དང་པོར་ཡང་དག་བསྟེན་བྱ་བླ་
མ་དག་ཀྱང་དམ་ཚིག་ལྡན་ཞིང་རྡོ་རྗེའི་ཐེག་ལ་རྣམ་པར་གནས། །དེ་ཉིད་སྒོམས་
ཤིང(སྒོམ་ཞིང)མ་ཆགས་དྲི་མ་དག་དང་རྣམ་པར་བྲལ་ཞིང་བཟོད་པའི་ངང་ཚུལ་ལམ་ལ་
ཞུགས། །སློབ་མ་རྣམས་ལ་ལམ་ནི་སྦྱིན་བྱེད་དམྱལ་བའི་འཇིགས་པ་འཕྲོག་ཅིང་དེ་
ཉིད་ལས་ནི་ཚངས་སྤྱོད་ལྡན། །བདུད་རྣམས་ཀྱིས་ནི་རྡོ་རྗེ་དབྱུག་པ་དེ་ཡང་འཛིན་
མའི་གཞི་ལ་རྡོ་རྗེ་སེམས་དཔར་རབ་གྲགས་པའོ། །ང་རྒྱལ་དང་ལྡན་ཁྲོ་བས་ཟིལ་
མནན་དམ་ཚིག་རྣམས་བྲལ་རྫས་ལ་སྐམ་ཞིང་ཐོས་པ་དག་ཀྱང་མེད། །སློབ་མ་རྣམས་
ནི་སླུ་བ་དོན་དུ་གཉེར་ཞིང་མཆོག་གི་བདེ་བའི་གནས་ལས་སེམས་ཉམས་དབང་མ
སྐུར༑ །ལོངས་སྤྱོད་དག་ལ་ཀུན་ཆགས་བག་མེད་རྩུབ་མོའི་ཚིག་དང་བཅས་ཤིང་དབང་
པོའི་དོན་དུ་འདོད་ལྡན་པ། །དེ་ཉིད་དམྱལ་བ་བཞིན་དུ་སློབ་མ་མཁས་པ་རྣམས་ཀྱིས་
རྫོགས་པའི་བྱང་ཆུབ་རྒྱུར་ནི་སྤང་བར་བྱ། །ཞེས་བྱ་བ་གསུངས་ལ།
དེ་བཞིན་དུ་རྒྱུད་གཞན་དང་གཞན་དག་ལས་ཀྱང། ཡོན་ཏན་གྱི་དབང་དུ་མཛད་
ནས༑ བརྟན་ཞིང་དུལ་ལ་བློ་གྲོས་ལྡན། །བཟོད་ལྡན་དྲང་ལ་གཡོ་སྒྱུ་མེད། །སྔགས་དང་
རྒྱུད་ཀྱི་སྦྱོར་བ་ཤེས
། །སྙིང་རྩེར(བརྩེར)ལྡན་ཞིང་སྟན(བསྟན)བཅོས་མཁས། །དེ་ཉིད་བཅུ་
41



ལོ་པཎ་གྱི་རྣམ་ཐར་ཕྱོགས་བསྒྲིགས།
ནི་ཡོངས་སུ་ཤེས། །དཀྱིལ་འཁོར་འབྲི་བའི་ལས་ལ་མཁས། །གསང་སྔགས་འཆང་བྱེད་
སློབ་དཔོན་ཏེ། །དང་པའི་བདག་ཉིད་དབང་པོ་ཐུལ། །ཞེས་བྱ་བ་དང་། སྐྱོན་གྱི་དབང་
དུ་མཛད་ནས། སྙིང་རྗེ་མེད་ཅིང་ཁྲོ་ལ་གདུག །ཁེངས་ཤིང་ཆགས་ལ་མ་སྡམས(བསྡམས)
དང་༑ །རང་སྟོད(བསྟོད)བླ་མར་སློབ་མ་ནི། །བློ་བཟང་ལྡན་པས་མི་བྱའོ། །ཞེས་བྱ་བ་ལ་
སོགས་པ་གསུང་པ་འདི་ཡིན་ནོ། །
དེ་ལ་བདག་ཉིད་ཆེན་པོ་འདི་ནི། སྔོན་སིང་གྷ་གླིང་དུ་དགེ་བའི་མཆོད་རྟེན་གྱི་
དྲུང་དུ་བཅོམ་ལྡན་འདས་རྣམ་པར་སྣང་མཛད་གངས་ཆེན་མཚོའི་སྐུ་མངོན་སུམ་དུ་
གཟིགས་པ་དང་། མུ་སྟེགས་བྱེད་ཀྱི་སྤྲིངས་གཟིངས)ལས་ཕྱུང་ནས་ནགས་བསྟག(སྟུག)
པོའི་འདབ་དུ་བཞུགས་པ་ན། རྨི་ལམ་དུ་དགེ་སློང་ཞིག་གིས་ལུང་སྟན(བསྟན)གསུང་
བ་དེ་ཡང་ངེས་པའི་དོན་དུ་ན། དེའི་ཚེ་ཡང་རྣམ་པར་སྣང་མཛད་གངས་ཆེན་མཚོ་
མངོན་སུམ་དུ་གཟིགས་ཤིང་གསུང་གི་སྣང་བ་བྱུང་བར་སྣང་སྟེ། ཕ་རོལ་ཏུ་ཕྱིན་པའི་
ཐེག་པ་དང་སྦྱར་ན་ཡང་
། རྣམ་པར་སྣང་མཛད་གངས་ཆེན་མཚོའི་སྐུ་དང་གསུང་གི་
སྣང་བ་དངོས་སུ་བྱུང་བ་འདི། ལམ་གྱི་གནས་སྐབས་ཇི་ཙམ་ནས་ཡིན་པ་དེ་མཁས་
པ་རྣམས་ཀྱིས་ལུང་དྲི་མ་མེད་པའི་ལུང་ལ་རྟེན(བརྟེན)ནས་གསུངས་ཤིག་གོ། སྔགས་
ཀྱི་ཐེག་པ་ཡང་གོང་དུ་སྨོས་པ་ལྟར། ལྷན་ཅིག་སྐྱེས་པའི་ཡེ་ཤེས་ཆེན་པོ་མངོན་སུམ་
དུ་མཛད་ན། ཁྱད་པར་གྱི་ཆོས་མང་པོའི་སྒོ་ནས་སློབ་དཔོན་གྱི་མཚན་ཉིད་ཚང་བར་
སྒྲུབ་ལྟ་ག་ལ་དགོས། དེ་ལྟ་མོད་ཀྱི་སྤྲོ་བས་ཀྱང་ཡོན་ཏན་རེ་རེ་ནས་བརྗོད་པར་བྱ་སྟེ།
དེ་ཡང་རྡོ་རྗེའི་ཐེག་པ་ལ་ལྷག་པར་གནས་པ་ནི། མུ་སྟེགས་དང་ཉན་རང་གི་
ཐེག་པ་དོན་དུ་མི་གཉེར་པར། སྒོ་ཐམས་ཅད་ནས་རྡོ་རྗེ་ཐེག་པ་ལ་ལྷག་པར་གནས་
པའི་སྨོན་པ་དང་འཇུག་པའི་སེམས་སྐྱེད(བསྐྱེད)པ་ལ་བྱ་ན། བདག་ཉིད་ཆེན་པོ་འདི་
42



པཎྜི་ཏ་ནགས་ཀྱི་རིན་ཆེན་གྱི་རྣམ་ཐར།
ནི་ཚེ་གཅིག་ལ་སངས་རྒྱས་ཉིད་དོན་དུ་གཉེར་བའི་སྙིང་སྟོབས་ཆེན་པོ་མངའ་བས།
ཞལ་མངའ་ནས་ཀྱང་། ཚེ་གཅིག་པུ་འདི་ལ་སངས་རྒྱ་བའི་མདུན(འདུན)པ་སྐྱེས། བླ་
མའི་མན་ངག་ཟབ་མོ་ནི་ཡོད་པས་ངེད་རང་གིས་སྒྲུབ་ན་ནི་འགྲུབ་གསུང་། དེའི་དོན་
གྱིས་རྩེས་ཐང་དུ་ཡན་ལག་དྲུག་གི་ཁྲིད་གསུངས་པའི་སྐབས་སུ་ནུབ་ཅིག་གི་ རྣལ་
ཕམ་ན། རྡོ་རྗེ་གདན་གྱི་ཉེ་ལོགས་ན། ཀ་ན་ཀ་ཤ་ཏེ་ཞེས་བྱ་སྟེ། བོད་ཀྱི་སྐད་དུ་གསེར་
གྱི་རྒྱུན་ཞེས་བྱ་བའི་ཆུ་ཀླུང་ཞིག་ཡོད་པ་དེ་ལ་གསེར་གྱི་པདྨ་མང་པོས་ཁེངས་འདུག།
དེར་ཨ་ཧོ་འདི་ཅི་ཡིན། སངས་རྒྱས་འཇིག་རྟེན་དུ་འབྱུང་བའི་ཚེ་འདི་ལ་གསེར་གྱི་
པདྨ་འབྱུང་གི། གཞན་དུ་ནི་མ་ཡིན་ན་འདི་ཅི་ཞིག་སྙམ་པའི་སྐད་ཅིག་དེ་མ་ཐག་
ཏུ༑ འདི་ནི་ཁོ་བོ་ཉིད་འཚང་རྒྱ་བའི་པདྨོར་འདུག་དགོངས། པདྨ་དེ་རྣམས་ལ་ཆུན་
པོ་མཛད་ཅིང་ཕྲག་པར་ཐོགས་ཏེ་ད་ནི་དེ་ཉིད་དུ་སངས་རྒྱ་བ་ཡིན་དགོངས་ནས། རྡོ་
རྗེའི་གདན་དུ་བྱང་ཆུབ་ཀྱི་ཤིང་དྲུང་དུ་འགྲོ་བའི་རྨི་ལམ་བྱུང་གསུང་
། དེ་ནས་བོད་
དུ་བཞུགས་པའི་ཞུ་བ་ཕུལ་བ་ནའང་། དོན་ཆེན་པོ་ཡོད་པས་འགྲོ་གསུང་བ་འདི་ལ་
དགོངས་ཤིང་
། དེ་དང་མཐུན་པའི་གསུང་མང་དུ་གསུང་གིན་འདུག།
དེ་ཉིད་གོམས་པ་ནི། སྐྱེད(བསྐྱེད)རྫོགས་ལ་མང་དུ་གོམས་པ་ཙམ་ལ་ཟེར་ན།
བསྐྱེད་རིམས་ལ་བརྟན་པ་ཐོབ་པས་སིང་གྷ་གླིང་དུ་གངས་ཆེན་མཚོ་མངོན་སུམ་དུ་
གཟིགས། རྫོགས་རིམས་ལ་མྱུར་མཛད་པས་འཕགས་པ་ཤིང་ཀུན་དུ་ལྷན་ཅིག་བསྐྱེད་
པ་མངོན་སུམ་དུ་མཛད་པ་ཡིན། མ་ཆགས་པ་ནི། གཉེན་འདུན་དང་རང་གི་ལུས་ལ་
ཡང་ལྟོས་པ་མེད་པ་ལ་བཤད་ལ། དམ་པ་འདིས་རྒྱལ་སྲིད་མཆིལ་མའི་ཐལ་བ་བཞིན་
དུ་བོར་ཏེ། ཐར་པའི་སླད་དུ་ཕྱིའི་རྒྱ་མཚོ་རྒལ(བརྒལ)ནས་བསྒྲུབ(སྒྲུབ)པ་སྙིང་པོར་
མཛད་པ་ཡིན། དྲི་མ་དག་དང་རྣམ་པར་བྲལ་བ་ནི། དྲི་མ་ནི་འདོད་ཆགས་དང་། ཞེ་
43



ལོ་པཎ་གྱི་རྣམ་ཐར་ཕྱོགས་བསྒྲིགས།
སྡང་དང་། གཏི་མུག་དང་
། ང་རྒྱལ་དང་། ཕྲག་དོག་དང་
། སེར་སྣའི་ཚོགས་ཏེ། དེ་ཉིད་
རྣམས(རྣམ)པ་མང་པོས་བྲལ་བ་གང་ཡིན་པ་དེ་ནི་དྲི་མ་དག་དང་བྲལ་བའོ། །ཞེས་
གསུང་པ་ལ་རིགས་པ་དང་མི་རིགས་པ་བྱས་པ་དག་དེ་རང་གི(གིས)མི་ཤེས་པ་ལྟ་
ག་ལ་ཡིན། ངེད་རང་བྱ་བྲལ་བྱས་ནས་ཉོན་མོངས་པ་སྤོང་ཅི་ཐུབ་བྱེད་པ་ཡིན་མོད་
གསུང་བ་དང་། དམ་པ་འདི་གནས་སྐབས་འདི་ལ་ཉོན་མོངས་སོ་ཞེས་བྱ་བ་སྐུ་མདུན་
ནས་རིང་དུ་འདུག་པས་མཐོང་མ་མྱོང་བ་ཡིན། བཟོད་པའི་ངང་ཚུལ་ནི། ལན་ལ་མི་
རེ་བ་དང་
། ཡོན་ཏན་གྱི་ཆེད་ལ་སོགས་པ་མ་ཡིན་པར་གཞན་དོན་ལ་འཇུག་པ་ལ་
བཤད་པ་ལ་ཡོ་བྱད་ལྡན་པའི་སློབ་མ་བས། ཆོས་དང་ལྡན་པ་དང་ཁྱད་པར་སྒྲུབ་པ་
སྙིང་པོར་བྱེད་པ་ལ་དགྱེས།
བོད་དུ་ཕེབས་ནས་སློབ་མར་གྱུར་པ་ལ་དད་པ་དང་འབྱོར་བ་གཉིས་ཀ་ཆོས་ཀྱི་
རྒྱལ་པོ་ཆེ་སྟེ། དེས་ཀྱང་རྒྱའི་ཏིང་བདུན་ཆ་ལེགས་པོ་ཞིག་གཟིགས་སུ་ཕུལ་ནས་འདི་
བཞེད་དམ་ཞུས་པ་ན། ཡེ་མི་འདོད་གསུངས་ནས་མ་བཞེས། དེའང་ཏིང་དེ་ནི་འཁོ་བ་
ཡང་མ་ཡིན་ལ། མིའི་དབང་པོའི་དད་པས་སྲན་མི་ཐུབ་པ་ཡང་ག་ལ་ཞིག་སྟེ། འོན་
ཀྱང་རྗེ་དེ་ཉིད་ཀྱི་ཕྱག་ན་ཡོད་པའི་བཟོང་གི་ཏིང་དེ་ལྟ་བུ་དོན་དུ་གཉེར་བའི་ཞལ་
ཏ་གནང་ཡོད་པས། ཞལ་ཏ་དེ་བདག་ལ་སོགས་པའི་སྐལ་ངན་རྣམས་ཀྱིས་གཡོ་ཐབས་
སུ་གོ་བར་གྱུར་ན་མི་རུང་བའི་རྩེ་བརྩེབ་ཆེན་པོ་མངའ་བ་ཡིན། སློབ་མ་རྣམས་ལ་
ལམ་ནི་སྦྱིན་བྱེད་དམྱལ་བའི་འཇིགས་པ་འཕྲོག་ཅེས་པ་ལ། སྔོན་བོད་དུ་པཎྜི་ཏ་ཟླ་
བ་མགོན་པོ་ལ་སོགས་པ་ལོ་དུ་མར་ཞབས་ཏོག་བྱས་པའི་སློབ་མ་རྣམས་ལ་སོར་སྡུད་
ཙམ་ལས་མ་གནང་བ་མང་པོ་ཡོད་པར་གདའ་བ་ལ། དེ་ཀུན་ཡང་སློབ་མའི་རྒྱུད་སྨིན་
དུ་འཇུག་པ་མ་རྟོགས(གཏོགས)བརྩེ་བ་ལྷོད་པ་ནི་མིན་ཏེ། དེ་ལྟ་ནའང་དམ་པ་འདིས་
44



པཎྜི་ཏ་ནགས་ཀྱི་རིན་ཆེན་གྱི་རྣམ་ཐར།
ནི་སློབ་མ་དགེ་བའི་གཤེས་གཉེན་མང་པོའི་དབུས་སུ། ངེད་བོད་དུ་ཡང་ཡང་ཡོང་བ་
ཡང་ཨེ་ཡིན་མི་ཤེས་པས་ད་ལན་སྦྱིན་དགོས་གསུངས་ནས། ཡན་ལག་དྲུག་གི་ཁྲིད་
ཞལ་ཤེས་དང་བཅས་པ་གནང་བ་ཡིན།
དེ་ཉིད་ལ
ལས་ནི་ཚངས་སྤྱོད་ལྡན་ཞེས་པ་གང་ཞིག་མཆོག་ཏུ་མི་འགྱུར་བའི་བདེ་
བ་ཐོབ་པའོ་ཞེས་གསུངས་ནས། དེ་ཡང་ཐོབ་པ་ཁོ་ན་ཡིན། ཡོན་ཏན་དེ་རྣམས་ཚང་
ཕྱིན་ཆད། བདུད་རྣམས་ལ་ནི་རྡོ་རྗེ་དབྱུག་པ་དེ་ཡང་འཛིན་མའི་གཞི་ལ་རྡོ་རྗེ་སེམས་
དཔའ་རབ་གྲགས་པའོ། །ཞེས་བྱ་བ་དེ་ཡིན་ནོ། །ཞེས་རྒྱུད་ཀྱི་དགོངས་པར་སྣང་ངོ། །
རྒྱུད་གཞན་དག་ལས་གསུངས་པའི་བརྟན་ཅིང་ཞེས་བྱ་བ་ལ་སོགས་པ་ལ། དམ་
པ་འདི་ནི་བརྟན་པའི་ཕུལ་ཏུ་ཕྱིན་ཏེ། གཞན་གྱི་ཆེད་ཀྱི་ཆོས་དང་ཟང་ཟིང་དང༌
།
རང་ཉིད་ཀྱི་སྒྲུབ་པའི་ཡི་དམ་བཅས་པ་ལས་སྲེད་མེད་ཀྱི་བུས་ཀྱང་བསྒུལ་མི་ནུས།
དུལ་བ་ནི་ཉོན་མོངས་པ་མེད་པའི་ཏིང་ངེ་འཛིན་བསྙེས་པ་ཞིག་གི། འཕགས་པ་རྟ་
ཐུལ་ལྟར་སྤྱོད་ལམ་ཙམ་གྱིས་གྲོལ་ལ་འདུལ་བ་ནི་བྱིས་པ་མན་ཆད་ལ་མངོན་དུ་གྱུར་
པ་ཡིན། བློ་གྲོས་དང་ལྡན་པ་ནི་འཛམ་བུའི་གླིང་གི་རྒྱལ་ཁམས་དེ་ཙམ་ཞིག་ཏུ་བྱོན་
པ་ལ་ཤེས་རབ་ཀྱི་རྣམ་འགྱུར་གྱིས་སྤྱན་ཁེངས་པ་མིའི་ཉི་མ་ཅིག(གཅིག)པུར་བས་པ་
ཡིན༑ བཟོད་ལྡན་ནི་བཟོད་པའི་ངང་ཚུལ་ཉིད་གོང་དུ་བཤད་པ་དེ་ཡིན།
དྲང་ཞིང་སྒྱུ་མེད་པ་ནི། ཡིག་འབྲུ་ཙམ་ལ་ཡང་ཐུགས་ཐེ་ཚོམ་དུ་གྱུར་པ་ནི་
འདི་ང་རང་གི(གིས)མ་གོ། ཡུད་ཅིག་བསྡོད(སྡོད། ང་རང་སེམས་པ་ཡིན་གསུང་བ་ལ་
སོགས་པ་གཡོ་རྒྱུའི་སྒྱུའི)དྲི་ཙམ་ཡང་མི་མངའ་བ་ཡིན། སྔགས་དང་རྒྱུད་ཀྱི་སྦྱོར་བ
ཤེས་པ་ནི། རྒྱུད་ལས་གསུང་པའི་ལས་ཀྱི་སྦྱོར་བ་ལ་མཁས་པ་ཡིན་པ་ལ། དམ་པ་འདི་
ལ་མི་གཡོ་བླ་མེད་ཀྱི་རྒྱུད་ཀྱི་འགྱུར་བཅོས་ཞུས་པའི་སྐབས་སུ། ཤིང་དང༌། མེ་ཏོག་
45



ལོ་པཎ་གྱི་རྣམ་ཐར་ཕྱོགས་བསྒྲིགས།
དང་༑ འབྲུས་དང་། ཁུ་བ་དང་། སྨན་དང་། སྲོག་ཆགས་ལས་གྱུར་པའི་རྫས་ཀྱི་སྦྱོར་
བ་ཇི་སྙེད་པ་ལ། རེ་རེ་ལྟར་གྱི་མིང་གི་རྣམས་གྲངས། ཕན་གནོད་ཀྱི་ནུས་པའི་བྱེ་བྲག
ཡུལ་སོ་སོ་ན་ཡོད་པའི་རབ་འབྲིང་གི་ཁྱད་པར་སོགས་གསུངས་པ་ན། ཧ་ལས་ནས་
བདག་རང་གྱི་གི)བློ་གྲོས་ཀྱིས་བཟུང་བར་མ་ནུས་པ་ཡིན། སྙིང་བརྩེར་ལྡན་པ་ནི། སློབ་
མ་ལ་སོགས་པ་སྡུག་བསྔལ་གྱི་རྒྱུད་ལས་ལྷོག(ལོག)ཏུ་འཇུག་པ་ཡིན་ལ། དམ་པ་འདི་
ནི་གཞན་དག་ནད་ཀྱི་ཀྱིས)གཙེས་པ་དང་
། ཕོངས་པ་རྣམས་ལས་ཀྱང་
། ཉོན་མོངས་
པས་གཡོན་བཅོས་པ་དང་
། འཇིག་རྟེན་གྱི་སྟོབས་དང་ལྡན་པ་དག་ལ་ལྷག་པར་སྙིང་
རྗེའི་དྲི་ངད་གཡོ་བ་ནི་སྐུ་མདུན་ན་གནས་པ་ཕལ་གྱི་མངོན་དུ་གྱུར་པ་ཡིན།
བརྟན་བཅོས་ལ་མཁས་པ་ནི། སྔར་བཤད་པ་བཞིན་སློབ་མ་མ་འདྲིས་པ་དག་ལ་
ནི་ཅི་ཡང་མི་མཁྱེན་པ་ལྟར་མཛད། རིང་དུ་འདྲིས་པའི་ཚེ། སྔགས་དང་། མཚན་ཉིད་
དང་༑ སྙན་དངགས་ལ་སོགས་རིགས(རིག)པའི་གནས་ཕལ་མོ་ཆེའི་ཚིག་དོན་གང་ལ་
ཡང་གཏུགས་པ་མེད་པའི་བློ་གྲོས་མངའ་ཞིང་
། ཁྱད་པར་དུ་སྙིང་པོའི་དོན་ལ་ཆེས་
ལྷག་པར་མཁས་པ་ཡིན། དེ་ཉིད་བཅུ་ཡོངས་སུ་ཤེས་ཤིང་དཀྱིལ་འཁོར་བྲིས་བའི་ལས་
ལ་མཁས་པ་ནི། དཀྱིལ་འཁོར་མཐའ་དག་གི་ཆོ་ག་རྡོ་རྗེ་ཕྲེང་བ་ལ་སོགས་པའི་དབང་
སྐུར་དེ་དང་དེ་མཛད་པ་ནི་སྐྱེ་བོ་མང་པོ་ལ་མངོན་སུམ་དུ་གྱུར་པས་སྨོས་མི་འཚལ་
པ་ཡིན། དེ་ལྟ་བུའི་བླ་མ་དེའི་དང་བ་དུལ་བ་ལ་ནི། འཇིག་རྟེན་ན་དཔེར་བྱ་ཀུན་ལས་
འདས་པར་མི་ཐམས་ཅད་ཀྱིས་གླེང་ཞིང་འདུག་པ་ཡིན།
རྡོ་རྗེ་སློབ་དཔོན་གྱི་སྐྱོན་དུ་བྱ་བ་ཇི་སྙེད་པ་དང་ཡང་བྲལ་བ་ཡིན་ཏེ། དེ་ལ་
སྐྱོན་ནི་ང་རྒྱལ་དང་ལྡན་ཞེས་པ་རྣམས་ལ་སོགས་པ་རྣམས་ཡིན་ན། བདག་ཉིད་ཆེན་
པོ་འདི་ལ་ནི། དྲི་མེད་འོད་ལས། ང་རྒྱལ་ཡང་རྣམ་པ་དུ་མ་སྟེ་མཁས་པའི་མངོན་པར་
46



པཎྜི་ཏ་ནགས་ཀྱི་རིན་ཆེན་གྱི་རྣམ་ཐར།
ཁེངས་པ་དང་
། རྫས་དང་དབང་ཕྱུག་གི་མངོན་པར་ཁེངས་པ་དང་
། དེ་ཉིད་བཅུ་
ཡོངས་སུ་ཤེས་པ་དང་
། མི{ལམ་དང}དང་གཟུགས་ལ་སོགས་པས་མངོན་པར་ཁེངས་
པ་སྟེ། ཞེས་གསུངས་པ་རྣམས་གཏན་མི་མངའ་སྟེ། ཁོ་བོ་འདི་ལ་མཁས་སོ་ཞེས་བདག་
ཉིད་སྒྲོགས་པའི་གསུང་ནི་ནམ་དུ་ཡང་མ་ཐོས། དད་པ་ལྡན་པ་འགས་ཆེད་དུ་ཞུས་པ་
མ་གཏོགས་པར་རྒྱལ་པོའི་སྲས་སུ་འཁྲུངས་པའི་ལོ་རྒྱུས་ཀྱང་མི་གསུང་
། དཀྱིལ་འཁོར་
གྱི་ལས་ལ་ཤིན་ཏུ་མཁས་ཀྱང་
། ངེད་རང་བྱ་བྲལ་བ་ཡིན་པས་ཆེར་མི་ཤེས་གསུངས་
ནས་བཅོམ་སྐྱུང(གཅོམ་བསྐྱུངས)པར་སྣང་ངོ༌
། །
ཁྲོ་བས་ཟིལ་གྱིས་མནན་པ་མ་ཡིན་སྟེ་ཏེ། འཛམ་བུའི་གླིང་འདི་ན་དེས་པའི་ཕུལ་
དུ་གྱུར་པ་ཡིན། དམ་ཚིག་དང་བྲལ་བ་ནི་འཇིག་རྟེན་པས་དམད་པ་གསང་བའི་དམ་
ཚིག་རྣམས་གསལ་པོར་སྤྱད་པས་དམ་ཚིག་དང་བྲལ་བར་འགྱུར་བ་ལ་གསུངས་ལ། དམ་
པ་འདི་ནི་དགེ་སྦྱོང་གི་ཀུན་དུ་སྤྱོད་པ་གཙང་བའི་མཐར་སོན་པ་ཡིན། རྫས་ལ་བརྐམ་པ་
ནི༑ དགེ་འདུན་དང་མཆོད་རྟེན་གྱི་རྫས་ལ་སོགས་པ་ལྕི་བའི་རྫས་ཉེ་བར་ལོངས་སྤྱོད་པ་
ལ་གསུངས་པ་ལ་བྱ་བྲལ་ལ་བྱོན་པ་ནས། ད་ལྟའི་བར་དུ་ཁང་བུ་ཡོ་བྱད་མི་བཞི་ཤོང་བ་
ཞིག་ཀྱང་བདག་གིར་མི་མཛད་ན། དགེ་འདུན་དང་མཆོད་རྟེན་ལ་སོགས་ལ་ཡོད་བྱད་
ཀྱི་ཕྱིར་བདག་གིར་ག་ལ་མཛད། ཐོབ་པ་མེད་མ་ནི། དམ་པའི་ལམ་གྱི་གདམ་ངག་དང་
བྲལ་བ་ཡིན་ན། བྱིས་པའི་དུས་ནས་རིགསརིག)པའི་གནས་ལྔ་ལ་མཁས་པར་སྦྱངས་ཤིང་
།
ཤ་བ་རི་དབང་ཕྱུག་གིས་གསང་པའི་མཛོད་མཐའ་དག་བསྩལ་བས་ན་མང་དུ་ཐོས་པའི་
ཁྱུང་ཁྱུ)མཆོག་ཡིན།
སློབ་མ་རྣམས་བསླུ་བ་དོན་དུ་གཉེར་བ་ནི། བརྫུན་ཡང་ཅི་ཡང་རུ(རུང)བ་མ་
ཡིན་གྱི། དཔལ་དོན་དམ་པའི་བསྙེན་པ་ལས། ལམ་དག་མེད་དང་ནོར་ལ་འདོད་ཅིང་
47



ལོ་པཎ་གྱི་རྣམ་ཐར་ཕྱོགས་བསྒྲིགས།
བརྐམ་པ་ཡིས། །དེ་བཞིན་དབང་ལ་རྒྱལ་བའི་ཅོད་པན་འཆང་བར་བྱེད། །འདོད་ལ་
ལྷག་ཞེན་ཆང་གིས་བག་མེད་ཅིང་། །ཁྲོ་བའི་སེམས་དང་བཅས་ཤིང་རྫས་ལ་མང་དུ་
ཞེན༑ །བདེན་པ་མ་ཡིན་སྨྲ་ཞིང་བུ་རྣམས་བསླུ་འདོད་པ། །བླ་མ་དེ་ཡི་སྡུག་བསྔལ་སྟེར་
བ་ངོ་མཚར་མེད། །འཁོར་བའི་སྡུག་བསྔལ་མེ་དག་གིས་ནི་གདུང་བ་ཡིས། །རབ་རིབ་
མིག་གིས་བླ་མ་དག་ནི་བཟུང་བྱས་པ། །ཤིན་ཏུ་གདུང་བ་གཞོམ་ཕྱིར་ལམ་ཆེན་གནས་
པ་ཡི། །གཉིད་ལོག་སྦྲུལ་གྱི་དུག་གིས་འཁྲུལ་བ་བཞིན་དུའོ། །ཞེས་གསུངས་པ་ལྟར།
རྫས་ལ་སོགས་པ་ཚེ་འདིའི་མངོན་པར་འདོད་པ་ལ་བརྐམ་པས། རང་གི་སློབ་མ པ་དེ་
ཐར་པ་ལ་སྦྱོར་བའི་ནུས་པ་མེད་པར་ཤེས་བཞིན་མགོ་འབྲིད་པ་ཡིན་ལ། དམ་པ་འདི་
ནི་རང་དང་གཞན་གྱི་ཐར་པ་ཁོ་ན་ཐུགས་ལ་བཞག་ནས། ཡོ་བྱད་མེད་པར་ཆོས་ཇི་
ལྟར་འདོད་པ་དག་ལ་དགྱེས་བཞིན་དུ་བརྩོལ(སྩོལ)བར་མཛད། ཆོས་འདི་ལ་ཡོན་ཏན་
འདི་ཙམ་ཞེས་བྱ་བ་དང་། འདི་ལྟ་བུ་ཡོད་ན་ཁོ་བོས་གདམས་པ་སྦྱིན་པར་བྱའོ། །ཞེས་
བྱ་བ་ལ་སོགས་པའི་གསུང་ནི་ནམ་ཡང་མི་འབྱོན་ན། འདིའི་ཕྱིར་དུ་སློབ་མ་བསླུ་བ་
ག་ལ་ཞིག། མཆོག་གི་བདེ་བའི་གནས་ལས་སེམས་ཉམས་དབང་མ་སྐུར། །ཞེས་བྱ་བའི་
སྐྱོན་དང་མི་ལྡན་པར་མང་དུ་བཤད་པ་དེ་ལགས།
ལོག་སྤྱོད་དག་ལ་ཀུན་ནས་ཆགས་པ་ཡང་མ་ཡིན་ཏེ། རྒྱལ་སྲིད་ལ་ཡང་ཆགས་
ན་གཞན་ལ་ལྟ་ཅི་ཞིག་སྨོས། བག་མེད་པ་ནི། ཆང་འཐུང་བ་ལ་གསུངས་
ན༑ དྲི་ཙམ་ཡང་བདག་གིར་མི་མཛད། ཚིག་རྩུབ་ནི་ནམ་ཡང་མི་འབྱུང་སྟེ། དུས་སུ་
གསུང་བ། རན་པར་གསུང་བ། བག་ཕེབས་པར་གསུང་བ། ཚོད་མཁྱེན་པར་གསུང་
བ། སྙིང་ལ་འབབ་པར་གསུང་བས། དེའི་བྱམས་པའི་སྟོབས་དང༌། ཤིན་ཏུ་བྱམས་པའི་
གསུང་གི་མདའ་བོ་ཆེས
། མི་གུས་པར་རློམ་པ་དག་ཀྱང་གང་གི་དྲུང་དུ་ལྷག(ལྷགས)
6
48



པཎྜི་ཏ་ནགས་ཀྱི་རིན་ཆེན་གྱི་རྣམ་ཐར།
པ་ན༑ སྡང་བའི་གོ་སྐབས་མཐའ་དག་ཕྱེ་མར་བྱེ་པ་མངོན་དུ་གྱུར་པ་ཡིན། ལོ་བརྒྱར་
བསླབ་པའི་གནས་ལ་བསླབ་པའི་དགེ་སློང་གིས་ཀྱང་སྙེད(རྙེད)པར་དཀའ་བའི་
འཛག་པ་མེད་པའི་གནས་ལ་བཞུགས་ན། དབང་པོའི་དོན་དུ་འདོད་པ་དང་ག་ལ་
ལྡན༑ གཞན་ཡང་དེ་བཞིན་གཤེགས་པས་སློབ་དཔོན་གྱི་སྐྱོན། སྙིང་རྗེ་མེད་ཅིང་ཁྲོ་ལ་
གདུག །ཁེངས་ཤིང་ཆགས་ལ་མ་བསྡམས་དང་
། ། རང་བསྟོད་བླ་མར་སློབ་མ་ནི། །བློ་
བཟང་ལྡན་པས་མི་བྱའོ། །ཞེས་གསུངས་པའི་དོན། བྱང་ཆུབ་སེམས་དཔའ་རྡོ་རྗེ་སྙིང་
པོས༑ བརྩེ་མེད་ཞིང་ལས་བྱེད་པ་གང་། །ཁྲོ་བ་གནད་དུ་སྙན་པར་བྱེད། །གདུག་པ་དགེ་
སློང་སྐྱེ་བོར་སྡང་
། །རེངས་པ་ཤེས་པ་ངན་པས་ཁེངས། འདོད་ཆེན་སྤྱད་བྱ་མིན་དོན་
གཉེར། ། ཤིན་ཏུ་ཆང་འཐུང་མ་བསྡམས་པ། རང་ལ་བསྟོད་པ་འདི་བརྗོད་ཅིང་། །ཡོན་
ཏན་ཅན་ལ་སྐྱོན་འབྱིན་བྱེད། ཅེས་གསུང། འཕགས་པ་འཇམ་དཔལ་གྱིས་ནི། བརྩེ་
མེད་ཤ་ཟ་བ་ལ་གསུངས། །ཁྲོ་བ་དགའ་བར་སྣུན་བྱེད་དང་
། །གདུག་པ་ལེགས་པའི་སྐྱེ་
བོར་བསྡངས(སྡང)། །ཁེངས་པ་ཡེ་ཤེས་སྤངས་པའོ། །ཆགས་པ་ལྷ་ཡི་དཀོར་ལ་སྤྱོད། །མ་
བསྡམས་ཤིན་ཏུ་ཆང་འཐུང་བ། །རང་བསྟོད་སྟོང་པ་ཉིད་ལམ་ལ། །དམོད་ཅིང་གནོད་
པ་བྱེད་པའོ། །ཞེས་གསུངས་པའི་སྐྱོན་དུ་བྱ་བ་ཇི་སྙེད་པ་དང་བྲལ་ཏེ། དེ་ཡང་ཕལ་
ཆེར་ནི་སྔར་བཤད་ཟིན་པ་དེ་དག་ཉིད་ལ་ཚང་ལ། རང་བཞིན་གྱིས་ཤི་བ་དག་གིསགི)
ཤ་ཡང་མི་འཚལ་ན། བསྔོས་པ་དང་ཆེད་དུ་བྱས་པ་དག་གསོལ་པ་ལྟ་སྨོས་ཀྱང་ཅི་
དགོས།
སྟོང་པ་ཉིད་ཀྱི་ལམ་ནི། དུས་གསུམ་གྱི་རྒྱལ་བ་ཀུན་གྱི་ལམ་ཡིན་ལ། ཁྱད་པར་
བླ་ན་མེད་པའི་རྒྱུད་སྡེ་ཐམས་ཀྱི་སྙིང་པོ་བླ་ན་མེད་པའོ། །ཞེས་ཡང་ཡང་གསུང་ན་ཆ་
ཙམ་ཡང་དམོད་པར་ག་ལ་མཛད། དེ་ལྟ་ཡིན་དང༌
། རྒྱུད་སྡེ་རིན་པོ་ཆེ་དག་ལས་སློབ་
49



ལོ་པཎ་གྱི་རྣམ་ཐར་ཕྱོགས་བསྒྲིགས།
དཔོན་དུ་མི་འོས་པའི་སྐྱོན་དུ་བྱ་བ་ཇི་སྙེད་པ་དང་ནི་བྲལ། ཡོན་ཏན་དུ་བྱ་བ་ནི་མ་
ཚང་བ་མེད་པར་ཡོངས་སུ་རྫོགས་པ་ཡིན་ཞིང་། ཁྱད་པར་དུ་དཔལ་དུས་ཀྱི་འཁོར་
ལོའི་རྒྱུད་ལས
། ཤེས་རབ་ཡེ་ཤེས་དག་ནི་སེམས་དང་དེ་ཡི་སྣང་པ་དག་ཀྱང་རྣམ་པ་
བཅུ་པོ་ཉིད་དུ་འགྱུར། དབང་བསྐུར་དྲི་མེད་རི་བོང་ཅན་མཚུངས་མེ་ལོང་གཟུགས་
རྙན(བརྙན)ལྟ་བུ་འདི་ལ་ཞུགས་པ་གང་ཡིན་པ། །དེ་ལ་མྱ་ངན་འདས་པའི་བདེ་བ་
འཕོ་མེད་ལྷན་ཅིག་སྐྱེས་པ་འགྱུར་མེད་ཉིད་ནི་བཞི་པ་སྟེ། །སངས་རྒྱས་ཞལ་འདི་གང་
གི་ཐུགས་དང་ཞལ་ལ་གནས་པར་གྱུར་པ་དེ་ནི་དཔལ་ལྡན་བླ་མའོ། །ཞེས་གསུངས་
པའི་དཔལ་ལྡན་བླ་མ་དེ་ནི་བདག་ཉིད་ཆེན་པོ་འདི་ཡིན་སྟེ(ཏེ)། འདིས་དབང་བཞི་
པའི་དོན་གྱི་ལྷན་ཅིག་སྐྱེས་པའི་ཡེ་ཤེས་ཇི་ལྟར་མངོན་སུམ་དུ་མཛད་པའི་གཏམ་
བརྗོད་པར་བྱ་ཡིས། འདི་མན་ཆད་ནི། དབང་མ་བསྐུར་བ་དག་ལ་ཇི་ལྟར་ཡང་བརྗོད་
པར་མི་བྱ་ཞིང་ཡི་གེ་ཡང་བསྟན་པར་མི་བྱའོ། །
དེ་ལ་བདག་ཉིད་ཆེན་པོ་འདི་ནི་སྔར་བཤད་པ་ལྟར། ལམ་ཟབ་མོ་བརྟེན་ནས་ཚེ་
འདི་ཉིད་ལ་སངས་རྒྱས་ཉིད་གྲུབ་ན་ཅི་མ་རུང་སྙམ་པའི་ཐུགས་སྐྱེད་པ་རྒྱུན་ཆགས་
པ་མངའ་བ་ལས། རྡོ་རྗེ་གདན་དུ་བཞུགས་པའི་ཚེ་ནུབ་ཅིག་གི་རྣལ་ལམ་དུ། དཔོན་
སློབ་དང་གྲོགས་རབ་ཏུ་བྱུང་བ་མང་པོ་དང་བཅས་ཏེ། རྒྱལ་པོའི་ཁབ་ཀྱི་བྱ་རྒོད་ཕུང་
པོའི་རི་ལ་འགྲོ་བའི་གྲོས་མཛད་ནས་གཤེགས་པ་ན། རྒྱལ་པོའི་ཁབ་དེ་ལ་སྒོ་དང་
བཅས་པའི་ལྕགས་རི་ཆེན་པོ་ཞིག་གིས་བསྐོར་ནས་འདུག་པའི་སྒོ་དྲུང་དེ་ནས། འཁོར་
དང་གྲོགས་རྣམས་ཕྱིར་ལྡོག་པར་རྩམས(བརྩམས)པ་ན་བདག་ཉིད་ཆེན་པོ་འདིས་
ཁྱེད་ཅག་སྔར་གྲོས་བྱས་པ་མ་དྲན་ནམ། ཅི་ལས་ན་ལྡོག་པར་རྩོམ་ཞེས་གསུངས་པ་ན།
ཁྱེད་ཀྱིས་ནང་ན་ཐར་མོད་ཀྱི་ཁོ་བོ་ཅག་ནང་འདིར་འཇུག་པར་མི་དབང་ངོ་ཞེས་སྒོ་
50



པཎྜི་ཏ་ནགས་ཀྱི་རིན་ཆེན་གྱི་རྣམ་ཐར།
འདིའི་ནང་ན་གྲག་གོ་ཞེས་ཟེར་བ་ན། འོ་ན་ཁོ་བོ་ཉིད་འགྲོ་བར་བྱའོ་ཞེས་གསུངས་
ནས༑ ནང་དུ་བྱོན་པ་ན་མི་མང་པོ་འདུག།
དེ་རྣམས་ཀྱི་དབུས་ནས་རབ་བྱུང་གི་རྣམ་པའི་བླ་མ་ཞིག་འདུག་པ་ལ་གུས་པ་
སྐྱེས་ནས་ང་འདིར་སྡོད་པས་གདམས་པ་ཞིག་ཞུ་ཞུས་པ་ན། དེ་ན་རེ། འོ་ན་ཁྱེད་རང་
མཚོ་ཆེན་པོ་ཞིག་བསྒོམས། དེའི་དབུས་སུ་ཉ་ཆེན་པོ་ཞིག་བསྒོམས། དེའི་ཕྱི་སྤྱི་བོར་ཉ་
ཆུང་བ་ཞིག་སྒོམས་ཤིག དེས་འགྲུབ་པར་འགྱུར་རོ་ཞེས་གསུངས་པ་རྨིས་ནས། བྱ་རྒོད་
ཕུང་པོའི་རི་ལ་ཐུགས་དམ་ལ་བྱོན། དེར་ཐུགས་དམ་འཕེལ་ཞིང་སྔར་རྣལ་ལམ་དུ་
བྱུང་བ་རྣམས་ཀྱང་ཕྱི་ནང་གསང་གསུམ་གྱི་ཚུལ་ལས་སྦྱར་བའི་ངེས་པ་ཁྱད་པར་ཅན་
ཡང་འཁྲུངས། དེ་ནས་བྱ་རྒོད་ཕུང་པོའི་རི་ལས་བབས་ནས། རྡོ་རྗེ་གདན་དུ་གཤེགས་
པའི་ལམ་ན་ཨུ་ཏུ་བཱ་པ་ཞེས་བྱ་བ་འཕགས་པ་སྤྱན་རས་གཟིགས་ཁ་སརྦ་ཎི་བྱིན་
བརླབས་དང་ཆོ་འཕྲུལ་ཤིན་ཏུ་ཆེ་བའི་སྐུ་བཞུགས་པ་ཞིག་ཡོད་པ་དེར་ཞག་པ་མཛད།
དེ་ཡང་སྔོན་དཀོན་གཉེར་བས། ལྷ་དེའི་དྲུང་ན་ཡོད་པའི་མེ་ཏོག་ཁྱེར་ནས་རྒྱལ་པོའི་
ཕྱག་ཏུ་ཕུལ་བ་ན། མེ་ཏོག་དེ་རྒྱལ་པོས་སྤྱི་བོར་འཇོག་པ་ཡིན་པ་ལ། ཉིན་ཅིག(ཞིག)མེ་
ཏོག་དེའི་སྟེང་དུ་སྐྲ་ཉག་ཅིག་འདུག་པ་རྒྱལ་པོས་མཐོང་ནས་ཁྲོས་ཏེ། ཁྱེད་ཀྱི་སྐྲ་ང་ལ་
བྱིན་གྱིས་བརླབ་བམ་ཞེས་བྱས་ནས་དཀོན་གཉེར་ལ་བསྡིགས་པ་ན།
དེ་ཤིན་ཏུ་སྐྲག་པས། ལྷ། འདི་ནི་བདག་གི་སྐྲ་མ་ལགས་ཀྱི་འཕགས་པའི་ལག་
པར་བཟུང་དུ་གསོལ་ཞེས་སྨྲས་པ་ན། འོ་ན་བརྟག་པར་བགྱིའོ་ཞེས་འཕགས་པ་ལ་སྐྲ་
ཡོད་མེད་རྟོག་པའི་ཕོ་ཉ་མངག་པར་རྩོལ་བ་ན། དཀོན་གཉེར་བས་རིངས་པར་ཕྱིན་
ཏེ༑ བདག་གི་སྲོབ་སྐྱབས་ཏུ(བསྐྱབ་ཏུ)གསོལ་ཞེས་འཕགས་པ་ལ་གསོལ་བ་
བ་དྲག་
ཏུ་བཏབ་པ་ལས། ཕོ་ཉ་པ་འོངས་བའི་ཚེ་འཕགས་པའི་དབུ་ལ་སྐྲ་ལེགས་པར་སྐྱེས་
H
51



ལོ་པཎ་གྱི་རྣམ་ཐར་ཕྱོགས་བསྒྲིགས།
པར་མཐོང་ནས། སླར་ལོག་ཏེ་སྟེ)རྒྱལ་པོར་ཞུས་པ་ན། རྒྱལ་པོ་རང་ཉིད་ལྷ་ཁང་དེར་
བྱོན་པ་ན་ཡང་
། ཁྱད་པར་འཕགས་པའི་དབུ་སྐྲ་རྣམས་མཐོང་ནས། དཀོན་གཉེར་བ་
འདིས་སྐྲ་གཞན་གྱིས་བརྒྱན་ནམ་སྙམ་ནས་སྐྲ་ཉག་མ་ཅིག(གཅིག)བཏོགས་པའི(པས)
བུ་ག་ནས་ཁྲག་བྱུང་པ་ན་ཡང་། རྒྱལ་པོ་ངོ་མཚར་ཞིང་ཐེ་ཚོམ་སྐྱེས་པ་ལ་འགྱོད་ནས།
འཕགས་པ་ལ་མཆོད་པ་ཆེན་པོ་བྱས་ཤིང༌། དཀོན་གཉེར་ལ་ཡང་བྱ་ག(དགའ)ཆེན་
པོ་བྱིན་པ། དེ་ལྟ་བུའི་གནས་དེར་སྲོད་ཀྱི་ཆ་ལ་བདག་ཉིད་ཚེ་འདི་ཉིད་ལ་སངས་
རྒྱས་ཉིད་མངོན་པར་འདོད་ན། འཕགས་པ་ཐུགས་རྗེ་ཆེན་པོ་ཅན་གྱིས་ཇི་ལྟར་བགྱི་
བ་ལུང་བསྟན་དུ་གསོལ་བ་མང་དུ་བཏབ་ནས་གཟིམས་པ་ན། ཐོ་རངས་རྣལ་ལམ་དུ་
བྲམ་ཟེ་དཀར་པོ་རིལ་པ་སྤྱི་བླུག་ཐོགས་པ་ཞིག་བྱུང་
། ཁྱེད་འདི་ན་ཅི་བྱེད་ཟེར། བདག་
འདི་ན་ལུང་བསྟན་སྒུག་གིན་ཡོད་པ་ཡིན་ཞེས་སྨྲས་པ་ན། དེ་ན་རེ། འོ་ན་བྱང་ཕྱོགས་
སུ་ཕྱིན་ན་དོན་འགྲུབ་པར་འགྱུར་རོ་ཞེས་ཟེར་བས། རྣལ་སད་པ་ན་ཡིད་སྤྲོ་བས་
འཕགས་པ་ལ་མཆོད་པ་མཛད། དེ་ནས་རྡོ་རྗེའི་གདན་དུ་བྱོན་ནས་རེ་ཞིག་བཞུགས་
སྐབས་ཤིག་གི་རྣལ་ལམ་དུ། གྲོགས་དགེ་སློང་ལྔ་དང་བཅས་པས་བྱང་ཆུབ་ཆེན་
པོའི་དྲུང་ཕྱག་མཛད་པ་ལ་བྱོན་ཏེ། ཉིད་ཀྱིས་སྔོན་ལ་ནང་དུ་བྱོན་ནས་བྱང་ཆུབ་ཆེན་
པོའི་སྤྱན་སྔར་གདིང་བ་བཏིང་བ་ན། གདིང་པའི་འོག་ནས་ཆུ་རྡོལ་བྱུང་སྟེ། འདི་ཅི་
ཞིག་སྙམ་དུ་གདིང་བ་བླངས་ནས་གཟིགས་པ་ན། དེ་ན་ཁྲོན་པ་ཆུས་གང་པ་ཤིན་ཏུ་
གཏིང་རིང་པ་ཞིག་འདུག།
དེའི་ནང་ན་རྡོ་ནག་པོ་ལས་བསྒྲུབ(གྲུབ)པའི་དེ་བཞིན་གཤེགས་པའི་སྐུ་གཉིས་
སྣང་ནས། མྱུར་བར་ཕྱིར་གཤེགས་ཏེ་གྲོགས་དག་ལ། ངོ་མཚར་བའི་ལྟད་མོ་ཡོད་ཀྱི་
འདོང་ཞེས་གསུངས་ནས་སླར་ནང་དུ་བྱོན་པ་ན། ཁྲོན་པ་མི་སྣང་བར་དེའི་ས་ན་ཁྲིའུ་
པའི་
52



པཎྜི་ཏ་ནགས་ཀྱི་རིན་ཆེན་གྱི་རྣམ་ཐར།
ཞིག་ལ་དགེ་སློང་མདོག་ཤིན་ཏུ་ནག་པོ་དགེ་སློང་གི་ཡོ་བྱད་ཚང་ཞིང་། ཁྱད་པར་
བ་སོ་ལས་བྱས་པའི་མཁར་སིལ་ཐོགས་པ་གཉིས་བཞུགས་པ་མཐོང་སྟེ། ད་ཅི་ནས་ཀྱི་
དེ་བཞིན་གཤེགས་པའི་སྐུ་དེ་གཉིས་ནི་དགེ་སློང་འདི་གཉིས་སོ་ཞེས་གསུངས་པ་ན།
དགེ་སློང་དེ་གཉིས་ལངས་ནས་བ་སོའི་མཁར་སིལ་དེ་བདག་ཉིད་ཆེན་པོ་ལ་ཕུལ་བ་
ཡིན་ཟེར། ཁྱེད་རང་བསོད་སྙོམས་བྱེད་པ་ལ་དགོས་ན་ཁོ་བོ་མི་འདོད་གསུངས་པས།
ཅིས་ཀྱང་ཁྱེད་ལ་སྟེར་བས་འདི་ཟུང་
། དགོས་པ་ཆེན་པོ་ཡོད་པ་ཡིན། གཞན་ཡང་
ཁྱེད་བྱང་ཕྱོགས་ནས་བྱང་ཕྱོགས་སུ་སོང་དང་
། ཁྱེད་ཀྱི་འདོད་པའི་དོན་ཆེན་པོ་ཡང་
འགྲུབ་ཅིང་། བོད་དུ་ཡང་རྒྱལ་པོ་གཅིག་ལ་བརྟེན་ནས་སངས་རྒྱས་ཀྱི་བསྟན་པ་ལ་
བྱ་བ་བྱས་པར་འགྱུར་བས། དེར་ཡང་ཅིས་ཀྱང་བྱོན་དགོས་གསུངས་པས། ཁོ་མི་འགྲོ།
གནས་འདི་ཉིད་བཟང་བས་འདུག་པ་ཡིན་གསུངས་པ་ན། ནན་ཀྱིས་ཅིས་ཀྱང་འབྱོན་
དགོས་གསུང་བས། བ་སོའི་མཁར་སིལ་དེ་ཡང་བླངས། འཁོར་ཁ་ཅིག་དང་བཅས་ཏེ་
བྱང་ཕྱོགས་ལ་བྱོན་པ་ན། བལ་པོ་དང་བོད་ཀྱི་ཡུལ་མང་པོར་བྱོན་པ་དང་
། དགེ་སློང་
དེ་གཉིས་ཀྱང་ཕྱི་བཞིན་བྱོན་པ་ལ་སོགས་པ་མང་པོ་བྱུང་ནས
། རྣལ་སད་པ་ན། ལུང་
བསྟན་ཁྱད་པར་ཅན་དུ་དགོངས་ནས་གོང་དུ་བཤད་པ་ལྟར་བལ་པོ་དང་བོད་དུ་བྱོན།
བོད་དུ་སྔ་རེས་ཕེབས་པ་ན། ཉངས་སྟོད་དུ་དཔལ་དུས་ཀྱི་འཁོར་ལོ་དངོས་སུ་གཟིགས་
པའི་སྣང་བ་བྱུང་བས་དོན་ཆེན་པོ་འགྲུབ་པར་ལུང་བསྟན་པ་དེ། དེང་དུས་མངོན་དུ་
འགྱུར་བ་འདྲའོ་དགོངས་ནས་ཡང་ཐུགས་ཆེས་པ་མ་བྱུང་
།
དེ་ནས་སླར་བལ་པོར་བྱོན་པའི་རེས་འཕགས་པ་ཤིང་ཀུན་ཀྱི་རྩ་བ་ན་ཤཱནྟ་
པཱུ་ར་ཞེས་པའི་ལྷ་ཁང་ཞིག་ཡོད་པར་ཐུགས་དམ་ལ་བཞུགས། དེ་ཡང་སྔོན་རྒྱ་གར་
ནས་པཎྜི་ཏ་ངག་གི་དབང་ཕྱུག་ཅེས་པ་རྟེན་དགེ་སློང་ཡིན་ཞིང་རབ་ཏུ་མཁས་པ་
53



ལོ་པཎ་གྱི་རྣམ་ཐར་ཕྱོགས་བསྒྲིགས།
ཅིག(ཞིག)བལ་པོར་བྱོན་པ་ཐུགས་དམ་གཙོ་བོར་མཛད་པས་གྲུབ་པ་བརྙེས། དེ་ནས་
གྲུབ་པའི་ཀུན་དུ་སྤྱོད་པས་བཙུན་མོ་གཅིག་དང་ལྷན་ཅིག་བཞུགས་ནས་ཁྱིམ་པ་ལྟ་
བུར་མཛད་པ་ན། བལ་པོའི་མི་ཕལ་པོ་ཆེ་བས། དང་པོར་འདིས་བསླབ་པ་མ་ཐུབ་པ་
ཡིན་སྙམ་ནས་འཕྱ་ཞིང་
། དེ་ནས་འགའ་ཞིག་གིས་ངོ་མཚར་བའི་སྤྱོད་པ་འདྲ་ཡང་
མཐོང་ནས་གྲུབ་ཐོབ་ཡིན་ནོ་ཞེས་གླེང་བ་ཡང་ཡོད་པའི་ཚེ། བལ་པོའི་རྒྱལ་པོས་
འཕགས་པ་ཤིང་ཀུན་ལ་གསོ་ནམ་བྱས་ཏེ་ཤཱནྟ་པཱུ་རའི་ལྷ་ཁང་དེ་ཡང་བརྩིགས། སློབ་
དཔོན་ངག་གི་དབང་ཕྱུག་དེ་གྲུབ་ཐོབ་ཡིན་ངེས་སྙམ་ནས་དེས་རབ་ཏུ་གནས་པ་
མཛད་པར་གསོལ་བ་འདེབས་པའི་ཕོ་ཉ་བཏང་སྟེ། ཕོ་ཉ་བ་དེས་སློབ་དཔོན་བཞུགས་
པའི་གྲོང་དེར་ཕྱིན་པ་ན། བུད་མེད་མདོག་མི་སྡུག་ཅིང་གཏུམ་པ་ཞིག་བུད་ཤིང་གི་
ལས་བྱེད་པ་མཐོང་བ་ན། སློབ་དཔོན་གྱི་བཙུན་མོར་ངེས་ནས། སློབ་དཔོན་གང་ན་
བཞུགས་དྲིས་པ་ན། ནང་ནའོ་ཟེར། དེར་ནང་དུ་ཕྱིན་ཏེ་སློབ་དཔོན་ལ་རྒྱལ་པོའི་ཕྲིན་
གསོལ་པ་ན། སློབ་དཔོན་གྱིས་བཙུན་མོ་དེ་ལ། འདི་ལ་མགྲོན་ཞིག་གྱིས་ཤེས་ཞེས)
གསུངས་ཏེ། བཙུན་མོ་དེས་ཕྲུ་བའི་ནང་དུ་བ་གླང་གི་གཅི་བ་དང་རྡོ་བའི་དུམ་བུ་ཁ་
ཅིག་བཙུད་ནས་བཙོས་པ་ན། ཕྲུ་བའི་ནང་ནས་རོ་མཆོག་དང་ལྡན་པའི་བཟའ་བ་
མང་པོ་བྱུང་ནས་ཕོ་ཉ་དེ་ལ་དྲངས།
དེ་ནས་སློབ་དཔོན་གྱིས་ཕོ་ཉ་དེ་ལ། ཁྱེད་སྔོན་ལ་སོང་ཏེ(སྟེ)རྒྱལ་པོ་ལ་ཞུས་
ཤིག༑ ངེས་གཉིས་པོ་ཕྱི་ནས་འོང་ངོ་ཞེས་གསུངས་སྟེ(ཏེ)། ཕོ་ཉ་བས་རིངས་པར་ཕྱིན་
པ་ན། འཕགས་པ་ཤིན་ཀུན་ལ་ཉེ་བའི་ཤིང་སྡོང་པོ་ཞིག་གི་དྲུང་ན་སློབ་དཔོན་བཙུན་
མོ་དང་བཅས་ཏེ་བཞུགས་འདུག་ནས། ཁྱེད་སྔོན་ལ་བཏང་བ་ཡིན་པ་ད་བར་དུ་ལུས།
ངེད་གཉིས་ཀྱིས་འདིར་རིང་དུ་སྒུག་པ་ཡིན་གསུང་སྟེ་ལྷན་ཅིག་ཏུ་བྱོན། རྒྱལ་པོས་
54



པཎྜི་ཏ་ནགས་ཀྱི་རིན་ཆེན་གྱི་རྣམ་ཐར།
ཀྱང་བསྐུར(བཀུར)སྟེ་ཆེན་པོ་བྱས་ནས་ཤིང་ཀུན་གྱི་རབ་གནས་མཛད། དེའི་ཚེ་སློབ་
དཔོན་གྱི་གསུང་གིས་ད་ཚོགས་འཁོར་ཞིག་བྱེད་དགོས་པས། མི་སུམ་བཅུ་རྩ་བདུན་
ལྡང་བའི་ཚོགས་ཆས་སྐྱོལ་གསུང་བས་རྒྱལ་པོས་ཀྱང་ཚོགས་ཆས་གསུང་བ་
པ་གསུང་བ་བཞིན་
སྐྱལ(བསྐྱལ)ཏེ། སློབ་དཔོན་བཙུན་མོ་ཁོ་ན་ནང་དེར་བཞུགས་ནས་སྒོ་བཅད་དེ་འདུག་
པའི་ཚེ། རྒྱལ་པོའི་བསམ་པ་ལ། མི་ནི་གཅིག་ལས་མེད། ཚོགས་ཆས་ནི་མང་དུ་སོང་ན་
ཇི་ལྟར་ལོངས་སྤྱོད་པ་ཡིན་ནམ་བསམས་ནས། སྒོ་ཕྱེ་སྟེ་བལྟས་པའི་ཚེ། བདེ་མཆོག་
ལྷ་སུམ་བཅུ་རྩ་བདུན་གྱི་དཀྱིལ་འཁོར་དངོས་སུ་སྤྲུལ་ནས་ཚོགས་མཛད་པ་མཐོང་
། དེ་
ནས་སྤྲུལ་པ་མ་བསྡུས་པར་དིང་སང་གི་བར་ཏུ་དངོས་སུ་ཚོགས་ལ་ལོངས་སྤྱོད་པར་
གྲགས་ཤིང་། དཀོན་གཉེར་མ་གཏོགས་ནང་དུ་འགྲོར་མི་སྟེ(སྟེར)། དཀོན་གཉེར་གྱིས་
ཀྱང་གཏམ་མི་ཟེར་བ་ཞིག་ཡོད་པར་འདུག དེ་ལྟ་བུའི་གནས་དེར་བཞུགས་དུས་
སྤྱིར་ཐུགས་དམ་ཤིན་ཏུ་འཕེལ། ཁྱད་པར་ཉིན་གཅིག་གི་ཚེ་ན། ལྷ་ཁང་དེའི་ནང་
རྣལ་འབྱོར་པ་བཟའ་མི་གཉིས་འདུག་པ་ལ། རྣལ་འབྱོར་པ་དེ་ན་རེ། ཕྱི་ན་འདུག་པ་
འདི་རྣལ་འབྱོར་པ་བཟང་པོ་ཞིག་འདུག་པས་འོ་སྐོལ་གྱིས་མགྲོན་བྱ་བར་རིགས་སོ་
གསུང་བ་ན། རྣལ་འབྱོར་མ་དེས་ལྷོ་ཕྱོགས་ནས་བླངས་པ་ཡིན་ཟེར་བའི་གོས་དམར་
པོ་ཅིག(ཞིག)གནང་ནས་བདག་ཉིད་ཆེན་པོའི་སྐུ་ལུས་ལ་བཀབ་བྱུང་བས། དེ་ལ་
རྟེན(བརྟེན)ནས་དགེ་སྦྱོང་ཤིན་ཏུ་འཕེལ་ཞིང་། གསང་སྔགས་ཀྱི་གནད་མང་པོ་ལ་
ངེས་པ་སྐྱེས་གསུངས་ཏེ། རྣལ་འབྱོར་ཕོ་མོ་དེ་གཉིས་སློབ་དཔོན་ངག་གི་དབང་ཕྱུག་
ཡབ་ཡུམ་གཉིས་པོར་སྣང་གསུང་
།
དེ་ནས་རིང་པོར་མ་ལོན་པར་མཚན་གཅིག་རྣལ་ལམ་དུ་ཉིད་ཀྱི་བླ་མ་སངས་
རྒྱས་དབྱངས་དང་འཇལ(མཇལ)། དེ་ནས་སངས་རྒྱས་དབྱངས་དེ་མར་མེ་ཆེན་པོ་
55



ལོ་པཎ་གྱི་རྣམ་ཐར་ཕྱོགས་བསྒྲིགས།
ཞིག་ཏུ་སོང་
། རྗེ་ཉིད་ནི་དེ་བས་ཅུང་ཟད་ཆུང་བའི་མར་མེ་ཞིག་ཏུ་སོང་
། དེ་ནས་
སངས་རྒྱས་དབྱངས་མར་མེ(མེར)གྱུར་པ་དེ་ནམ་མཁའ་ལ་རིང་དུ་འཕུར་བ་ན། རྗེས་
ཀྱང་དེ་ཁོ་ན་ལྟར་བྱས་ཏེ་རྗེས་སུ་སྙེགས་པས། ད་ནི་སྲིད་པའི་རྩེ་མོ་ལས་ཀྱང་རིང་
དུ་བརྒལ་སྙམ་པ་ཞིག་ཏུ་ཕྱིན། འོན་ཀྱང་སངས་རྒྱས་དབྱངས་ཀྱི་མེ་ལྕེ་དེའི་ཚད་དུ་
མ་སླེབ་པ་ཞིག་རྨིས་གསུང་སྟེ། འདི་ནི། དཔལ་དུས་ཀྱི་འཁོར་ལོ་ལས། དེ་ནས་ཉི་མའི་
གཟུགས་ནི་ལུས་དང་གདོང་དང་རྐང་པ་གཙུག་ཏོར་ཡན་ལག་ཐམས་ཅད་རྫོགས་
པ་སྟེ། །གློག་གི་དབྱུག་པའི་རྗེས་མཐུན་གཡོ་བ་མེད་པའི་བདེ་བ་སྐྱེད་པར་བྱེད་མ་
མཚན་ཉིད་ཡན་ལག་རབ་ཏུ་རྫོགས། །རྡོ་རྗེ་རྣམས་ཀྱིས་རབ་ཏུ་སྣང་བར་བྱེད་མ་སྲིད་
གསུམ་གནས་ལུས་ཚོས(ཆོས)ཀྱི་དབྱིངས་ནི་དེ་ནས་འགྱུར། །ཞེས་བྱ་བ་དེ་མངོན་དུ་
མཛད་པ་ཡིན་པར་སེམས་སོ། །
མདང་དེ་ལྟ་བུའི་རྣལ་ལམ་བྱུང་བའི་དེ་རིང་དེ་ལྷ་ཁང་དེར་ཐོག་མར་བླ་
མ་ཆེན་པོ་སངས་རྒྱས་དབྱངས་དང་འཇལ(མཇལ)ནས་ཕྱག་མཛད་ནས། ཁྱེད་ཤ་
དབང་ཕྱུག་དང་མི་འཇལ(མཇལ)ལམ་གསུང་བ་ན། དགྱེས་ཆེ(ཚེས)ཏེ། ལོས་
འཇལ(མཇལ)། གང་ན་བཞུགས་ཤེས་ཞུས་པ་ན། ཕ་བི་ནའོ་གསུང་བ་ན། ཁང་པའི་
གྲྭ་ཞིག་ན། ཤ་བ་རི་དབང་ཕྱུག་སྐུ་བོངས་ཆེ་ཞིང་མདོག་ནག་པ། ཤངས་མཐོ་བ་ཞིག་
མདུན་ན་བུམ་པ་གཅིག་བཞག་ནས་འདུག་པ་ལ་ཕྱག་མཛད་དེ། རྡོ་རྗེ་ཐེག་པའི་
ལམ་གྱི་དེ་ཁོ་ན་ཉིད་ཀྱིས་རྗེས་སུ་བཟུང་དུ་གསོལ་ཞེས་ཞུས་པ་ན། རྡོ་རྗེ་ཐེག་པའི་
ལམ་གྱི་དེ་ཁོ་ན་ཉིད་ནི་ཤིན་ཏུ་ཟབ་པ་ཡིན་ཞིང་། ཚེ་འདི་ཉིད་ལ་སངས་རྒྱས་ཉིད་
གྲུབ(འགྲུབ)པར་བྱེད་པ་ཡིན་ནའང་
། རྟོག་པ་ཅན་གྱི་དགེ་སློང་གི་རྟེན་ལ་བསྟན་དུ་
མི་རུང་ངོ་ཞེས་གསུང་བ་ན། བདག་ཕྱི་རོལ་དགེ་སློང་གི་ཀུན་ཏུ་སྤྱོད་པ་ཡིན་མོད་ཀྱི།
56



པཎྜི་ཏ་ནགས་ཀྱི་རིན་ཆེན་གྱི་རྣམ་ཐར།
རྣལ་འབྱོར་གྱི་དེ་ཁོ་ན་ཉིད་ལ་ཤིན་ཏུ་དད་ན་རྗེས་སུ་བཟུང་དུ་གསོལ་ཞེས་ཞུས་པ་ན།
སྐལ་བ་དང་ལྡན་པ་ལེགས་སོ། །ལེགས་སོ་ཞེས་གསུང་ནས། བདེ་མཆོག་འཁོར་
ལོའི་དཀྱིལ་འཁོར་གྱི་འཁོར་ལོ་སྒྱུར་ནས་དཔལ་ཤ་བ་རི་ཉིད་རྡོ་རྗེ་འཛིན་པ་ཆེན་
པོའི་རྣམ་པས། རྗེ་ཉིད་དཀྱིལ་འཁོར་དུ་བཅུག་སྟེ་རིག་པའི་དབང་ལྔ་དང་
། སློབ་
དཔོན་དང་། གསང་བ་དང་། ཤེས་རབ་ཡེ་ཤེས་དང་། བླ་ན་མེད་པའི་བཞི་པ་རྣམས་
རིམ་པར་སྐུར་སྟེ(བསྐུར་ཏེ། དེ་ཡང་ཤེས་རབ་ཡེ་ཤེས་ཀྱི་དུས་སུ་གནང་བའི་ཡེ་ཤེས་
ཀྱི་ལྷ་མོ་དེ་ལ་སྙོམས་པར་ཞུགས་པ་ན། ཡས་བབས་ཀྱི་དགའ་བ་བཞིའི་བདེ་བ་མཐའ་
ཡས་པའི་ལྷན་ཅིག་སྐྱེས་པ་དེ་ལ་སེམས་རོ་གཅིག་ཏུ་བརྟན་པོར་མཛད་པ་ན་ཇི་ཞིག་
ལྟར་ལ། ཞུ་བའི་བདེ་བས་བྱེ་བ་ཕྲག་སྟོང་གི་ཆར་ཡང་མི་ཕོད་པའི་བདེ་བ། ངོ་བོ་ཉིད་
ཀྱི་ཚུལ་གྱིས་སེམས་ཅན་མཐའ་དག་ལ་གནས་པ། བག་ཆགས་ཀྱི་གཡའ་དང་བྲལ་བ།
དུས་གསུམ་གྱི་ཆོས་མ་ལུས་པ་རོ་ཅིག(གཅིག)པ། རང་བཞིན་ལྷན་ཅིག་སྐྱེས་པ་ཞེས་བྱ་
བའི་སྒྲ་བོ་ཆེ་དེ་མངོན་དུ་མཛད་པ་ན། དེ་ཉིད་ཀྱི་མཐུས་འཇིག་རྟེན་ཀྱི་སྒྲར་སྣང་བ་
ཇི་སྙེད་པ་ཟིལ་གྱིས་གནོན་པའི་ནཱ་དའི་རང་སྒྲ་ཆེན་པོ་དང་བཅས་ཏེ། ཁམས་ཐམས་
ཅད་གྱེན་དུ་གཤེགས་ནས་གང་གི་ཚེ་མ་སཱུའི་བུ་གཏན་འཇུག་པའི་བདེ་བ། དེ་ལ་ཡང་
བབས་ཀྱི་དགའ་བས་བྱེ་བའི་ཆར་ཡང་བསྐྲུན་དུ་མེད་པ་དེ་ལྟ་བུའི་བདེ་བ་སྐུ་ཉམས་
སུ་བསྟར་ནས་གདམས་པ་ཡང་མང་དུ་བསྩལ་བར་སྣང་ཏེ(སྟེ། དེའི་ཚེ་ཤ་བ་རི་པ་ལ་
གདམས་པ་ཇི་ཙམ་གསན་ཞེས་ཞུས་པ་ན། ཅི་རིགས་ཅི་རིགས་པ་དག་ཐོས་ཏེ། རྒྱུད་མ་
ལུས་པའི་དོན་ལ་འཇུག་པ་ཡན་ལག་དྲུག་གི་རྣལ་འབྱོར་གསུངས་པ་ཡིན་གསུང་ཞིང་
།
ལས་དང་པོ་པས་རླུང་གི་སྟོབས་ཁོ་ནས་ཁམས་གྱེན་དུ་འདྲེན་པའི་མན་ངག་སོགས་
མཐའ་ལས་འདས་སོ། །
57



ལོ་པཎ་གྱི་རྣམ་ཐར་ཕྱོགས་བསྒྲིགས།
དེ་ནས་སྔར་རྡོ་རྗེའི་གདན་དུ་རྣལ་ལམ་དུ་ལུང་སྟོན་པ་པོའི་དགེ་སློང་དེ་གཉིས་
ཀྱང་༑ སློབ་དཔོན་ངག་གི་དབང་ཕྱུག་དང་
། དཔལ་ཤ་བ་རི་གཉིས་སུ་སྣང་གསུང་ངོ༌
། །
འོ་ན་ཁྱེད་ཀྱི་བླ་མ་ལ་དེ་ལྟ་བུའི་ཡེ་ཤེས་མངའ་ན་ལྟ། མངོན་པར་ཤེས་པ་ལྔ་པོ་
ཐམས་ཅད་ཡོད་པར་འགྱུར་ཏེ། གྲུབ་ཆེན་དྲིལ་བུ་ཞབས་ཀྱིས། སྐྱེས་པ་ཙམ་གྱིས་མཆོག་
ཏུ་ནི། །དགའ་བ་དང་ནི་ལྡན་འགྱུར་ཞིང་
། །མངོན་པར་ཤེས་པ་ལྔ་དང་ཡང་། །རང་
ཉིད་ཡང་དག་ལྡན་པར་འགྱུར། ཞེས་གསུངས་པས་སོ་མཉམ(སྙམ)ནས། མངོན་པར་
ཤེས་པ་ལྔ་པོ་སངས་རྒྱས་མ་ལུས་པ་ལ་མངའ་ན་ཡང་
། བདག་ཅག་ལ་ཆོ་འཕྲུལ་ཆེན་
པོ་དངོས་སུ་སྟོན་པ་དངོས་སུ་མ་འཚལ་ཏོ། །
དེ་ལྟར་ཟག་པ་མེད་པའི་ལྷན་ཅིག་སྐྱེས་པའི་ཡེ་ཤེས་མངོན་སུམ་དུ་མཛད་པ་
ལ་སོགས་པ་དབང་ཕྱུག་གི་ཡོན་ཏན་ཕུན་སུམ་ཚོགས་པ་ཐམས་ཅད་དང་ལྡན་པའོ་
མཉམ(སྙམ)ནས་ཐོག་མར་སྐྱེས་བུ་ཆེན་པོའི་མཚན་གྱི་རྣམ་གྲངས་རྣམས་སྨོས་པ་ཡིན་
ཏེ༑ དེའི་ཕྱིར་བདག་ཉིད་ཆེན་པོའི་ཡོན་ཏན་གྱི་ཁྱད་པར་དག་གིས་དྲངས་པའི་དད་
པ་བརྟན་པོས་རྒྱལ་བ་ཐམས་ཅད་དགྱེས་པའི་ཐབས་ལ་བློ་དང་ལྡན་པ་དག་གིས་
འབད་པར་བྱའོ། །
གང་གི་གཙུག་རྒྱན་རིན་ཆེན་གཟི་ཡིས་མཐོ་རིས་གཙོ་བོས་མང་དུ་བཏུད་པ་ལྷ་ཡི་
དབང་། །གདེངས་ཀའི་ནགས་ལ་ཉེ་བར་བརྟེན་པའི་ནོར་བུའི་སྣང་བས་ས་འོག་མུན་
པ་འཇོམས་པ་དང་
། །འཁོར་ལོས་བསྒྱུར་བའི་དཔལ་གྱི་དྲེགས་པས་མི་མཆོག་རྣམས་ཀྱིས་
ལན་མང་དུ་ནི་ཕྱག་བྱས་པ། །དེ་དག་གང་ཞིག་ནགས་ཀྱི་རིན་ཆེན་སྤྱི་བོར་བཀོད་པ་མཐོང་
ནས་དྲེགས་པར་གྱུར་འདི་ཅི། །
དེ་ལྟར་རིན་ཐང་མེད་པའི་རིན་པོ་ཆེའི། །
58



པཎྜི་ཏ་ནགས་ཀྱི་རིན་ཆེན་གྱི་རྣམ་ཐར།
སྣང་བས་དང་བའི་སྤུ་ལོང་མྱུ་གུ་དག །
རྒྱས་པ་དེ་ལ་དུས་རིང་མིན་པར་ནི། །
གྲུབ་པའི་དཔག་བསམ་དུས་སུ་སྨིན་པར་འགྱུར། །
དེ་ལ་བདག་བློ་སྤྲང་རྩིའི་གོམ་པ་ཡིས། །
དཔག་ཡས་ནམ་མཁའི་ཁྱོན་ལ་བགྲང་བྱས་པ། །
འདི་ལ་རྒྱལ་རྣམས་དགྱེས་པའི་མཐུ་ཡིས་ན། །
རྒྱལ་སྲས་མཁའ་ལྡིང་དབང་པོར་དེ་ནས་འགྱུར། །
དགེ་བའི་བཤེགས(བཤེས)ཀྱི་སྤྱོད་པ་དྲི་མ་མེད། །
ཡོངས་དག་གསལ་བར་བཤད་པ་འདི་ཡིས་ནི། །
མཐའ་ཡས་འགྲོ་བའི་སྙིང་གི་མུན་ཆེན་དག །
ཡེ་ཤེས་ཉི་མའི་འོད་ཀྱིས་སྣང་བྱེད་ཤོག །
བདག་གིས་ཀྱང་ནི་བླ་ན་མེད་པ་ཡི། །
བྱང་ཆུབ་དང་ནི་འགྲོ་བའི་ཕུན་ཚོགས་ཆེ། །
ཁྱེད་ཀྱི་ཞབས་པད་སྤངས་ནས་རྣམ་གཞན་དུ། །
རྟོག་གེའི་ལམ་ནས་འགྲོ་བར་མ་གྱུར་ཅིག །
སྟོན་སྤྲིན་ལྟར་གཡོ་སྲིད་གསུམ་འབྱོར་པ་ལ། །
ཆགས་པའི་གདུང་བ་རྣམ་པར་བསལ་ནས་ཀྱང་
། །
དབེན་པར་རྟག་ཏུ་ཁྱེད་ཉིད་དྲན་པ་ཡིས
། །
མ་འདྲིས་ཡེ་ཤེས་ཆེན་པོ་ཐོབ་པར་ཤོག །
མཚན་བརྗོད་པར་དཀའ་བའི་དཔལ་ལྡན་བླ་མ་དམ་པ་ཐུགས་རྗེ་ཆེན་པོ་ཅན་དྲི་མ་མེད་པའི་ཡེ་ཤེས་
59



མངའ་བའི་སྤྱོད་པ་མདོ་ཙམ་དུ་བྱས་པ་འདི་ནི། ཆོས་ཀྱི་རྒྱལ་པོ་ཆེན་པོ་ཕྱོགས་ཐམས་ཅད་ལས་རྣམ་པར་རྒྱལ་
བའི་བཀའ་ལུང་དང་
། དྲུང་ནམ་མཁའ་བཟང་པོ་བས་ཀྱང་དཔལ་དུས་ཀྱི་འཁོར་ལོའི་རྒྱུད་དང་འགྲེལ་པའི་
གླེགས་བམ་གནང་ནས་བསྐུལ་བས་ན། ཆོས་སྨྲ་བའི་བཙུན་པ་གཞོན་ནུ་དཔལ་གྱིས་ཡི་གེར་བཀོད་པའོ།། །།
མད་ལམ།།



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
འགོས་ལོ་ཙཱ་བ།
༼༡༣༩༣-—༡༤༨༢༽
འགོས་ལོ་ཙཱ་བ་གཞོན་ནུ་དཔལ་ནི་རབ་བྱུང་བདུན་པའི་ཆུ་སྤྲེལ་ཕྱི་ལོ༡༣༩༣ལོར་འཁྲུངས་
ཤིང་༑ རབ་བྱུང་བརྒྱད་པའི་ལྕགས་གླང་སྟེ་ཕྱི་ལོ༡༤༨༢ལོ་བར་དགུང་གྲངས་གོ་གཅིག་བཞུགས
།
བོད་ཀྱི་སྨྲ་བའི་དབང་ཕྱུག་རོང་སྟོན་ཆེན་པོ་དང་། རྗེ་བདག་ཉིད་ཆེན་པོ། རྒྱ་གར་གྱི་པཎྜི་ཏ་ཆེན་
པོ་ནགས་ཀྱི་རིན་ཆེན་སོགས་དགེ་བའི་བཤེས་གཉེན་མང་པོ་བསྟེན་ནས་གྲུབ་མཐའ་རིས་མེད་ལ་
ཐོས་བསམ་བྱས་ཤིང་
། ལྷག་པར་རྒྱ་གར་གྱི་པཎ་ཆེན་ནགས་ཀྱི་རིན་ཆེན་ནི་བཤེས་གཉེན་ཀུན་
ལས་ཀྱང་མཆོག་ཏུ་བཀུར་ཞིང་གཙུག་ཏུ་བསྟེན་པར་བྱས། ཁོང་གི་ཞལ་ནས་ཀྱང་
། དེ་ལ་ཁ་ཅིག་
དག་འདི་སྐད་དུ་ཁོ་བོ་ལ་འདྲི་སྟེ། ཁྱེད་ཀྱིས་བླ་མ་ནི་མང་དུ་བསྟེན། པཎ་ཆེན་འདི་ལ་ལྷག་པར་
གུས་པ་ནི་འདིའི་རྒྱུ་ཅི་ཞིག་ཡིན་ཞེའོ། །ཞེས་དང་། མཚན་བརྗོད་པར་དཀའ་བའི་བདག་ཉིད་ཆེན་
པོ་པཎ་ཆེན་འདི་ལ་ཡང་གོང་དུ་སྨོས་པ་ལྟར། སྐུའི་སྤྱོད་ལམ། ཐུགས་ཀྱི་ངང་ཚུལ། མཁས་མི་མཁས་
ལ་སོགས་ལ་ཕྲ་ཞིང་ཕྲ་བ་ནས་བརྟག་ཅིང་དཔྱད་པ་ཡང་བགྱིས་ཏེ། ཅི་ཞིག་ལྟར་ལ་དམ་པ་འདི་
ལ་རྒྱུད་ལས་གསུངས་པའི་བླ་མའི་མཚན་ཉིད་མ་ལུས་པ་ཚང་
། ཞེས་སོགས་གསུངས་པ་ལྟར་རོ། །
ལོ་ཙཱ་བ་ཁོང་ཤེས་རབ་ཤིན་ཏུ་ཆེ་བ་ཞིག་ཡིན་པས་པཎ་ཆེན་ནགས་ཀྱི་རིན་ཆེན་ཡང་
ཐུགས་ཕྲོགས་ཏེ་ཁོང་གི་ཞལ་ནས། ངས་འཛམ་བུའི་གླིང་གི་སུམ་གཉིས་ཙམ་དུ་ཕྱིན་པ་ལས་པཎཱི
ཏ་ཆེན་པོ་མིའི་ཉི་མ་ཤེས་རབ་ཆེ་བར་མཐོང་། དེའི་འོག་ན་ཀུ་མཱ་ར་ཤྲཱི་ལས་ཤེས་རབ་ཆེ་བ་མ་
མཐོང་
། ཞེས་ཁོང་རྒྱ་གར། སིད་ལ། བལ་ཡུལ། བོད་སོགས་འཛམ་གླིང་གི་ཡུལ་གྲུ་གང་སར་ཕེབས་
ཏེ་སློབ་ཚོགས་བསྐྱངས་ནའང་། དེའི་ཁྲོད་ན་འགོས་ལོ་ཙཱ་བ་ཁོང་དང་
། པཎྜི་ཏ་ཆེན་པོ་མིའི་ཉི་
61



ལོ་པཎ་གྱི་རྣམ་ཐར་ཕྱོགས་བསྒྲིགས།
མ་གཉིས་ལས་ཤེས་རབ་ཆེ་བ་མ་མཐོང་ཞེས་གསུངས་པ་ལྟར་ཏེ། ཁོང་གི་སྐུ་ཆེ་བའི་ཡོན་ཏན་དང་།
བསྐྱངས་པའི་སློབ་ཚོགས། བརྩམས་པའི་གཞུང། བསྒྱུར་བའི་བཀའ་བསྟན་སོགས་ཚིག་ཉུང་
ངུས་མཚོན་ཐབས་བྲལ་བས། རྒྱས་པར་རྣམ་ཐར་ལས་ཤེས་འཚལ།
འགོས་ལོ་ཙཱ་བ་གཞོན་ནུ་དཔལ་གྱི་རྣམ་ཐར་འདི་ནི་ཁོང་གི་དངོས་སློབ་སྨོན་ལམ་གྲགས་
པས་མཛད་པ་ཞིག་ཡིན་ཞིང་། རྣམ་ཐར་རང་གི་མཇུག་བྱང་དུ། དགུང་ལོ་བརྒྱད་བཅུ་རྩ་བརྒྱད་
བཞེས་པ་ས་མོ་ཕག་གི་ལོའི་སྨོན་གྱི་ཟླ་བ་ཡན་ཆད་ཀྱི་མཛད་པ་སྟེ། ཞེས་གསུངས་པ་ལྟར་སྐུ་འཚོ་
ཞིང་བཞུགས་པའི་དུས་སུ་མཛད་པ་ཞིག་ཡིན་པས་དགུང་ལོ་བརྒྱད་ཅུ་རྩ་བརྒྱད་བཞེས་པ་ཡན་གྱི་
རྣམ་ཐར་ལས་འཁོད་མེད། དེ་བས་དགུང་དགུང་གྲངས་གྱ་བཞིའི་རྗེས་ཀྱི་ལོ་གསུམ་གྱི་རྣམ་ཐར་
དང་༑ སྐུ་གྲོངས་རྗེས་ཀྱི་རྣམ་ཐར་དག་ནི་ཞྭ་དམར་ཆོས་ཀྱི་གྲགས་པས་མཛད་པའི་རྣམ་ཐར་ལས་
ཤེས་དགོས།
སྒྲིག་པ་པོས།
62



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
༄༅། །མཁན་རིན་པོ་ཆེ་ཐམས་ཅད་མཁྱེན་པ་གཞོན་ནུའི་ཞལ་
སྔ་ནས་ཀྱི་རྣམ་པར་ཐར་པ་སྐྱེས་མཆོག་
པས་མཛད་པ་བཞུགས།
སྨོན་ལམ་གྲགས་པས་མཛད།
སེམས་ཅན་ཐམས་ཅད་བྱང་ཆུབ་ཏུ། །ངེས་པར་ལུང་བསྟན་མཛད་པ་པོ། །མཆོག་
གི་བླ་མ་དམ་པ་དང་། །རང་སེམས་གཉིས་སུ་མེད་གྱུར་ཅིག །ཁྱོད་ཀྱི་མཁྱེན་པའི་
གཏིང་མཐའ་ནི། །སུས་ཀྱང་རྟོགས་པར་མ་གྱུར་པ། །ཆོས་ཀུན་གནས་ལུགས་ཇི་ལྟ་
བཞིན། །གཟིགས་པ་ཁོ་ནས་བྱུང་བ་ཡིན། །སྙིགས་དུས་གདུལ་དཀའི་སེམས་ཅན་ལ། །
ཕན་པ་རྒྱ་ཆེན་མཛད་པ་ནི། །བྱང་ཆུབ་སེམས་གཉིས་དབྱེར་མེད་པའི། །ཏིང་ངེ་འཛིན་
ལས་བྱུང་པ་ཡིན། །མཁས་དང་གྲུབ་པའི་སྐྱེ་བོ་ཀུན། །མཚོ་ལ་ངང་པ་བཞིན་འདུས་
ཏེ༑ །གསུང་གི་བདུད་རྩི་བཞེས་པ་ནི། །འཕྲིན་ལས་བླ་ན་མེད་ལས་བྱུང་
། །ཟབ་དང་རྒྱ་
ཆེའི་ཆོས་ཚུལ་གྱི། །འཁོར་ལོ་རབ་ཏུ་བསྐོར་བ་ལ། །བར་ཆད་ནམ་ཡང་མེད་པ་དེ། །བླ་
མས་བྱིན་གྱིས་བརླབས་ལས་བྱུང་
། །རྒྱུ་འབྲས་ཐེག་པའི་ཆོས་རྣམས་ཀུན། །དཀའ་བ་
མེད་པར་དགོངས་པ་དེ། །སྔོན་དུས་རིང་མོ་ཞིག་ནས་ནི། །སྦྱངས་པ་དག་ལས་བྱུང་བ་
ཡིན༑ །དེ་བས་བདག་ནི་བྱང་ཆུབ་བར། །ཐུགས་རྗེའི་ཕྱག་གིས་སྐྱབ་ཏུ་གསོལ། །གསུང་
63



ལོ་པཎ་གྱི་རྣམ་ཐར་ཕྱོགས་བསྒྲིགས།
གི་བདུད་རྩི་འཐུང་བཞིན་དུ། །སྐྱེ་པར(བར)ཞབས་ཟུང་བསྟེན་པར་ཤོག །ཁྱོད་ཀྱི་ཡོན་
ཏན་རྒྱ་མཚོའི་མཐའ། །བསྐལ་པར་བརྗོད་ཀྱང་ག་ལ་མངོན། །བདག་ལྟའི་སྐྱེ་བོ་བློ་
དམན་པས། །རྫོགས་པར་བརྗོད་པར་ག་ལ་ནུས། །འོན་ཀྱང་ཐུན་མོང་མཛད་པའི་ཚུལ། །
དཀྱུས་མ་ཙམ་ཞིག་འདིར་བརྗོད་ཀྱི། །འཁོར་བའི་རྒྱ་མཚོ་བརྒལ་འདོད་པའི། །སྐྱེ་བོ་
རྣམས་ཀྱིས(ཀྱི་གྲུ་མཆོག་མཛོད། །ལོག་ལྟའི་དུག་ནད་སྦྱོང་མཛད་པའི། །ནད་པ་རྣམས་
ཀྱི་སྨན་མཆོག་མཛོད། །ཐེ་ཚོམ་མུན་པ་སེལ་འདོད་པའི། །སྐྱེ་བོ་རྣམས་ཀྱི་སྒྲོན་མེ་མཛོད། །
མཛད་པའི་ཕྱག་བཞེས་བལྟ་འདོད་པའི། །སྐལ་ལྡན་རྣམས་ཀྱི་མེ་ལོང་མཛོད། །ལོ་རྒྱུས་
བྱུང་ཚུལ་སྨྲ་འདོད་པའི། །སྐྱེ་བོ་རྣམས་ཀྱི་ཁ་སྐྱོ་མཛོད།། །།
དེ་ལ་ཆོས་ཀྱི་རྗེ་རིན་པོ་ཆེ་ཐམས་ཅད་མཁྱེན་པ་གཞོན་ནུ་དཔལ་ཞེས་མཚན་
ཡོངས་སུ་གྲགས་པ་གང་གིས(གི)མཛད་པ་རྣམས་མདོ་ཙམ་དུ་བརྗོད་པ་ནི། སྐུའི་སྐྱེ་བ་
སྔ་མ་མང་པོར་རླབས་པོ་ཆེའི་སྤྱོད་པ་རབ་ཏུ་སྤྱད་སྤྱད་པས
། སྐུའི་སྐྱེ་བ་འདིར་ཡང་ཁ་
ན་མ་ཐོ་བ་མེད་པའི་རིགས་སུ་འཁྲུངས་པ། རྒྱལ་བ་རྣམས་ཀྱི་རྗེས་སུ་ཞུགས་པ་ཡོངས་
སུ་རྫོགས་ལ། སྔོན་གྱི་དགེ་བའི་བག་ཆགས་བཟང་པོས་རིགས་སད་པའི་སྐྱེས་བུ་ཆེན་པོ།
མཁས་ཤིང་གྲུབ་པའི་སྐྱེས་བུ་དྲུག་བཅུ་རྩ་དྲུག་ལ་བསྟེན་ནས་ཐོས་བསམ་ཕྱོགས་མེད་
དུ་མཛད་པ། རྣམ་པར་དག་པའི་དམ་ཚིག་ལ་ནན་ཏན་དུ་མཛད་པས་བླ་མ་རྣམས་
ཀྱིས་བྱིན་གྱིས་བརླབས་པ། བསམས་པ་ལས་བྱུང་བའི་ཤེས་རབ་ཀྱི་ཀློང་ཕྱོགས་མེད་དུ་
བརྡོལ་བ། ཡོན་ཏན་ཐམས་ཅད་ལ་གོང་ནས་གོང་དུ་འགྱུར་ལེགས་པར་ཐོན་པ། མཐོ་
སྨན(དམན)གྱི་སྐྱེ་བོ་ཐམས་ཅད་ལ་སྔོན་ཇི་ལྟ་བ་བཞིན་དུ་འགྲོགས་པའི་གཞུང་བཟང་
བ༑ མཆེད་གྲོགས་དང་སློབ་མ་དང་འཁོར་དང་ཉེ་དུའི་ཕྱོགས་སུ་བཟོད་པའི་གོ་ཆ་སྲ་བ།
ཆོས་ཟབ་མོ་ལ་བཟོད་པ་རབ་ཏུ་ཐོབ་པ། ཕ་རོལ་ཏུ་ཕྱིན་པ་དང་གསང་སྔགས་
64



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
ཀྱི་ཕྱོགས་ལ་པོ་ཏི་འདི་ཙམ་ཞིག་མཁྱེན་པ་ཡིན་ཟེར་བའི་ཚད་སུས་ཀྱང་གཟུང་བར་
མི་ནུས་པ། སྤོབས་པའི་མཐའ་གང་ལའང་གཏུགས་པ་མེད་པ། བས་མཐའི་གནས་
རྣམས་སུ་བཞུགས་ཏེ་ཟབ་པ་དང་རྒྱ་ཆེ་བའི་ཆོས་ཀྱི་འཁོར་ལོ་རབ་ཏུ་བསྐོར་ནས་
གདུལ་བྱ་ཡོངས་སུ་སྨིན་པར་མཛད་པ། འཇིག་རྟེན་གྱི་གཏམ་སྣ་ཚོགས་ལ་གཙོ་བོར་
མི་མཛད་པར་འབེལ་བའི་གཏམ་ཁོ་ནས་དུས་འདའ་བར་མཛད་པ། དགེ་བའི་བཤེས་
གཉེན་སུ་ལའང་ཕྲག་མི་དོག་པར་ཡང་དག་པར་བསྟོད་པ་མཛད་པ། དམན་པ་རྣམས་
ལའང་བརྙས་པར་མི་མཛད་པ། སྐུའི་སྤྱོད་པ་རྣམས་ཤིན་ཏུ་གཙང་བ། མཛད་སྤྱོད་
ཐམས་ཅད་མཐའ་གཉིས་དང་བྲལ་བར་སྤྱོད་པ། འཇིག་རྟེན་གྱི་རྣམ་གཡེང་ཐམས་
ཅད་ཇེ་ཆུང་ཇེ་ཆུང་དུ་བཏང་ནས་བྱ་བྲལ་གྱི་བརྟུལ་ཞུགས་ཇེ་བཟང་ཇེ་བཟང་དུ་
གཏོང་བ།
བསམ་གྱིས་མི་ཁྱབ་པའི་མཁྱེན་པ་མངའ་ཡང་ཐ་མལ་པ་ལྟར་མཛད་པ། ཞལ་
བཅོས་འགྲོ་བ་ཐམས་ཅད་ལ་དམ་པའི་ཆོས་དང་ཅི་འབྱོར་དུ་སྦྱོར་བ་མཛད་པ། སྙན་
པའི་གྲགས་པས་ཕྱོགས་ཀུན་དུ་ཁྱབ་པས་ཆེ་དགུ་ཐམས་ཅད་ཀྱིས་ཞབས་ཀྱི་པདྨར་
ཕྱག་བྱས་པ། མི་མཐུན་པའི་ཕྱོགས་ཐམས་ཅད་སྒྱུ་མ་ལྟ་བུ་དང་རྗེས་སུ་མཐུན་པའི་
ཏིང་ངེ་འཛིན་གྱིས་བཟློག་པར་མཛད་པ། སྤྱིར་སྙིགས་མའི་དུས་འདིར་སངས་རྒྱས་
ཀྱི་བསྟན་པ་ལ་བྱ་བ་རྒྱ་ཆེན་པོ་མཛད་པ། བྱེ་བྲག་ཏུ་འགྱུར་དང་ཡིག་འཇོག་མང་དུ་
མཛད་པས་བསྟན་པ་གསལ་བར་མཛད་པ། ཟབ་པ་དང་རྒྱ་ཆེ་བའི་གསུང་གི་རྒྱུན་
ཐམས་ཅད་སྐྱེས་བུ་ཆེན་པོ་རྣམས་ཀྱི་རྗེས་སུ་ཟློས་པའི་འཕྲིན་ལས་ཕུན་སུམ་ཚོགས་པ་
དང་ལྡན་པ། གསོལ་བ་ཇི་ལྟར་བཏབ་པ་བཞིན་དུ་ཡུན་དུ་བཞུགས་པར་བཞེད་པའི་
ཐུགས་རྗེ་ཆེན་པོ་མངའ་བ་ལ་སོགས་པའི་ཡོན་ཏན་གྱི་རྒྱ་མཚོ་ཆེན་པོ་དང་ལྡན་པ་ལ་
65



ལོ་པཎ་གྱི་རྣམ་ཐར་ཕྱོགས་བསྒྲིགས།
སོགས་པའོ། །
དང་པོ། སྐུའི་སྐྱེ་བ་སྔ་མ་མང་པོར་རླབས་པོ་ཆེའི་
སྤྱོད་པ་རབ་ཏུ་སྤྱད་སྤྱད་པ།
ད་ནི་དེ་དག་རིམ་གྱིས་མདོ་ཙམ་དུ་བརྗོད་པར་བྱ་སྟེ། དེ་ལ་སྐུའི་སྐྱེ་བ་སྔ་མ་
མང་པོར་རླབས་པོ་ཆེའི་སྤྱོད་པ་རབ་ཏུ་སྤྱད་སྤྱད་པ་ཞེས་པ་ནི་གོ་ལུང་པའོ་ཞེས་བྱ་བ་
དང་་། བྱ་བྲལ་གྱི་སྐྱེ་བ་བརྒྱ་བཅུ་བདུན་བཞེས་པ་དག་ནི་གཞན་ནའོ། །བསམ་ཡས་སུ་
ཕྱིན་པའི་ཚེ་ལྷག་པར་དད་པ་འཕེལ་ཞིང་དང་པོ་སངས་རྒྱས་ཀྱི་བསྟན་པ་འཛུགས་
པའི་དུས་སུ་ངེས་པར་བྱ་བ་རྣམས་ལ་གཏོགས་པ་ཞིག་ཡིན་བསམ་པ་སྐྱེ་བ་ཞིག་ཡིན་
གི་འདུག །སུ་ཡིན་མི་ཤེས་བསྟན་པ་འཛུགས་པའི་དུས་སུ་ངེས་པར་བསམ་ཡས་སུ་སྐྱེས་
པ་འདྲ་གསུང་ཞིང་
། བསམ་ཡས་ཀྱི་བཞེངས་པའི་ལོ་རྒྱུས་དང་
། རྒྱལ་བློན་རྣམས་ཀྱི་
བྱ་བ་ཇི་ལྟར་མཛད་པ་དང་
། མཁན་སློབ་ཕེབས་ནས་བསྟན་པ་བཙུགས་པ་དང་། ལོ་
ཙཱ་བ་ཆེན་པོ་རྣམས་ཀྱིས་ཆོས་ཇི་ལྟར་བསྒྱུར་བ་གསུང་དུས་སྤྱན་ཆབ་མང་དུ་འབྱོན་
ཞིང་གུས་པའི་རྣམ་འགྱུར་ཆེར་མཛད་པ་དང་
། སྣར་ཐང་ནས་ཇོ་མོ་ནང་གཟིགས་སུ་
བྱོན་ཏེ། དེ་དུས་གདན་ས་ལ་ཆོས་དཔལ་མགོན་པོ་བ་བཞུགས་འདུག་པ་མཉེལ་བ་
ཡིན་ཟེར་ནས་དགེ་འདུན་མང་པོས་སྐུ་རིམ་བྱེད་ཅིང་འདུག་སྟེ་དེ་དུས་གཤེགས། ཀུན་
མཁྱེན་ཆེན་པོའི་སློབ་མ་སྒྲུབ་པ་མོ་འོད་གསལ་འབུམ་ཞེས་བྱ་བ་དེ་ཡང་བཞུགས་ཡོད་
པར་འདུག་སྟེ་ང་ལ་དད་པ་མེད་པ་མེད་པས་མཇལ་དུ་མ་ཕྱིན་གསུང་
། ཁོང་གིས་ཀུན་
མཁྱེན་ཆེན་པོ་དང་རང་ལོ་འདི་ཙམ་ལ་མཇལ། དེའི་དུས་མཆོད་རྟེན་ཆེན་མོ་བཞེངས་
66



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
པའི་ལོ་ཡིན་ཟེར་བ་རྣམས་བརྩིས་པས་སྒྲུབ་པ་མོས་ལོ་བརྒྱ་དང་སུམ་བཅུ་བཞེས་
འདུག །དེ་རྗེས་ཀྱང་ཡུན་རིང་དུ་བཞུགས་ཡོད་པར་འདུག་གསུང་
།
དེ་ནས་ཕྱིར་ལམ་བྲག་རལ་ཏུ་ཕེབས། དེ་ན་སེ་བ་མང་དུ་འདུག་པ་ལ་སེ་འབྲུ་
རྣམས་འཐུས། གཙུག་ལག་ཁང་དེར་ཐེགས་ནས་བཞུགས་པས་དེའི་ཐོན་སྐོར་གྱི་སྐྱེ་བོ་
རྣམས་ཀྱིས་རྩམ་པ་དང་དར་བ་ལ་སོགས་པ་མང་དུ་ཁྱེར་ནས་འབུལ་དུ་བྱུང་
། དེར་
ཕེབས་མ་ཐག་ནས་དེ་རྣམས་ལ་ཤིན་ཏུ་བག་ཕེབས་པ་རང་ཡུལ་ཡིན་པ་སྙམ་བྱེད་པ་
དང་༑ གཙུག་ལག་ཁང་དེའི་ནང་དུ་ཐེགས་པ་ཙམ་གྱིས་སྔར་འདྲིས་རྒྱུས་ཡོད་པ་སྙམ་
བྱེད་པ་དང་
། ཀ་གདོང་འདི་རྣམས་སུ་ཡང་ཆོས་ཀྱི་བཤད་པ་ལ་སོགས་པ་ཆོས་ཕྱོགས་
ཀྱི་བྱ་བ་མང་པོ་ཞིག་བདག་གིས་བྱས་པ་ཡིན་སྙམ་པའང་ཡུན་རིང་བར་བྱུང་
། བྲག་
རམ་དེར་ཡང་ངེས་པར་སྐྱེས་པ་འདྲ་གསུང་། འཇུ་ལྷ་ཁང་སྟེངས་སུ་བཞུགས་པའི་ཚེ་
བླ་མ་བཀྲ་ཤིས་བསོད་ནམས་པ་ཞེས་བྱ་བའི་རྣལ་འབྱོར་གྱི་དབང་ཕྱུག་སྐྱེས་བུ་དམ་
པ༑ དུས་ཀྱི་འཁོར་ལོ་ལ་སོགས་པའི་སྐུ་ཡོན་ཏན་ཤིན་དུ་ཆེ་བ། ཁྲིད་ཀྱིས་གདུལ་བྱ་
སྨིན་པར་མཛད་པ་དེ་ལ་སོགས་པ་ལ་ཆོས་གསུངས་པའི་ཚེ། ཁོང་གི་གསུང་ནས་དྲུང་
བ་བཅོམ་ལྡན་རིག་རལ་ཡིན་སྙམ་དུ་ཡང་ཡང་ཉམས་ལ་འོང་བ་ཞིག་བྱུང་ཞུས་པར་
འདུག །
ཆོས་ཀྱི་རྗེ་རིན་པོ་ཆེ་ནམ་པའི་གསུང་ནས་ནི་ཁོ་བོའི་བླ་མ་དམ་པ་འདི་དཔལ་
ཕག་མོ་གྲུ་པ་དཔོན་སློབ་ཀྱི་བསྐོར་དེ་ན་བཞུགས་པ་ཞིག་ཅིས་ཀྱང་ཡིན་བསམ་པ་
ཞིག་ཡོད་གསུང་
། མཁྱེན་པ་དང་མཛད་པའི་ཚུལ་གང་ལ་བརྟགས་ཀྱང་སྐུའི་སྐྱེ་བ་
སྔ་མ་མང་པོར་ངེས་པར་སྦྱངས་པ་ཆེན་པོ་མཛད་པ་ཞིག་སྟེ། རྡོ་རྗེ་འཛིན་པ་ཆེན་པོ་
སློབ་དཔོན་རྡོར་བཟངས་པ་ཞེས་བྱ་བའི་མི་ཕྱེད་པའི་དད་པ་དང་ལྡན་པ་དེ་ལ་ཞལ་
67



ལོ་པཎ་གྱི་རྣམ་ཐར་ཕྱོགས་བསྒྲིགས།
སྔ་ནས། སློབ་དཔོན་པ་ཁྱེད་ངའི་ཡོན་ཏན་རྣམས་ལ་ཅི་སེམས་གསུང་
། སྐུ(སྐུའི)ཡོན་
ཏན་ངས་དཔག་པར་ག་ན་ནུས། སྐུ་སྐྱེ་འདི་ཁོ་ནར་སྦྱངས་པའི་སྐུ་སྐུའི)ཡོན་ཏན་ཡིན་
བསམ་པ་ཅིག(ཞིག)མ་བྱུང་ཞུས་པས། ཧ་ཧ་དེ་སྐད་བྱས་ཆོག་པ་ལྟ་བུར་ཡང་འདུག །
ངས་རྒྱུད་བླ་མ་འདི་དང་པོ་བློ་ལ་གཟུང་སྟེ་ཟིན་པ་དང་གོ་བ་མཉམ་དུ་བྱུང་ནས་
སློབ་གཉེར་གསར་དུ་བྱེད་མ་དགོས། དུས་ཕྱིས་སུ་སོང་ནས་ཀྱང་ཞིབ་ཆ་ཁ་ཡར་ལ་བློ་
བསྐྱེད་ནི་བྱུང་། གཞན་དང་པོར་རང་ཤར་བ་དེ་བསྒྱུར་མ་དགོས་གསུང་
། ལར་དེ་ལ་
སོགས་པ་ཤིན་ཏུ་མང་པ་འདྲའོ། །
གཉིས་པ། སྐུའི་སྐྱེ་བ་འདིར་ཡང་ཁ་ན་མ་ཐོ་བ་མེད་པའི་
རིགས་སུ་འཁྲུངས་པ།
སྐུའི་སྐྱེ་བ་འདིར་ཡང་ཁ་ན་མ་ཐོ་བ་མེད་པའི་རིགས་སུ་འཁྲུངས་པ་ཞེས་བྱ་བ་
ནི༑ ཞལ་སྔ་ནས་ངེད་ཚོ་འགོས་རྒན་གྱི་བརྒྱུད་པ་ཡིན། འགོས་ཡུལ་འབྲིང་མཚམས་
ནས་ཆད་པར་འདུག་གསུང་སྟེ། ཡབ་མེས་སྔ་མོའི་དུས་སུ་དབུས་སུ་ལྷགས་ནས་རྒྱ་
སྨན་སྤང་པོར་སར་ཕེབས་ཏེ། སྤང་པོའི་ལྷོའི་གད་པ་ངམ་པ་འདིའི་སྟེངས་སུ་ངེད་ཀྱི་
ཕ་མཚེར་གྱི་ར་བ་ཞིག་རྩིག་པ་ཡིན་ཟེར་ནས་གཟུང་བས་ངམ་པ་རར་གྲགས་ཏེ་དེ་
ནས་མང་དུ་མཆེད། ཡབ་མེས་སྔ་མོའི་མི་ཅིག་(ཞིག)འཇུ་ཕུའི་ཅོ་བཙན་གྱི་འཁོར་དུ་
སྐྱེས་ནས་དེ་མི་རྣམས་ཀྱིས་མཐོང་བར་ནང་དུ་འོང་
། དེ་ལ་ལྟོ་སྐོམ་སྟེར། ཁོའི་ལྷམ་
རྡོགས(རྡོག)ཀྱང་འདེབས་དགོས་ཤིང་རེས་ཆུ་བྱང་ཁ་དེར་ཅོ་བཙན་དཔོན་གཡོག་
བྱོན་ཟེར་ནས་འགྲོ་བ་ཡང་ཡོད། དུས་ཕྱིས་ཤིག་ན་ཨ་མི་ཀུན་རྒྱལ་ཞེས་བྱ་བ་ཞིག་བྱུང་
།
68



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
དེ་ལ་སྤུན་ཟླ་བསམ་རྡོར་དང་གྲགས་བཟང་བྱ་བ་ཡོད་དེ། གྲགས་བཟང་གི་བརྒྱུད་
ད་ལྟའི་ཁྱུ་མ་པ་འདི་རྣམས་ཡིན། བསམ་རྡོར་གྱི་བརྒྱུད་ལ་བསོད་རྒྱལ་ཞེས་བྱ་བའི་
དགེ་བཤེས་བློ་གསལ་ཞིག་ཡོད་པ་ལ་མཆེད་ཟླ་ལྟ་བུར་དགོངས་ཏེ་ཐུགས་རྗེས་བཟུང་
ནའང་གཞོན་ནུ་ལ་འདས། ཡང་ཨ་མི་སངས་རྒྱས་སྐྱབས་ཞེས་བྱ་བ་ཞིག་ལ་བུ་དཔོན་
ཀུན་དང་སློབ་དཔོན་སངས་གྲགས་པ་གཉིས། གཞན་ལ་མི་གཅིག་པ་གཅིག་དང་
གསུམ་བྱུང་བའི་དཔོན་ཀུན་གྱི་བརྒྱུད་རྣམས་ར་མོ་ཆེ་དང་ཆོས་འཁོར་གླིང་སོགས་སྐྱི་
ཤོད་དུ་གཞི་འཆས། སློབ་དཔོན་སངས་གྲགས་པ་ནི་ཡབ་ལ་ལོངས་སྤྱོད་མེད་པར སྐྱེ་
ཅིག(གཅིག)དང་ཕོར་བ་ཅིག(གཅིག)བསྣམས་ནས་སྤྱན་གཡས་སུ་བྱོན།
མཁན་ཆེན་སངས་རྒྱས་རྒྱལ་མཚན་པའི་ཞབས་ལ་གཏུགས་ནས་རབ་ཏུ་བྱུང་།
དགོས་ཀྱི་སློབ་དཔོན་ཤེས་རབ་དར་བ་ལ་བརྟེན་ནས་སྤྱོད་འཇུག་ལ་སློབ་གཉེར་
མཛད་པས་ལེགས་པར་མཁྱེན་ནས་ཕྱིས་འཆད་ཉན་ཀྱང་མཛད། དཀར་ནག་གི་རྩིས་
དང་གཤིན་པོ་རྗེས་སུ་འཛིན་པའི་ཆོ་ག་ལས་སོགས་པ་ཡོན་ཏན་དུ་མ་དང་ལྡན་པ་
ཞིག་བྱོན་ཏེ་དྲུག་བཅུ་རྩ་དྲུག་ས་བྱའི་ལོ་ལ་གཤེགས། ཀུན་རྒྱལ་ལ་བུ་འབྱུང་གནས་
རྡོ་རྗེ་ཞེས་བྱ་བས་འཇིག་རྟེན་གྱི་ལོ་རྒྱུས་ལ་སོགས་སྨྲ་བཟང་བ་ཞིག་བྱུང་སྟེ་སྟོན་མིང་
སྟོན་པ་འབྱུང་གནས་རྡོ་རྗེ་ཞེས་ཀྱང་བྱ། དེ་འོག་བསམ་འཕེལ་ཏེ་གཞོན་ནུ་ལ་འདས།
དེ་འོག་སྟོན་པ་ཚུལ་ཁྲིམས་བསམ་གྲུབ་བོ། །
འབྱུང་གནས་རྡོ་རྗེ་དང་སྲི་ཐར་སྐྱིད་གཉིས་ལ་སྲས་ལྔ་དང་སྲས་མོ་གསུམ་
བྱུང་བའི་སྲས་ཆེ་བས་ཁྱིམ་བཟུང་སྟེ་རིང་པོ་མ་ལོན་པར་འདས། དེ་འོག་ཀྱང་སྔ་མོར་
འདས། བཞི་པ་བླ་མ་ནམ་མཁའ་དཔལ་བཟངས་ཏེ། ཐུགས་རབ་ཆེ་ཞིང་སྐྱེས་བུ་དམ་
པ་མང་པོའི་ཞབས་ལ་གཏུགས་ནས་སྒོམ་ཆོས་མང་དུ་ཞུས། ལྔ་པ་སློབ་དཔོན་མགོན་
69



ལོ་པཎ་གྱི་རྣམ་ཐར་ཕྱོགས་བསྒྲིགས།
རྡོར་རོ། །བུ་མོ་ཆེ་བ་རྡོ་རྗེ་སྐྱིད། དེ་འོག་བུ་འདྲེན། དེ་འོག་རིན་ཆེན་སྐྱིད་རྣམས་སོ། །
ཆོས་རྗེ་རིན་པོ་ཆེ་ནི་སྲས་གསུམ་པ་སྟེ། རྒྱུ་སྨན་ལྷ་ཁང་གི་མདའ་གྲོང་ནག་མོ། དེའི་
ནང་ནས་ཀྱང་དབུས་ཁྱིམ་ཞེས་བྱ་བར་ཆུ་ཕོ་སྤྲེའུའི་ལོ་ལ་སྐུ་བལྟམས། རིང་པོ་མ་ལོན་
པར་ཡབ་ཀྱི་ན་བཟས་བཏུམས་ནས་ཁུར་ཏེ་སྤྱན་གཡས་སུ་བྱོན་པའི་ལམ་དུ་རྩིག་པ་
ཁ་ཅིག་ཏུ་བཞུགས་སུ་བཅུག་ནས་ཡབ་རང་ཁམས་གསེང་བ་ཐུགས་ཀྱིས་དྲན།
དེ་རྗེས་གཞན་ནི་མ་དྲན་པར་འདུག་གསུང་སྟེ་སྐུ་ཁམས་ཤིན་ཏུ་དངས་པ་
ཡོད་པའི་རྟགས་སུ་འདུག་གསུང་། ཡབ་སྔ་མོ་ནས་མི་ལག་ཏུ་སོང་བས་ཡུམ་གྱིས་
ལེགས་པར་བསྐྱངས། ཉིན་ཅིག(གཅིག)ཁང་པའི་ཐོག་ན་བཞུགས་པ་ཡུམ་གྱིས་ཕྱི་རོལ་
ནས་རྩྭ་དུམ་ཅིག(ཞིག)ཁུར་ནས་ནང་དུ་བྱོན་པ་ལ་དགྱེས་ཏེ་རྒྱུགས་པས། ཁང་པའི་
རྒྱ་མཐོངས་སུམ་བརྩེགས་ལ་རྦབ་ཏུ་ལྷུང་པས་ཡུམ་གྱིས་བར་སྣང་ནས་བཟུང་པས་
ཅི་ཡང་མ་ཉེས། ཞལ་སྔ་ནས་སྤྱིར་མ་འདི་དྲིན་ཆེ། ཁྱད་པར་ངའི་མས་ངེད་རྣམས་
བསྐྱངས། ད་རེས་ཀྱང་བར་སྣང་ནས་མ་ཟིན་ན་འཆི་བར་འདུག །དྲིན་ཆེ་ཞེས་ཡང་
ཡང་གསུང་བར་མཛད།
སྐུ་ལུས་ངན་ཞིང་གཅོང་ཆེ་བ་ཞིག་ཡོད་པས། འདིས་འཇིག་རྟེན་ནི་མི་ཕེར་བར་
འདུག་པས་བཙུན་པ་ཞིག་འཆོས་དགོས་ཟེར་བ་ཞིག་ཡོད། དེ་དུས་གཅོང་ཆེ་བ་དེ་
བསོད་ནམས་རང་དུ་བྱུང་གསུང་། དེ་ནས་ཀློག་ལ་ཐུགས་སྦྱོང་མཛད་ཅིང་དབྱར་ཁ་
ཤས་ཤིག་ཕྱུགས་མ་སྐྱོང་དུ་རི་ལ་བྱོན། ཉིན་ཅིག(གཅིག)རི་ཁར་ཕྱགས་ཡ་བ་ཅིག(གཅིག)
བོར་བས་ཡུམ་ཚ་དྲག་པའི་སྟོབས་ཀྱིས་འབར་དུ་བྱུང་དོགས་ནས་སང་ནང་མོ་ནང་
རང་དུ་བཙལ་བས་ཡུམ་གྱིས་གོ་ནས་འབར་དུ་བྱུང་གསུང་
།
70



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
གསུམ་པ། རྒྱལ་བ་རྣམས་ཀྱི་རྗེས་སུ་ཞུགས་པ་ཡོངས་སུ་རྫོགས་པ།
རྒྱལ་བ་རྣམས་ཀྱི་རྗེས་སུ་ཞུགས་པ་ཡོངས་སུ་རྫོགས་པ་ཞེས་བྱ་བ་ནི། དགུང་ལོ་
དགུ་བཞེས་པ་འབྲུག་གི་ལོའི་དཔྱིད་མཁན་ཆེན་རིན་པོ་ཆེ་སངས་རྒྱས་བརྟན་པ་ཞེས་
བྱ་བའི་སྐྱེས་བུ་ཆེན་པོ་སྐུ་བཙུན་པའི་མཐར་ཐུག་པ། ཐུགས་ངང་རྒྱུད་བཟང་བ། བྱང་
ཆུབ་ཀྱི་ཐུགས་ལེགས་པར་སྦྱངས་པ། རྒྱལ་སྲས་ཐོགས་མེད་པ་ལ་སོགས་པའི་སྐྱེས་བུ་
དམ་པ་མང་པོའི་ཞབས་ལ་གཏུགས་པ། བཀའ་གདམས་ཀྱི་ཆོས་ལུགས་འཛིན་པའི་
དགེ་བའི་བཤེས་གཉེན་ཆེན་པོ་དེ་སྤྱན་གཡས་ཀྱི་སློབ་དཔོན་གྱི་ས་ན་བཞུགས་པའི་
སྐབས་སུ་མཁན་པོ་ཞུས་ཏེ། དད་པའི་དགེ་འདུན་མང་པོ་དང་བཅས་པའི་དབུས་སུ་
རབ་ཏུ་བྱུང་ཞིང་དགེ་ཚུལ་གྱི་སྡོམ་པ་ལེགས་པར་མནོས།
དགུང་ལོ་བཅུ་དགུ་བཞེས་པའི་ཚེ་ཡར་ཀླུངས་དཔལ་འབར་ཡང་རྩེ་ན་མཁན་
ཆེན་རིན་པོ་ཆེ་རྒྱལ་བཟངས་པ་ཞེས་བྱ་བ་མཁས་ཤིང་བཙུན་པའི་མཐར་ཐུག་པ་དེ་
བཞུགས་པས། དེར་གནས་བཅས་ཏེ་དགོན་གསར་ནས་མཁན་ཆེན་རིན་པོ་ཆེ་སངས་
རྒྱས་བརྟན་པ་སྤྱན་དྲངས་ཏེ་མཁན་པོར་གསོལ་བ་བཏབ། མཁན་ཆེན་རིན་པོ་ཆེ་རྒྱལ་
བཟངས་པ་ཤིན་ཏུ་སྐུ་ཆེ་ནའང་
། ཐུགས་ཤིན་ཏུ་མཉེས་ཤིང་ལས་ཆོག་བྱང་བས་ལས་
ཀྱི་སློབ་དཔོན་དུ་གསོལ་བ་བཏབ། བླ་མ་རྐྱང་ཆེ་པ་ལ་གསང་སྟོན་ཞུས། དེ་དུས་བཙུན་
པའི་མཐར་ཐུག་པ་བཙན་ཐང་པ་ཚུལ་ཡེས་ལ་སོགས་པ་ལས་ཀྱི་ཁ་བསྐངས་ཏེ། སློབ་
དཔོན་བསམ་བཟངས་པ་དང་དཔོན་སློབ་གཉིས་ཀྱིས་བསྙེན་པར་རྫོགས་པར་མཛད།
དེ་ཉན་ཐོས་ཀྱི་ཐེག་པ་ལ་ཞུགས་པ་ཡོངས་སུ་རྫོགས་པར་གྱུར་ཏོ། །
71



ལོ་པཎ་གྱི་རྣམ་ཐར་ཕྱོགས་བསྒྲིགས།
ཆོས་རྗེ་དེ་བཞིན་གཤེགས་པ་སྐར་མ་པ(ཀརྨ་པ)རྩེས་ཐང་དུ་ཕེབས་པའི་སྐབས་
སུ་བྱང་ཆུབ་མཆོག་ཏུ་ཐུགས་བསྐྱེད་དེ། ཕྱིས་རྒྱལ་སྲས་ཐོགས་མེད་པའི་དངོས་ཀྱི་སློབ་
མ་ཤངས་པ་ཀུན་མཁྱེན་པའི་དྲུང་དུ་རྒྱལ་སྲས་པའི་ཆོ་གའི་སྟེངས་ནས་སེམས་ཙམ་
ལུགས་དང་དབུ་མ་ལུགས་གཉིས་ཀའི་སྒོ་ནས་ཀྱང་བྱང་ཆུབ་མཆོག་ཏུ་ཐུགས་བསྐྱེད་
ཅིང་༑ པཎ་ཆེན་རིན་པོ་ཆེ་ལ་སློབ་དཔོན་ཀླུ་སྒྲུབ་ལུགས་ཀྱི་ཆོ་གའི་སྒོ་ནས་བྱང་ཆུབ་
སེམས་དཔའི་ཐེག་པ་ལ་ཞུགས་པར་གྱུར་ཏོ། །
རྡོ་རྗེའི་ཐེག་པ་ལ་ཞུགས་པ་ནི་དགུང་ལོ་ཉི་ཤུ་རྩ་བཞི་བཞེས་པ་ལུག་གི་ལོའི་སྟོན་
རྗེ་རིན་པོ་ཆེ་བློ་བཟངས་གྲགས་པའི་དཔལ་འོན་གྱི་བཀྲ་ཤིས་དོ་ཁར་ཕེབས་པ་ལ་ཆོས་
གསན་དུ་ཕེབས། དེར་ནཱ་རོ་ཆོས་དྲུག་གནང་བར་འདུག་པས་གསན་བཞེད་པ་ལ། དེ་
དུས་དབང་མ་གསན་པས་དཀའ་བར་བྱུང་ནས། དེ་ན་ཆོས་རྗེ་གུང་སྣང་བ་ཕེབས་འདུག་
པས་དྲིལ་བུ་ལུས་དཀྱིལ་གྱི་དབང་གསན། རྗེ་རིན་པོ་ཆེའི་གསང་སྔགས་ལམ་རིམ་ན་
དང་པོ་ཕྱི་དཀྱིལ་དུ་མ་ཞུགས་པར་ལུས་དཀྱིལ་དུ་ཞུགས་མི་རུང་ཞིང་
། ཞུགས་ན་འགལ་
ཆེན་པོར་གསུངས་འདུག་པ་གཟིགས་པས་ཅུང་ཟད་གོ་རིམས་ནོར་འདུག་པར་དགོངས་
ནའང་
། རྗེ་རང་གིས་ཀྱང་དང་པོར་གསན་པའི་དབང་དེ་དྲིལ་བུ་ལུས་དཀྱིལ་དུ་གསུངས་
འདུག །གསང་སྔགས་ཀྱི་དཀྱིལ་འཁོར་དུ་ཞུགས་པའི་ཐོག་མ་ནི་དེའོ། །
བཞི་པ། སྔོན་གྱི་དགེ་བའི་བག་ཆགས་བཟང་པོས་རིགས་
སད་པའི་སྐྱེས་བུ་ཆེན་པོ།
སྔོན་གྱི་དགེ་བའི་བག་ཆགས་བཟང་པོས་རིགས་སད་པའི་སྐྱེས་བུ་ཆེན་པོ་ཞེས་
72



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛ
ཛད་པ།
བྱ་བ་ནི། སྤྱིར་ཐེག་པ་ཆེན་པོའི་རིགས་སད། ཁྱད་པར་སངས་རྒྱས་ཀྱི་ཞིང་ཕྱི་རོལ་
ཡངས་པ་མངོན་པར་རྟོགས་པར་འགྱུར་བའི་རིགས་སད་པས་ངེས་དོན་གྱི་ཆོས་སྐད་
ཐམས་ཅད་ཀྱི་ཀློང་རྡོལ། མདོ་སྡེ་ཟབ་མོ་རྣམས་ཀྱི་དྲང་བ་དང་ངེས་པའི་དོན་རྣམ་
པར་འབྱེད་པ་ལ་ཐོགས་པ་མེད་པར་གྱུར་པ་ཡིན་མོད་ཀྱི། འདིར་དངོས་སུ་བརྗོད་
པར་བྱ་བ་ནི་འཕྲལ་གྱི་མཛད་པ་ཐམས་ཅད་འབུའི་འགྲོས་ཀྱི་བྱུང་བ་མ་ཡིན་གྱི། ཆོས་
ཀྱི་རྗེས་སུ་འབྲང་བའི་རིགས་སད་དེ་མཛད་པ་ཐམས་ཅད་ལ་ཐུགས་ཀྱིས་ངེས་པར་
བརྟགས་ཤིང་དཔྱད་པ་སྔོན་དུ་འགྲོ་བ་ཡིན།
དང་པོ་རྩེད་ཐང་དུ་གྲྭ་སྐོར་མཛད་པའི་རྗེས་ལ། ད་དེ་འདུན་མ་ཇི(8)འདྲ་ཞིག་
མཛད་པ་དྲགས་དགོངས་ནས་ཐུགས་ཀྱི་དཔྱོད་པ་ཧུར་ཐོན་པ་འཁྲུངས་ཏེ། ཁ་ཅིག་
སློབ་གཉེར་བྱེད་པར་འདུག །ཁ་ཅིག་ནོར་སྒྲུབ་པར་འདུག །ཁ་ཅིག་དཔོན་ཞིག་ལ་
བརྟེན་ནས་མི་ཆོས་སྒྲུབ་པར་འདུག་སྟེ། ད་ངས་ནོར་ཡང་མི་སོགས། ལུས་ལ་ཤེ་མོང་
མེད་པས་དཔོན་ཞིག་ལ་བརྟེན་པའི་མི་གཡོག་ཀྱང་མི་ཕེར་བར་འདུག །དཔེ་ཆ་ཤོག་
གུ་ཁ་ཡར་རེ་ལྟ་བ་འདི་འོང་ཡང་འོང་
། ལེགས་ཀྱང་ལེགས་པར་འདུག་པས་ཐག་རྦད་
དེ་བཅད་པ་ཡིན།
དུས་ཕྱིས་ཀྱི་ཡོན་ཏན་ཐམས་ཅད་ཀྱང་སེམས་ཀྱི་ཐག་ཆོད་དེ་ཁོ་ན་ལས་བྱུང་བ་
ཡིན༑ དེ་ནས་རེས་བརྩོན་འགྲུས་ཆེན་པོ་མ་བརྩམས་པར་སོས་དལ་དུ་ལུས། རེས་དུམ་
རེ་ལྟ་རྟོག་བྱས་ཏེ་སེམས་དེ་གཅིག་པུའི་དྲིན་གྱིས་ཡོན་ཏན་ཐམས་ཅད་བྱུང་བ་ཡིན་
པས༔ ཁྱེད་རང་རྣམས་ཀྱང་ཅི་ཡོང་ལེགས་པར་སེམས་དགོས་པ་ཡིན་ཞེས་གསུང་
།
73



ལོ་པཎ་གྱི་རྣམ་ཐར་ཕྱོགས་བསྒྲིགས།
ལྔ་པ། མཁས་ཤིང་གྲུབ་པའི་སྐྱེས་བུ་དྲུག་བཅུ་རྩ་དྲུག་ལ་
ཐོས་བསམ་ཕྱོགས་མེད་དུ་མཛད་པ།
མཁས་ཤིང་གྲུབ་པའི་སྐྱེས་བུ་དྲུག་བཅུ་རྩ་དྲུག་ལ་ཐོས་བསམ་ཕྱོགས་མེད་དུ་
མཛད་པ་ནི། རབ་ཏུ་བྱུང་ནས་ལོ་གསུམ་གྱི་བར་དུ་དབྱར་ཡུམ་གྱི་ལས་གྲོགས་རེ་ཙམ་
མཛད་པ་མ་གཏོགས། སྤྱན་གཡས་སུ་སློབ་དཔོན་སང་གྲགས་པའི་སར་བཞུགས་ཏེ་
བྱང་ཆུབ་སེམས་དཔའི་སྤྱོད་པ་ལ་འཇུག་པ་ལ་ཐུགས་ལེགས་པར་སྦྱངས། སློབ་དཔོན་
ཤེས་རབ་དར་བ་ཞེས་བྱ་བའི་སྐྱེས་བུ་དམ་པ་རྣལ་འབྱོར་ཡན་ལག་དྲུག་པ་ལེགས་
པར་སྐུ་ཉམས་སུ་བཞེས་པ་དེ་ལའང་སྤྱོད་འཇུག་གསན། དེ་དུས་དབང་གྲགས་པ་
རྒྱལ་མཚན་མཉེལ་བའི་སྐུ་རིམ་པ་སྤྱན་གཡས་པ་རྣམས་ཀྱིས་ཕོགས་བླངས་ནས། སྨན་
བླ་མང་དུ་གཏོང་དགོས་བྱུང་བས་དང་པོར་ཚར་ཁ་ཡར་ཅིག(གཅིག)དཔེ་ཐོག་ནས་
བཏང་བས་ཐུགས་ལ་ཟིན་ནས་སློབ་དཔོན་སང་གྲགས་པའི་དབོན་པོ་འདི་ཤེས་རབ་
ཅན་ཅིག(ཞིག)འདུག་ཅེས་གྲགས། སྟོན་པ་དབང་འོད་ན་རེ། དྲུང་པ་འདི་དང་པོ་
ནས་ཐུགས་རབ་ཆེ་བ་རང་ཅིག(གཅིག)ཡོད་པ་ཡིན། ངེད་བཙུན་ཆུང་ཚོས་ཕྱི་དྲོ་སྐྱོ་
བསངས་བྱས་ནས་ཁྱམས་སུ་ཕྱིན་པས་ཁྱམས་ཀྱི་རྩིག་ངོས་ཤེས་རབ་སྙིང་པོ་བྲིས་ཡོད་
པ་དེ་བཀླགས་པས། དྲུང་པ་འདི་ན་རེ། ཧ་ཧ་ངས་བློ་ལ་ཟིན་བྱུང་གསུང་། མི་བདེན་
བྱས་པས། འོ་ན་ཁྱེད་རང་ཚོ་ངའི་མིག་ལ་ལག་པ་ཁོབ་ལ་ལྟོས་ཤིག་གསུངས་ནས་
བཏོན་ པས་ཚང་མར་ཐོན་བྱུང་བ་ཡིན་ཟེར་ནས་དད་པར་བྱེད་པར་འདུག་གོ། །
དགུང་ལོ་བཅུ་གཉིས་བཞེས་པ་ཆུ་མོ་ལུག་གི་ལོའི་དགུན་ཆོས་ཀྱི་དུས་སུ་རྩེས་
74



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
ཐང་དུ་སློབ་གཉེར་ལ་ཕེབས། ཡུམ་གྱི་ཉེ་བའི་ཕྱོགས་དེ་ནས་སློབ་དཔོན་བསམ་གྲུབ་
བཟང་པོའི་སར་བཞུགས། ཚད་མ་རྣམ་འགྲེལ་ལ་ཐུགས་སྦྱངས། སྐུ་ན་གཞོན་པ་དང་
གྲ་གྲྭ)པ་གཞན་སུ་ཡང་མི་འདུག་པས་ཐུགས་ཤིན་ཏུ་སྐྱོ་བར་བྱུང་ནས། ང་ལྷགས་པ་
འུར་བ་ཅིག(གཅིག)གིས་ཁྱེར་ནས་སྤྱན་གཡས་སུ་སླེབ་བྱུང་ན་དགའ་བ་ལ་སྙམ་པ་
བྱུང་། སློབ་དཔོན་པ་ཡང་སྤྱན་རྩ་དམར་ཤིག་གེ་བ་ཞལ་ངོམ་ཡང་ནག་པ། ནོན་ཤིན་
དུ་ཆེ་བར་འདུག་པས་འདིས་ལན་ཅིག(གཅིག)བརྡུང་དུ་འོང་དགོངས་པ་བྱུང་གསུང་
།
དེ་ནས་སྤྲེའུའི་དཔྱིད་དེ་མདོ་ལུང་པའི་ཕུའི་ཆོས་སྡིངས་དགོན་པར་ཆོས་བར་ལ་
ཐེགས། དེ་དུས་སློབ་གཉེར་བ་ཟླའོ(ཟླ་བོ)ཅིག(གཅིག)བྱུང་
། དེའི་དཔྱིད་དེ་སྒྲོ་བགྲོ)གླེང་
བརྩིས་པས་དཔྱིད་ཐོག་དེ་བགྲོས་གླེང་ཆགས་པ་ཡིན། ཕྱིས་གཞན་དུ་སློབ་མ་དགོས་
གསུང་། དེ་ནས་དབྱར་དེ་གྲ་པ་དཔུང་ཆེ་བར་འདུས། བྱ་ལོ་ལ་གྲ་ཕྱི་ཚོང་འདུས་
སུ་གྲྭ་ཚང་ཐམས་ཅད་ཀྱིས་ཆོས་བར་ལ་བྱོན། སློབ་དཔོན་སྟོན་ཤཀ་པ་ལ་ཕར་ཕྱིན་
གསན། ཕག་ལོའི་བར་དུ་ཚད་མའི་གཞུང་དང་ནོར་བཟངས་ཊཱི་ཀཱ་ལ་ཐུགས་ལེགས་
པར་སྦྱངས་པས་རྣམ་འགྲེལ་ལེགས་པར་ཐུགས་སུ་ཆུད། དེའི་བར་ལ་སློབ་དཔོན་པའི་
ཕྱག་འཇུག་ཀྱང་མང་དུ་ཁུར། ལན་ཅིག་ས་རུབ་གདོང་ཅིག(ཞིག)ཏུ་ཕྱག་བཅུག་པས་
བྲོས་པས་ཐར་ནས་ཆོས་སྡིངས་ཀྱི་རིའི་ཐུར་ལ་བྲོས་པས། མ་ཟིན་པར་རྗེས་ན་མར་
སྦབསརྦབ)མཛད་བྱུང་བས་ཐུགས་རབ་ཏུ་སྐྲག་ནས་བྲོས་པས། གད་གཡང་ཆེན་པོ་
དཔངས་ཤིན་དུ་མཐོ་བ་ཅིག(ཞིག)ལ་བང་ཐལ་ནས་ཤོར་བས། ཞིང་ཁ་ཅིག(ཞིག)
ཏུ་གནོད་པ་མེད་པར་བབས་པ་ལ་སོགས་པ་གྲངས་ཀྱིས་མི་ཆོད་པའི་སྦྱོང་སྤྱོད་བྱུང་
སྟེ༑ ང་རང་གི་དོན་ལ་ཕྱག་བཅུག་པ་ཡིན་དགོངས་པ་མ་གཏོགས་དད་པ་ལོག་པ་
ཅིག(གཅིག)ཀྱང་མ་སྐྱེས། དེའི་སྟོབས་ཀྱིས་སྒྲིབ་པ་དག་ནས་ཕྱིས་ཀྱི་ཡོན་ཏན་ཐམས་
75



ལོ་པཎ་གྱི་རྣམ་ཐར་ཕྱོགས་བསྒྲིགས།
ཅད་དེས་བྱུང་བ་ཡིན་པར་འདུག །
ཁྱི་ལོའི་དགུན་རྩེ་ཐང་དུ་གཞུང་སྒྱུར་དང་བཤད་སྟོན་མཛད། བཅུ་དྲུག་བཞེས་
པ་ཕག་གི་ལོ་ལ་འོན་གྱི་རྒྱལ་བཟངས་སུ་གྲ་ཚང་ཐམས་ཅད་ཀྱིས་ཆོས་བར་ལ་ བྱོན།
དེའི་སོས་དེ་སྐྱི་ཤོད་ཕྱོགས་སུ་གྲྭ་སྐོར་ལ་ཐེགས་པར་དགོངས་པ་ལ། རྒྱལ་བཟངས་སུ་
དཔྱིད་དེ་རིམས་ཀྱི་མཉེལ་བཞིས་བཏབ་པ་དང་
། དེ་རྗེས་སྐུ་ལུས་ཐམས་ཅད་ཤུ་བར་
སོང་བའི་མཉེལ་བ་ཅིག(གཅིག)བྱུང་པས་སྨན་བཅོས་ལ་བསྐྱེད(སྐྱེད)ཅི་ཡང་མ་བྱུང་
པས། ལོང་བ་མིག་མཐོང་ཡོད་པ་ཅིག(ཞིག)འདུག་པ་ལ་དྲིས་པས། ཁོ་ན་རེ། བཙུན་
ཆུང་འདིའི་གྲོང་དེ་ལུང་པ་མདའ་བྱང་དུ་བསྟན་པའི་མདའི་གྲོག་ཁ་ཅིག(ཞིག)ན་
འདུག །འདི་གཉིད་ལ་སོང་ནས་ཀླུ་ཤིག(ཞིག)མནན་པས་ལན་པར་འདུག །ད་ལོ་
མཉམ་ཅིག(གཅིག)ལ་གོས་ཅིག(ཤིག)བྱིན། བླུདགླུད)ཅིག་གྱིས་ལ་དེའི་རྒྱབ་ལ་ལོ་དུ་
ལོན་གྱི་ཁྲམ་ཐོབ་ལ་དེ་ཟར་ཆུག་དང་དེས་ཕན་ཡོང་བར་འདུག་ཅིག་ཟེར།
སྤྲང་པོ་ཕ་སྤད་གཉིས་འདུག་པའི་བུ་དེ་དགུང་མཉམ་དུ་འདུག་པས་དེ་ལ་ན་
བཟའ་གཅིག་བྱིན། བླུད(གླུད)ཅིག་བསྐུར་ནས་རྒྱལ་བཟངས་ཀྱི་མཆོད་རྟེན་དེའི་རྩར་
ཟར་བཅུག་པས་དེ་མ་ཐག་དྭངས། དེའི་དབྱར་དེ་གྲ་སྐོར་ལ་སྐྱི་ཤོད་དུ་ཐེགས། གྲགྲྭ)
སྐོར་བ་བརྒྱད་ཡོད། ཆོས་འཁོར་གླིང་དུ་ཕེབས་པའི་ཚེ། གྲགྲྭ)སྐོར་ལ་འོལ་ཁ་བ་དཀོན་
མཆོག་བཟང་པོ་ཞེས་བྱ་བ་ཞིག་ཡོད་པས་དེ་ལ་འབྱུང་པོའི་གནོད་པ་ཅིག(ཞིག)བྱུང་
བས༑ རིན་པོ་ཆེ་བདེ་འབྱུང་པ་ལ་ཡེ་ཤེས་མགོན་པོ་ཕྱག་བཞི་པ་དང་། ཕྱག་ན་རྡོ་རྗེའི་
རྗེས་གནང་ཞུས་པས་ཆོས་སྐྱོང་གི་གཏོར་མ་ཁོའི་མགོ་ཐོག་ཏུ་བཞག་པས་ཁོ་སྐད་ངན་
མང་པོ་ཤོར་བྱུང་
།
དེའི་ཟླ་ལ་རྗེས་གནང་གཉིས་པོ་ཞུས་གསུང་། གྲ(གྲྭ)སྐོར་ཚར་ནས་སྤྱན་གཡས་
76



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་
་མཛད་པ།
སུ་ཐེགས་པ་སློབ་དཔོན་ཤེས་རབ་དར་བས་གསོལ་ཇ་ལེགས་པར་གནང་། འཇམ་
དབྱངས་ཀྱི་གསེར་སྐུ་ཅིག(ཞིག)ཕྱག་ཏུ་བཏང་ནས། འོ། ཁྱེད་ཀྱིས་སློབ་གཉེར་ལེགས་
པར་མཛད་ནས་གྲ(གྲྭ)སྐོར་ཡང་འཁོར་བ་དེ་ལེགས། ད་དཀའ་བཞི་དུས་འཁོར་བཅས་
པ་ཅིག(གཅིག)ཅིས་ཀྱང་སློབས་ཤིག་གསུང་དུ་བྱུང་། གསུང་དེས་ཕྱིས་དུས་འཁོར་སློབ་
པ་ལ་ཁྱད་ཤིན་དུ་ཆེ་བར་བྱུང་གསུང་
། དེ་ནས་སློབ་དཔོན་ལ་ང་ཕར་ཕྱིན་ཅིག(ཞིག)
བསླབ་པ་ཡིན་ཞུས་པས་ཚད་མ་དེ་ཁ་ལ་ནན་ཆགས་གྱིས་གསུང་
། ནན་གྱིས་ཞུས་པས།
འོ་ན་རྒྱུགས་ཤོག་གུ་གཉིས་མ་ཁྱེར་ཤོག་གསུང་བས་ལེགས་པར་སྤྲད། སློབ་དཔོན་
བསམ་བཟངས་པ་དེ་སློབ་དཔོན་བསམ་ཡེས་པའི་གྲ(གྲུ)པ་ཡིན་པ་ལ། དུས་ཕྱིས་སློབ་
དཔོན་སྟོན་ཤཱཀ་པའི་གྲ་ཚང་དུ་འཕོས་ནས་སོ་སོར་སོང་བ་ལ་གྲ(གྲྭ)པ་རྙིང་པ་ཁ་
ཅིག་གིས་ཕྱོགས་གཅིག་ཏུ་སྡེབ་པར་ཞུས་ནས་སློབ་དཔོན་པ་དང་བླ་མ་རྐྱང་ཆེན་པ་
གྲགྲྭ)པ་བསྲེ་བར་བྱས་ཏེ། ངེད་གསུམ་རྐྱང་ཆེན་པ་ལ་སྤྲད་པ་ཡིན། དེ་ང་ལ་ཕྱིས་དུས་
འཁོར་ཡོང་བ་དེའི་རྟེན་འབྲེལ་དུ་སོང་འདུག །གྲ་(གྲྭཚང་ནི་འགྲེར་མ་ཉན་གསུང་
།
ཆོས་སྡིངས་དགོན་པ་ན་བླ་མ་སང་རིན་པ་ཞེས་བྱ་བ་སྤོ་བོ་ཡོན་ཏན་སེང་གེ་དང་
།
སློབ་དཔོན་སྟོན་ཤཱཀ་པའི་གྲགྲྭཔ་བགྲེས་པོ་ཕྱག་ཆེན་དང་
། གཅོད་ཡུལ་དང་
། སྦྱོར་དྲུག་
དང་༑ རྫོགས་ཆེན་ལ་སོགས་པའི་ཁྲིད་མང་དུ་སྐུ་ཉམས་སུ་བཞེས་པའི་རྣལ་འབྱོར་
གྱི་དབང་ཕྱུག་ཆེན་པོ་ཅིག(ཞིག)བཞུགས་པ་ལ་དེ་ལ་བླ་མའི་རྣལ་འབྱོར་ཅིག(ཞིག)
གསན་པས། ཁོང་གི་གསུང་ནས། སློབ་དཔོན་གཞོན་ནུ་དཔལ་མྱ་ངན་ལས་འདས་
པའི་མཐའ་ལ་མི་གནས། ཡང་དག་པ་ཉིད་ཀྱི་མཐའ་ལ་གནས་པ་ཞེས་བྱ་བ་དེ་ཅི་ལ་
ཟེར་བ་གསུང་སྟེ། དེ་དུས་ང་ལ་དེའི་ལན་ཞུ་ཐུབ་པ་ཙམ་མེད་གསུང་
། ཆུ་མིག་དགོན་
གསར་ན་ཇོ་གཏན་མཁན་ཆེན་བྱང་ཆུབ་རྒྱལ་དབང་བ་བཞུགས་པའི་སྐུ་མདུན་དུ་
J]
77



ལོ་པཎ་གྱི་རྣམ་ཐར་ཕྱོགས་བསྒྲིགས།
སློབ་དཔོན་བསམ་བཟངས་པའི་ཕྱགས་ཕྱིར་ཐེགས་ནས་ཕག་མོ་དམར་མོའི་རྗེས་
གནང་གསན། སློབ་དཔོན་པས་ཁྲིད་ཞུ་བའི་སྙན་བཞུགས་ཕུལ་བས་ཞལ་གྱིས་བཞེས།
དེ་ནས་ཞག་ཁ་ཡར་ཅིག་སོང་བ་དང་ཇོ་གདན་ཅིག(ཞིག)བཏང་བྱུང་ནས་ཁྲིད་ལ་
འབྱོན་ན་ད་ལྟ་རང་བྱོན། དེ་ནས་ངེད་ལ་ལོང་མི་ཡོང་བར་འདུག་གསུང་བ་བྱུང་ཡང་
།
སློབ་དཔོན་པས་མ་བྱོན་པས་ཟླ་བ་གཅིག་ན་མཁན་ཆེན་པ་གཤེགས་གསུང་
། དེ་ནས་
སྤྱན་གཡས་སུ་བཞུགས་ནས་སྤྱོད་འཇུག་ཀྱང་གསན། བཅུ་བརྒྱད་བཞེས་པ་གླང་ལོའི་
སྟོན་ཇོ་གདན་སྟོན་ཤཱཀ་པ་དཔོན་སློབ་བཅུ་གཉིས་ཙམ་མཛད་ནས་སྙེ་མོར་ཆོས་བར་
ལ་ཐེགས་པའི་ཕྱགས་ཕྱིར་རུ་མཚམས་སུ་ཐེགས།
དེའི་དགུན་དེ་སློབ་དཔོན་བསམ་བཟངས་པས་བཀའ་སྐྱོན(བཀྱོན)མང་དུ་བྱོན་
པས༑ སྤྱན་གཡས་སུ་ཐེགས་པས་སློབ་དཔོན་པ་ན་རེ། བྱོན་དེ་ལེགས། འབོད་མི་ཅིག་
(ཞིག)གཏོང་བསམ་པ་ཡོད་པ་ཡིན་གསུང་
། ཡུམ་གྱི་གསོན་ཆོས་འདོན་གྱི་འདུག་པའི་
གྲོགས་མཛད། དེ་ནས་ཐུགས་ཅུང་ཟད་སྐྱོ་ནས་ཡོད་པས་སྟག་ལོའི་དཔྱིད་དེ་འཕྲལ་
གྱི་ཆས་རྐྱེན་དུམ་ཅིག(ཞིག)ཁུར་ནས་རྩེ་ཐང་དུ་ཕེབས་ཀྱང་ལམ་ནས་ཐུགས་འགྱུར་
ཏེ་ཡར་ཀླུངས་དགོན་ཐང་གི་ནེ་ཁར་ཡོ་བྱད་རྣམས་བཞག །ཟླ་གམ་ཅིག(གཅིག)། དཔེ་
ཆ་པོད་ཆུང་ཅིག(གཅིག)ཞ་སེར་གཉིས་བསྣམས་ནས་དགེ་ལེགས་རལ་བའི་གྲུ་ལ་ཐོན་
ཏེ་ཐང་སག་ཏུ་ཐེགས་པར་བརྩམས་པ་ན་རྡོ་མདར་མདོ་སྨད་པ་དང་ཐུགས་ནས་ཟླ་
གམ་ཕྲོགས། དེ་ནས་རྒོད་དཀར་གྱི་ལ་ལ་ཐེགས་པས་ལམ་གྲོགས་ཅིག(གཅིག)གིས་དཔེ་
ཆ་འཁུར་གྲོགས་བྱས་པས་དཔེ་དེ་ཡང་བྱག(ཇག)པས་ཁྱེར། དེ་ནས་ལྷ་སར་ཕེབས་ཏེ་
ལམ་གྲོགས་འཚོལ་ཞིང་ཐེགས་ནས་མི་གྲོང་ཡོད་མེད་ཀྱི་འཚམས་སུ་ཅིག(གཅིག)གི་
སོག་ཚང་བཞུགས་པས་ཐོ་རངས་ཁར་སོང་ཙ་ན་ནང་མིས་སྦྲན་ནས་ཟླའོ་འདུག་གོ་
78



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
ཟེར༑ དེ་ནས་དགོ་ལའི་ལ་ཁར་ཕེབས་ཙ་ན་བྱག(ཇག)པ་བྱུང་པ་ལ་བྲོས་པས་ཐར། དེ་
ནས་ཐང་སག་ཏུ་ཕེབས། སློབ་དཔོན་ཡེ་རྒྱལ་བ་དེ་སློབ་དཔོན་སྟོན་ཤཱཀ་པའི་གྲ(གྲྭ)པ་
ཡིན་པས་ཁོང་རྩད་སྤྱད(བཅད)ནས་ཁོང་ལ་བབས་ནས་སློབ་དཔོན་དུ་བཟུང་། སློབ་
དཔོན་གཞོན་འོད་པ་ཁོང་གི་སློབ་ཆུང་དུ་འདུག་པས་ཁོང་ལའང་ཆོས་གསན། གདན་
ས་ལ་དམར་སྟོན་གཞོན་རྒྱལ་བ་བཞུགས་འདུག་པས་ཆོས་གསན།
ཁྱད་པར་འཇུག་པ་འགྲེལ་པ་དང་བཅས་པའི་ཐང་སག་པའི་ཆོས་ཀྱི་གསུང་
སྒྲོས་རྣམས་ལ་ལེགས་པར་སྦྱངས། འཇུག་པ་རང་འགྲེལ་དང་བཅས་པ་ཐུགས་ལ་
བཙུད་པས་ལེགས་པར་ཟིན། རྩ་ཤེ་ཚིག་གསལ་དང་བཅས་པའང་གསན། ཁྱད་པར་
བཞི་བརྒྱ་པ་རྗེ་བཙུན་རེད་མདའ་པའི་ཊཱི་ཀཱའི་སྟེང་ནས་གསན་ཏེ། གདན་ས་བ་དེ་
རྗེ་བཙུན་རེད་མདའ་པའི་དངོས་སློབ་ཡིན་གསུང་
། དཔྱིད་ཆོས་ཅིག(གཅིག)ནས་
སྟོན་ཆོས(གཅིག)ཅིག་གི་བར་དུ་བཞུགས། འཇུག་འགྲེལ་ཐུགས་ལ་བཙུད་པའི་ཚེ་ཟླ་
བའི་དཀྱིལ་འཁོར་ཡོངས་སུ་རྫོགས་པ་ཤར་བའི་རྨང(རྨི)ལམ་བྱུང་
། དེར་བཞུགས་
རིང་ལ་སློབ་དཔོན་ཡེ་རྒྱལ་བས་འཚོ་བའང་སྦྱར། ཆོས་ཀྱང་ལེགས་པར་གསུང་པས་
བླ་མ་རྣམས་ཀྱི་ནང་ནས་རེ་རེ་ལ་སྐུ་དྲིན་ཆེ། ཐེག་པ་ཆེན་པོ་དབུ་མ་ལ་ལོངས་སྤྱད་
ཆོག་པ་འདི་ཁོང་གི་སྐུ་དྲིན་ཡིན། ཞབས་ཏོག་ཆེ་བ་ཅིག(ཞིག)མ་གྲུབ་ཅེས་ཡང་ཡང་
གསུང་། ཐང་སག་པ་དེ་རྣམས་ཤིན་ཏུ་ཡ་མཚན་ཆེ་བར་འདུག །ད་ལྟའི་དགེ་བཤེས་
འདི་ཙམ་བཞུགས་པ་རྣམས་ཀྱིས་རྩ་འདུག(འཇུག)གི་འགྲེལ་པ་ཕྱག་ཏུ་བླངས་ནས་
འཆད་ཐུབ་པ་དཀའ་བར་འདུག །ཁོང་རྣམས་པ་ཚབ་ལོ་ཙཱ་བའི་འཕྲིན་ལས་ལ་
ལ་བརྟེན་
ནས་འགྲེལ་ཆེན་རྣམས་ཐུགས་ལས་གསུང་བ་ཡིན་གསུང་ཞིང་
། དུས་ཕྱིས་ཀྱང་ཐང་
སག་པའི་ཕྱོགས་སུ་ཐུགས་ཀྱི་ཞེན་པ་ཆེན་པོ་མཛད་ཅིང་། གདན་ས་དང་ཆོས་འཆད་
79



ལོ་པཎ་གྱི་རྣམ་ཐར་ཕྱོགས་བསྒྲིགས།
རྣམས་དང་གྲ(གྲྭ)སའི་དར་རྒྱས་རྣམས་ལ་དྲི་མལ་མང་དུ་མཛད་པ་ཡིན། སྟོན་ཆོས་
དེ་སྤོ་ཏོར་མཛད་པ་ཐང་སག་པའི་ལུགས་ཡིན་པས་སྤོ་ཏོར་ཆོས་བར་ལ་བཞུགས། དེ་
དུས་ཡར་འགྲོ་མར་འགྲོའི་སྐབས་ཤིག་ཏུ་ཆོས་རྗེ་རྒྱལ་སྲས་པའི་དངོས་སློབ་ཉན་པོ་བ་
དཔལ་གྱི་རིན་ཆེན་དེ་ཉན་རྩེ་ནས་མཛོ་ཅིག(ཞིག)ཆིབས་ནས་བྱོན་པ་ཉེ་བར་བྱུང་སྟེ་
ཆོས་ནི་མ་ཞུས་གསུང་།
ལན་ཅིག་སྲས་ཀྱི་རི་སྣ་ཅིག(ཞིག)ན་ཆོས་ཁྲི་ཅིག(གཅིག)གི་སྟེང་ན་གཞན་སྟོང་
བ་རྟོགས་ལྡན་བློས་བཏང་ཉག་པོ་སྐྱ་སེར་མང་པོས་བསྐོར་ནས་ཆོས་གསུང་ཞིག་
འདུག་པས། ངེད་གཉིས་པ་ཅིག(གཅིག)གིས་ཅི་ཟེར་བལྟ་ཞིང་རྒོལ་དུ་འགྲོ་བར་བྱས་
ནས་ཁོང་ལ་གཏད་ཕྱིན་པས། མི་ཅིག(ཞིག)ཚུར་རྒྱུག་བཅུག་བྱུང་ནས་དེ་ན་ཚུར་མི་
ཕེབས་པ་ཞུ། ཕེབས་རིན་ཆོག་པ་མེད་ཟེར་ཁོང་ལ་མངོན་པར་ཤེས་པ་ཡོད་པ་འདྲ་
གསུང་།དེ་ནས་སྟོན་འཇུག་སྤོ་ཏོར་བཞུགས་ཐོག་ཏུ་ཡུལ་ནས་ཕྱེ་སྐྱལ་དཀར་ལོ་གྲོགས་
མཆེད་གཉིས་ལ་འཇམ་པོ་དཀར་པོ་ཅིག(གཅིག)བསྐུར་ནས་སྤྱན་འདྲེན་དུ་བཏང་
བྱུང་བས་སྣམ་བུ་དེ་སློབ་དཔོན་ལ་ཕུལ་ནས་ཡུལ་དུ་ཕེབས། དེ་ནས་སློབ་དཔོན་བསམ་
བཟངས་པའི་སར་ཐེགས་པས་ཁྱེད་འཕན་ཡུལ་ལ་གྲོས་མེད་དུ་འགྲོ་བ་ཅི་ཡིན་གསུང་
།
དེའི་རྒྱུ་མཚན་ཞིབ་པར་གསུངས་པས་ལན་ཅི་ཡང་མི་གསུང་བར་འདུག་གསུང་། དང་
པོ་གྲྭ་སྐོར་སྔ་མ་མ་ཚར་གྱི་བར་དུ་བྱ་བ་ཅི་མཛད་ཐམས་ཅད་སློབ་དཔོན་ལ་ཞུས། དེ་
ཕྱིན་ཆད་ནས་གང་བདེ་བ་ཡིན་པས་རེས་རྩེས་ཐང་དུ་བཞུགས་ནས་རྒྱུད་བླ་ཐུགས་ལ་
བཟུང་། སློབ་དཔོན་སྟོན་ཤཱཀྱ་པ་ལ་རྒྱུད་བླ་འགྲེལ་པ་དང་བཅས་པ་གསན། དེའི་ཞར་
ལ་ཀུན་མཁྱེན་ཆེན་པོའི་ཊི་ཀའི་ལུང་ཡང་གསན།
བྱེ་རྫིང་མཁན་ཆེན་པ་དཔལ་ཚུལ་བ་ལ་སོགས་པ་མང་པོས་སློབ་དཔོན་སྟོན་
80



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
ཤཱཀ་པ་ལ་ཕར་ཕྱིན་ཚར་ཅིག(གཅིག)གསན་ནས་ལེགས་པར་ཐུགས་སྦྱངས་པས་
མཁས་པར་མཁྱེན། བུ་ཊིཀ །མཁན་ཆེན་དྷརྨཱ་ཤྲཱིའི་གསུང་སྒྲོས། སྤོ་བོ་ཡོན་ཏན་སེང་
གེའི་གསུང་སྒྲོས་རྣམས་གསུང་བ་ཡིན། སློབ་དཔོན་པ་ལ་བུ་རིན་པོ་ཆེའི་བཀའ་འབུམ་
གྱི་ལུང་ཞུས་པ་ཞུར་རྒྱུག་འདུག་སྟེ། སློབ་དཔོན་པ་ཡང་སྤྱན་རས་ངན་པ་དང་ང་རང་
ཡང་ཤེས་འདོད་ཆུངས་པས་ལན་པ་ཡིན། ལར་གྱིས་སློབ་དཔོན་པ་དེ་ཐུགས་དྲང་
ཞིང་དངོས་པོའི་འཛིན་པ་ཆུང་། དང་པོ་ཆོས་རྗེ་བྱང་རྒྱལ་བ་ལ་སྦྱོར་དྲུག་གསན་པས་
ཐུགས་དམ་གྱི་འཁྲུངས་ཚུལ་ཡང་བསམ་གྱིས་མི་ཁྱབ་པ་བྱུང་བར་འདུག །ང་ལ་ཡང་
ཐུགས་རྗེས་ཤིན་དུ་འཛིན་པ་ཅིག(གཅིག)ཡོད་གསུང་ནས་ཇོ་སྟན་སྟོན་ཤཱཀ་པའི་ལོ་
རྒྱུས་གསུང་བ་དང་སྤྱན་ཆབ་འབྱོན་པར་ཡང་མཛད། སློབ་དཔོན་སྟོན་ཤཱཀ་པ་དེ་
ཁྱི་སྨྱོན་གྱིས་རྨུགས་པའི་ནད་འཆོས་པ་ལ་ཕན་པ་ཞིག་ཡོད་པས། སློབ་དཔོན་པའི་
གདམས་པ་དེ་ཐུགས་ལ་གདགས་པར་ཞུ་ཞུས་པས། ཁོ་དེ་ངའི་དེ་ལ་ཐིག་པོ་ཅིགཞིག)
མེད༑ ངས་སྐྱེ་བ་སྔ་མ་དང་འདིར་བཟླས་པ་མང་དུ་བྱས་པས་ད་ལྟ་ཆབ་རེ་ཙམ་སྐ་
རགས་སྣ་ཚར་རེ་ཙམ་བྱིན་པས་ཕན་གྱི་འདུག །བསླབ་རྒྱུ་རང་ཆེ་བ་ཅིག(གཅིག)མེད་
གསུང་བས་ནན་གྱིས་མ་ཞུས་གསུང་
།
དེའི་རྗེས་སུ་སློབ་དཔོན་སྟོན་ཤཱཀ་པ་དཔོན་སློབ་འབངས་བརྩིགས་སུ་དཔྱིད་
ཆོས་ཅིག(ཤིག)ལ་བྱོན་པའི་སར་བཞུགས་ནས་ཕར་ཕྱིན་སླར་ཡང་གསན། སློབ་དཔོན་
པ་ཡང་ཐུགས་མཐོང་ལྷག་པར་ཆེ་བར་མཛད། སློབ་དཔོན་པས་སྨན་ཁང་པ་ཡེ་ཤེས་
དཔལ་ལ་བཀའ་སྐྱོན(བཀྱོན)མཛད་པས་འབྲོག་ནག་གིས་དེ་སྐད་མི་གསུང་བར་ཞུ།
ཁོང་ཡོན་ཏན་ཅན་རང་ལགས་ཞུས་པས། ཁོ་དེ་ཆས་ཆོད་ཁྱི་མགོ་ལ་ཡི་གེ་འབྲི་ཤེས་
ཟེར་བའི་ཚན་ཡིན། ཡོན་ཏན་ཟེར་ན་སློབ་དཔོན་གཞོན་ནུ་དཔལ་གྱི་ཡོན་ཏན་ལ་
81



ལོ་པཎ་གྱི་རྣམ་ཐར་ཕྱོགས་བསྒྲིགས།
ཟེར་བ་ཡིན་མོད། ལུང་ཚུན་གང་ནས་འདྲེན་འདྲེན་ཡོད་གསུང་ནས་ངོམ་པར་ཡང་
མཛད་པ་ཡིན་སྐད། རྩེས་ཐང་གདན་ས་བ་དྲུང་བྱང་ཆུབ་རྡོ་རྗེས་ཆོས་དུས་སུ་རྣམ་
འགྲེལ་གསུང་བ་རྣམས་ཀྱང་གསན། ཆེན་པོ་ཚུལ་བློ་བ་ཚད་མ་གསུང་བའི་ཆོས་གྲྭར་
ཐེགས་ཏེ་ཚང་མ་ནི་མ་སོང་། བླ་མ་རྐྱང་ཆེན་པ་དབྱར་དགུན་གྱི་ཕར་ཚད་གསུང་པ་
རྣམས་ལེགས་པར་གསན།
ལན་ཅིག་སྤྱན་གཡས་ནས་སྟོན་པ་དགེ་ལེགས་ཕྱགས་ཕྱིར་ཁྲིད་ནས་བྲོས་ཐབས་
སུ་ཐེགས་ནས། ཡོལ་རིན་ཆེན་གླིང་དུ་མཁན་ཆེན་སང་བློ་བའི་སྐུ་མདུན་དུ་ཐེགས་
ནས་བླ་མའི་རྣལ་འབྱོར་ཅིག(གཅིག)གསན། སྦྱོར་དྲུག་གསན་པར་དགོངས་པའི་ཚེ།
སྟོན་པ་དབང་འོད་དང་བརྟན་པ་འབུམ་གཉིས་རྗེས་སྙེག་ཏུ་བྱུང་ནས་ལྟོགས་དགོས་
བྱུང་གསུང་རེས་སྤྱན་གཡས་སུ་བཞུགས་ནས་མཁན་ཆེན་སངས་རྒྱས་བརྟན་པའི་དྲུང་
དུ་དམིགས་པ་སྐོར་གསུམ་བློ་སྦྱོང་དོན་བདུན་མ་རྨ་བྱ་དུག་འཇོམས། མཚོན་ཆ་འཁོར་
ལོ་༑ ལྷན་ཐབས་བཞི་པ། བྱམས་པའི་རྣལ་འབྱོར་པའི་གླུ། རྟོག་པ་འབུར་འཇོམས། ཐུན་
བརྒྱད་མ། སེམ་པའི་རིམ་པ། རྟེན་འབྲེལ་སྙིང་པོའི་ཁྲིད་རྒྱལ་སྲས་པས་མཛད་པ། ཀུ་སུ་
ལུའི་ཚོགས་སོག །སྒྲོལ་དཀར་གྱི་ཚེ་སྒྲུབ། སྐྱིད་སྡུག་ལམ་ཁྱེར། བླ་མའི་རྣལ་འབྱོར་ལ་
སོགས་པ་གསན། མཁན་ཆེན་པ་འདི་དང་
། སློབ་དཔོན་ཤེས་རབ་དར་བ་དང་
། མཁན་
ཆེན་ ་སང་འབུམ་པ་རྣམས་ཀྱིས་ལེགས་པར་ཐུགས་རྗེས་གཟུང་བས་ཕྱིས་ཀྱང་དེ་རྣམས་
ལ་ཞབས་ཏོག་ཆེ་བར་མ་གྲུབ། དེ་རྣམས་ཀྱིས་ཐུགས་རྗེས་བཟུང་བ་ཡིན་ཞེས་ཡང་
དང་ཡང་དུ་གསུང་།
མཁན་ཆེན་དབང་དཔལ་བ་དང་། དེའི་དབོན་པོ་མཁན་ཆེན་བྱང་དཔལ་བ།
མཁན་ཆེན་གཞོན་ནུ་སེང་གེ་བ་རྣམས་ལའང་ཆོས་འབྲེལ་ཙམ་རེ་གསན། ཁྱད་པར་
82



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
མཁན་ཆེན་སངས་རྒྱས་འབུམ་དཔལ་བ་ལ་དོན་ཞགས་པ་སང་རིན་པ་ནས་བརྒྱུད་
པའི་ཐུགས་རྗེ་ཆེན་པོའི་བསྙུང་གནས་ཀྱི་ཆོས་སྐོར་གསན་ནས་སྤྱན་གཡས་སུ་དཀར་
ཕྱོགས་ཅིག(ཤིག)ཀྱང་བཏང་། དེའི་ཚེ་ལྗགས་ཀྱི་དཀྱིལ་ན་སྲན་ཆེ་བ་ཅིག(གཅིག)ཡོད་
པ་དེའི་བྱིན་བརླབས་ཀྱིས་བརྡོལ། ཇོ་བོའི་ལམ་ཡིག་གི་ལུང་ཡང་གསན། བེའུ་བུམ་
སྔོན་པོའི་འགྲེལ་པ་ལྷ་འབྲི་སྒང་པས་མཛད་པ་ཡང་གསན། ཡར་འབྲོག་གི་སྒ་འདྲའི་
ཆབ་ཚན་ལ་ཐེགས་པས། ཆོས་རྗེ་ཤེས་རབ་དཔལ་བ་ཞེས་བྱ་བའི་གྲུབ་པའི་དབང་
ཕྱུག་དེ་དང་མཇལ། ཁོང་སྐུ་ན་བགྲེས་པ། ན་བཟའ་དུག་པོ་སྐྱུག་བྲོ་བ་ཅིག(ཞིག)བཞེས།
སྙན་གཡས་གཡོན་གཉིས་ལ་ལུག་གི་སོགས(སོག)པའི་སྙན་ཆ་རེ་བཏགས་ནས་བུག་སྒོ་
འགག། དེ་ན་བཞུགས་ནས་ཁོང་རང་གི་གསོལ་ལྷག་དང་ཟག་པ་རྣམས་བསྲེས་ཏེ་མི་
རྣམས་ལ་འགྱེད་པ་ཅིག(གཅིག)འདུག་གསུང་
། ཆོས་ཅི་གསན་ཞུས་པས། ཆོས་རེ་རེ་
ཙམ་མ་གཏོགས་ཆེར་མི་གསུང་བ་ཡིན་པར་འདུག །ངེད་ཚོ་ལ་སྡིག་པ་སྤོངས། དགེ་བ་
བསྒྲུབས། བྱམས་པ་མ་བྱོན་གྱི་བར་དུ་སྡོད་བསམ་མ་བྱེད་གསུང་བ་དེ་གསུངས་པ་ཡིན་
གསུང་།
དེ་ནས་རྩེས་ཐང་དུ་ཕར་ཕྱིན། དབུ་མ་འཇུག་པ། རྒྱུད་བླ་རྣམས་ཀྱི་གཞུང་སྐྱུར་
མཛད། སློབ་དཔོན་བསམ་བཟངས་པ་ནི་ཕར་ཕྱིན་གྱི་གྲྭ་སྐོར་འཕྱིས་པ་ཡིན་གསུངས་
ནས་སྐྱོན་པར་མཛད། ངས་ནི་དེའི་བར་དུ་ཡོན་ཏན་མང་དུ་སྤྱད་གསུང་
། ཕར་ཕྱིན་
གྱི་ཐུགས་སྦྱོང་ལ་ཟུག་རྗེས་སུ་སློབ་དཔོན་བསམ་བཟངས་པའི་ཕྱགས་ཕྱིར་རྡོ་ཐོག་
པ་ཆོས་རྒྱལ་བ་ཡང་ཚད་མའི་སློབ་གཉེར་ལ་བྱོན་བྱུང་བས་མཚན་མོ་བཤར་སྦྱང་
ཚར་བའི་རྗེས་སུ་ཐམས་ཅད་ཁྱོམ་ཚོ་མཛད་པ་ལ། སློབ་དཔོན་ཆོས་རྒྱལ་དེ་རྡོ་ཐོག་
ཏུ་བཤད་གསར་བྱས་ནས་ཆོས་བཤད་པ་ཡིན་ཟེར་བས། ཁྱེད་ཚོའི་འཆད་ཆོས་ཅི་ལ་
83



ལོ་པཎ་གྱི་རྣམ་ཐར་ཕྱོགས་བསྒྲིགས།
བྱེད་པ་ཡིན། ཁྱེད་ཀྱིས་ཅི་ལ་བྱས་གསུངས་པས། ངས་ཆོས་ལྔ་མ་བྱས་པ་ཡིན་ཟེར། ཅི་
ལ་ཟེར་བ་གསུངས་པས། ས་བཅད་ལྔ་འདུག་པ་དེ་ཡིན་པ་འདྲ་ཟེར། ཐོན་པར་འདུག་
གམ་གསུངས་པས། ཆོས་ལྔའི་རྩ་བ་དེ་བཏོན་བྱུང་བས་ཆོས་འདི་ལ་ཆོས་ཀྱི་ཁོག་ཆེན་
པོ་ཅིག(ཞིག)ཡོང་བར་འདུག་པས། འདི་ཅིས་ཀྱང་བརྩད་སྤྱོད(གཅོད)དགོས་དགོངས་
པ་ཅིག(ཞིག)བྱུང་བ་ཡིན་གསུང་
།
དགུང་ལོ་ཉི་ཤུ་རྩ་གཉིས་བཞེས་པ་སྦྲུལ་གྱི་དབྱར་སོས་དེ་སྐྱི་ཤོད་ལ་གྲ(གྲྭ)སྐོར་
ལ་ཐེགས། དེའི་མོད་ལ་སྐྱོར་མོ་ལུང་དུ་སློབ་དཔོན་བསམ་གཏན་དོན་གྲུབ་པའི་དྲུང་
དུ་དབྱར་ཆོས་ཅིག(གཅིག)ནས་སྟོན་ཆོས་ཀྱི་བར་དུ་བཞུགས་ནས་འདུལ་བ་མདོ་རྩ་
བ་དང་མངོན་པ་ཚར་རེ་གསན། ཚེས་བཅུ་བཞི་བཅུ་ལྔ་བྱུང་རེས་ཀྱིས་བསྙུང་གནས་
མཛད་པས་དེའི་ཟླ་བ་བསྙུང་གནས་མཛད་ཅིང་ལུང་ཡང་གསན། རྟག་ཏུ་ངུའི་བཅུད་
ལེན་གྱི་ལུང་ཡང་གསན། དེ་དུས་ཆོས་དཔོན་ལ་ཆོས་སྐྱོང་བཟང་པོ་བ་བཞུགས་པའི་
དུས་ཆོས་ཀྱང་གསན། དེ་དུས་ཆོས་རྗེ་དེ་བཞིན་གཤེགས་པ་སྟོད་ལུངས་གནམ་སྤར་
ན་ཕེབས་ནས་བཞུགས་པའི་སར་སློབ་དཔོན་ཆོས་དབང་དང་བསྡོངས་ནས་མཇལ་
དུ་ཐེགས། བྱིན་བརླབས་ཞུས། སྐུ་ཉེའི་སྐོར་ཐམས་ཅད་ཀྱི་བསྔོ་བ་ཞུས། སྒར་བའི་ཇ་
གྲལ་ལའང་བཏང་བྱུང་སྟེ། ཇས་མ་སླེབ་ཙམ་དེ་ལ་དྲིལ་སོང་གསུང་། དེ་ནས་འཚལ་
མིན་རིན་པོ་ཆེ་ཕེབས་འདུག་པས་སུམ་པ་ལོ་ཙཱ་བའི་བློ་སྦྱོང་དང་སེམས་པའི་རིམ་པ་
གཉིས་གསན། ཁོང་ལ་ལྷག་པར་དད་པར་བྱུང་། ཕྱིས་མཇལ་དུ་ཐེགས་པར་བཞེད་པ་
ལ་གྲོགས་མཆེད་ཀྱིས་བཤོལ་བས་ལན་གསུང་
། མཁན་ཆེན་ཡོན་བློ་བ་ཕེབས་འདུག་
པས་བློ་སྦྱོང་ཤ་ཁྱེར་ཁྲག་ཁྱེར་གསན། དེར་ཞག་གཅིག་བཞུགས། དེ་ནས་ཕྱིར་སྐྱོར་མོ་
ལུང་དུ་བྱོན་པའི་ལམ་དུ་བུ་མོ་གཞོན་ནུ་མ་ཁ་ཡར་ཅིག(གཅིག)བྱུང་ནས། ལ་ལས་
84



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛ
ཛད་པ།
ངེད་གཉིས་བཟུང་
། ལ་ལས་ཆང་ཅན་ཆུང་རེ་དྲངས་ནས་སློངས་མོ་འདོད་པར་འདུག་
པ་ལ་ཅི་དྲག་དགོངས་ཙ་ན། སློབ་དཔོན་ཆོས་དབང་ན་རེ། ངའི་ཨ་མ་ཤི་ནས་ཆོས་རྗེ་
ཀརྨ་བ་ལ་བསྔོ་བ་ཞུར་ཕྱིན་པ་ཡིན་ཟེར་ནས། བྲང་བསྡུངས(བརྡུངས)པས་ཁོང་ཚོས་
ཕྱིར་བཏང་བྱུང་། མ་ཚད་སླེབ་པ་དང་དེ་འདྲ་བྱེད་པ་གསུངས་པས་རྫུན་ནི་མིན་ཟེར།
དེ་ནས་ར་ཚག་གི་ཇོ་མོ་མཇལ་ནས་གསོལ་བ་བཏབ་པས་བྱིན་བརླབས་ཀྱང་
ཆེ་བར་བྱུང་གསུང་
། སློབ་དཔོན་བསམ་གཏན་དོན་གྲུབ་པ་དེ་སྐུ་བཙུན་ཞིང་འདུལ་
མཛོད་ཀྱི་སྐུ་ཡོན་ཏན་ཤིན་ཏུ་ཆེ་བ། ཞི་བྱེད་དོན་རྒྱུད་ལ་ཐུགས་དམ་མཛད་པ་ཡིན་
གསུངས་ནས་མཛད་སྤྱོད་རྣམ་ཐར་རྣམས་གསུང་ཞིང་ཤིན་དུ་དད་པར་མཛད། སྦྲུལ་
གྱི་སྟོན་དེ་སྐྱོར་མོ་ལུང་གི་བྲང་ཁང་ཅིག(ཞིག)ན་བཞུགས་པའི་དུས་སུ་རི་བོ་དགེ་ལྡན་
ན་ཆོས་རྗེ་ལེགས་པ་རྒྱལ་མཚན་པས་དབུ་མཛད་ནས་སྤྱི་བསོད་པ་མང་དུ་བྱོན་པའི་
གནས་བྲང་ཁང་དེར་བྱུང་བས། ཁོང་རྣམ་པའི་མེ་འབུད་པ་ལ་སོགས་པའི་ཞབས་ཏོག་
རྣམས་ཐུགས་གཞུངས་ནས་མཛད་པས། ཆོས་རྗེ་ལེགས་པ་རྒྱལ་མཚན་པས་ཕྱག་དཔེ་
མང་དུ་ཡོད་པ་རྣམས་ལ་གཟིགས་ནས་ཅིག་ལ་ཤོག་གསུང་ནས་ཞལ་ཏ་ཅིག(ཞིག)
མཛད་ཅིང་འདུག་པས་དེ་བྱུང་ནས། རང་རེ་པ་སྡེ་སྣོད་འཛིན་པ་ཅིག(ཞིག)་ཡིན་
པ་འདྲ། ལས་ཀ་མཛད་པས་མི་འོང་ཟེར། ང་རང་ག་བ་ཅིག(ཞིག)ཡིན། དཔེ་ཆ་འདི་
རྣམས་རང་བཞིན་ཚགས་བྱས་པ་ཡིན་གསུངས་ནས་ཞབས་ཏོག་མཛད་གསུང་
།
དེ་ནས་སློབ་དཔོན་པ་ཡབ་པ་ཆོས་རྗེའི་དྲུང་དུ་ཞི་བྱེད་ཀྱི་གདམས་པའི་འཕྲོ་
གསན་པའི་ཕྱགས་ཕྱིར་ཐེགས་ནས། ཆོས་རྗེ་ཤཱཀྱ་བཟང་པོ་བ་ལ་སྐྱེས་མཆོག་པའི་ཀ་
དག་གསལ་བ་དང་
། བཅོམ་ལྡན་རིག་རལ་གྱིས་མཛད་པའི་སྐྱེས་རབས་གསན། ཐུགས་
ལ་བཏགས་པ་ཡིན་གསུང་ནས་ཆོས་རྗེའི་མཛད་སྤྱོད། གྲགྲུ)པའི་མཛད་སྤྱོད། གཟིམས་
85



ལོ་པཎ་གྱི་རྣམ་ཐར་ཕྱོགས་བསྒྲིགས།
ཁང་གི་ལོངས་སྤྱོད་སྐྱོང་ལུགས་སོགས་ལེགས་པར་གསུང་ཞིང་སྤྱན་ཆབ་འབྱོན་པར་
མཛད།
དེ་ནས་ཐང་སག་ཏུ་སློབ་དཔོན་ཡེ་རྒྱལ་བ་མཇལ་དུ་ཐེགས་ཏེ། གླང་ཐང་གི་
འོག་གི་ངན་ཆུའི་འགྲམ་དུ་རབ་གར་ཡོད་མ་དགོངས་པར་དུམ་ཅིག་བཞུགས་པས།
མནལ་དུ་སོང་ཙ་ན་ཆུ་ཤུ་ཤུ་ཟེར་ནས་ཐད་དེ་ཉིད་ན་ཚུར་རྟ་པ་ཅིག(ཞིག)བྱུང་པས་
དེ་ནས་ཐང་སག་ཏུ་ཐེགས། དེ་ནས་ལྷ་སར་ཕེབས་པས་ལྷ་སའི་ཁྱམས་ཁྲ་ཕྱི་ནང་དེ་
རྣམས་སུ་སྡོད་པའི་བཙུན་རྒན་མ་རྒྱལ་མོ་མཁའ་འགྲོ་མ་ཡིན་ཟེར་བ་དེ་ཡང་འདུག་
པས༑ འདི་མཁའ་འགྲོ་ཡིན་མིན་རྟོག་གོ་དགོངས་ནས་སྤྱན་མ་གཟིགས་པར་སེ་གོལ་
གྱི་བརྡ་ཅིག(གཅིག)མཛད་པས་མོ་ཡང་ཐུལ་གོག་ཅིག་གྱོན་ནས་འདུག་པ་དེས་ཀྱང་
ལན་གྱི་སེ་གོལ་ཅིག(གཅིག)བྱས་བྱུང་གསུང་། ཆོས་རྗེ་དེ་བཞིན་གཤེགས་པ་མདོ་
མཁར་གྱི་ན་ཁར་ཕེབས་པའི་དུས་སུ་མཇལ་དུ་ཐེགས། ཐུགས་རྗེ་ཆེན་པོའི་སྒོམ་བཟླས་
གནང་གི་འདུག་པ་གསན། ཁྲིའུ་ཤིང་ཆེན་པོ་དཔེ་མེད་པ་ཅིགཞིག)ལ་ཁྲིའུ་ཤིང་ཆུང་
བ་ཅིག(གཅིག)གི་ཞབས་སྟེགས་འདུག་སྟེ། ཁྲིའུ་ཤིང་དེ་ལ་གོམ་པ་དོས་སླེབ་པ་མེད། དེ་
ལ་ཇི་ཙུག་བྱས་ནས་ཐེགས་པ་ཡིན་བསམ་སྟེ་རྫུ་འཕྲུལ་དུ་འདུག་གསུང་
།
བྱང་ཆུབ་སེམས་དཔའ་ཡོན་ཏན་བློ་གྲོས་པ་ཡང་དེ་ན་ཕེབས་འདུག་པས་རྣམ་
རྒྱལ་གྱི་བསྟོད་པ་དང་། གླང་རི་ཐང་པའི་ཚིག་བརྒྱད་མ་གཉིས་གསན། དེ་རེས་ཆོས་
རྗེ་དེ་བཞིན་གཤེགས་པ་རྩེད་ཐང་དུ་ཕེབས་ནས་ཚོགས་སུ་བྱང་ཆུབ་མཆོག་ཏུ་ཐུགས་
བསྐྱེད་པ་དང་
། ནཱ་རོ་ཆོས་དྲུག་བསྡུས་པ་དང་
། འཇམ་དབྱངས་དང་ཚེ་དཔག་མེད་
རྣམས་གསན། མ་ཎིའི་དམ་བཅའ་ཕུལ། སྐུ་ལུས་ཤིན་དུ་དངས་པ། ཁྲོམ་ཆེ་བ་དང་
། ཁུ་
ཅོ་ཆེ་བ་དང་། བསྔོ་ཡིག་གཡས་གཡོན་གཉིས་ཀ་ནས་འབུལ་བ་ལ་ཆེད་དུ་མི་གཟིགས་
86



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
པར་སྤྱན་འབྲས་མི་འགུལ་བ་ཉིད་ཉིད་ཀྱི་ངང་ནས་གཟིགས་པའི་ཡ་མཚན་ཆེན་པོ་
དང་༑ སྣེ་གདོང་གི་ཆོས་འཁོར་ལྡུམ་རའི་ཁྲི་པ་ན་བཞུགས་པའི་ཚེ་དབང་གྲགས་པ་
རྒྱལ་མཚན་སྐུ་མདུན་དེ་ན་སྟན་དམར་རྐྱང་པ་ཅིག(ཞིག)པ་བཞུགས་འདུག །ཁོང་
དཔོན་སྐྱ་མང་པོས་བསྐོར་ནས་རྒྱལ་ཁམས་འོད་ཀྱིས་བཀང་ནས་འབྱོན་གྱི་ཡོད་པ་
ཡིན་ཏེ། སྐུ་མདུན་དེ་སྣག་ཚའི་རིལ་བུ་ཙམ་ཞིག་འདུག །ངའི་མིང་གིས་ཆོས་རྗེ་དེ་
བཞིན་གཤེགས་པ་འདྲ་བ་མཐོང་
། རྗེ་རིན་པོ་ཆེ་བློ་བཟང་གྲགས་པ་འདྲ་བ་མཐོང་
། ཁྱེད་
ཚོ་དང་ང་མི་མཉམ་གསུང་ནས་ཞལ་ཕོ་ཡང་མཛད། སྤྱན་གཡས་ཀྱི་བྱང་གི་དགོན་
དཀར་དུ་གཅིག་པུར་བཞུགས་ནས། མངོན་པ་ཀུན་བཏུས་ལ་གཟིགས་རྟོག་མཛད་པས་
ཉིན་རེ་གཞུང་ཤོག་བཅུ་ལྔ་ཙམ་ཟིན་པ་བྱུང་
། ཁུ་བོ་སློབ་དཔོན་པས་རྩིས་དཀར་ནག་
གཉིས་ཀ་མཁྱེན་པས་ས་རིས་དེ་ཇི་ཙུགས་བྱེད་པ་ཡིན་ཞུས་པས། འདི་བཞིན་བྱེད་
ཡིན་གསུང་ནས་ཞལ་བཅོས་ཅིག(ཤིག)མཛད་བྱུང་བས་ཐབ་འགྲམ་གྱི་ཐལ་བ་བརྡལ་
ནས་ཅུང་ཟད་ཅིག་སྦྱངས།
དེ་ནས་ཕྱག་ངར་ལ་རི་མོ་མཛད་ཅིང་སྦྱངས་པས། བསྒྱུར་འགོད་བྱང་བར་
མཁྱེན་བྱུང་བས་རྟ་ལོའི་དགུན་དེ་རྩེད་ཐང་དུ་བླ་མ་རྐྱང་ཆེན་པ་ལ་རྩིས་ཞུས་ནས་ལྔ་
བསྡུས་བཏང་། རྒྱུ་མཚན་རྩིས་ཀྱང་གཟའ་དྷུ་ཙམ་ཞིག་གི་བར་དུ་གསན། དེ་ནས་ཀུན་
མཁྱེན་ཆེན་པོའི་རྒྱུ་མཚན་རྩིས་ལ་བརྟེན་ནས་ཐུགས་ཀྱི་དཔྱོད་པ་ཉིད་ལ་ལེགས་པར་
འབད་པས་ཡོངས་སུ་རྫོགས་པར་མཁྱེན།
ལུག་གི་དཔྱིད་དེ་ཐང་པོ་ཆེར་ཆོས་བར་མཛད་ནས་གསེར་ཁང་དུ་བཞུགས། དེ་
དུས་ཀྱང་རྩིས་ལ་ལེགས་པར་བསམས་པ་ཡིན་གསུང་
། ལུག་གི་དབྱར་སོས་སློབ་དཔོན་
སྟོན་ཤཱཀ་པའི་མཆོད་རྟེན་རྩིག་པའི་ལས་རྣམས་མཛད། དེའི་སྟོན་ཁར་སོང་བ་ན་
87



ལོ་པཎ་གྱི་རྣམ་ཐར་ཕྱོགས་བསྒྲིགས།
དབང་གྲགས་པ་རྒྱལ་མཚན་གྱིས་རྗེ་རིན་པོ་ཆེ་བློ་བཟང་གྲགས་པ་དཔོན་སློབ་ཉིས་
བརྒྱ་ཙམ་ཞིག་འོན་གྱི་བཀྲ་ཤིས་དོ་ཁར་སྤྱན་དྲངས་ནས་ཆོས་ཀྱི་འཁོར་ལོ་བསྐོར་བར་
འདུག་པའི་དྲུང་དུ་ཐེགས། བླ་མའི་རྣལ་འབྱོར། བྱང་ཆུབ་ལམ་གྱི་རིམ་པ། བཟང་སྤྱོད་
སྨོན་ལམ། བླ་མ་ལྔ་བཅུ་པ། རྩ་ལྟུང་བཅུ་བཞིའི་བཤད་པ། རྩ་ཤེའི་རབ་བྱེད་དང་པོ་
གཉིས་ཀྱི་བཤད་པ་སོང་བའི་མཚམས་སུ། ནཱ་རོ་ཆོས་དྲུག་གི་ཁྲིད་གནང་བར་འདུག་
པས་གསན་པར་བཞེད་པ་ན་དབང་མ་གསན་པས་ཆོས་རྗེ་གུང་སྣང་བ་ལ་བདེ་མཆོག་
ལུས་དཀྱིལ་གྱི་དབང་གསན།
དེ་ནས་ནཱ་རོ་ཆོས་དྲུག་གི་ཁྲིད་གསན། ཇི་ལྟར་གསུང་བ་བཞིན་དུ་ཟིན་བྲིས་
མཛད། དེ་ཐོན་ནས་རྩ་ཤེའི་རབ་བྱེད་ཐ་མ་གསན། དཔའ་བོའི་སྐྱེས་རབས་དང་པོ་
གཉིས། ཚད་མའི་ཨམ་རིམ། བྱང་ཆུབ་ལྟུང་བཤགས་རྣམས་གསན། འདུལ་བ་འཛིན་
པ་གྲགས་པ་རྒྱལ་མཚན་པ་ཡང་ཕྱགས་ཕྱིར་ཕེབས་པ་ལ་གསང་སྔགས་ལམ་རིམ།
འཇིགས་བྱེད་ཀྱི་མངོན་རྟོགས། ལྷན་ཐབས། སྦྱིན་སྲེག་གི་ཆོ་ག་རྣམས་གསན། སྔགས་
རིམ་ལ་མཚན་ཉིད་ལམ་རིམ་གྱི་བརྒྱུད་པ་འདྲ་བ་ཞིག་ཡོད་དམ་དགོངས་ནས་འདིའི་
བརྒྱུད་པ་ཇི་ལྟར་ལགས་ཞུས་པས། བདག་གིས་རྗེ་རང་ལ་ཞུས་པ་ཡིན་གསུང་ནས་
རྒྱས་པས་མི་གསུང་བར་འདུག་གསུང་
།
དེར་ཆོས་རྗེ་མི་ཉག་པ་ཡང་རྗེའི་སྐུ་མདུན་དུ་ཕེབས་བྱུང་པས་སྒྲོལ་དཀར་གྱི་
ཚེ་སྒྲུབ་གསན། ཆོས་རྗེ་མི་ཉག་པ་དེ་སྐུ་སྐྱེ་སྔ་མ་རྗེ་རིན་པོ་ཆེའི་སྐུ་སྐྱེ་བ་སྔ་མའི་ཡུམ་
ཡིན་པར་འདུག །དེའི་རྒྱུ་མཚན་གྱིས་རྗེ་ལ་ཐུགས་ཤིན་དུ་ཉེ་བ་ཅིག(གཅིག)ཡོད་པར་
འདུག་གསུང་། རྗེ་རིན་པོ་ཆེའི་རྣམ་ཐར་གསུང་བ་ན། རྗེ་རིན་པོ་ཆེས་གཉལ་གྱི་མོ་
ལའི་ལ་རྩར་བཞུགས་པའི་དུས་སུ་རྗེ་བཙུན་བྱམས་པའི་རི་རྒྱུད་ཙམ་ཞིག་གཟིགས།
88



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
རིགས་ཀྱི་བུ། སངས་རྒྱས་འཇིག་རྟེན་དུ་བྱོན་པ་འདྲ་བ་ཅིག(ཞིག)འོང་བར་ཤེས་པར་
གྱིས་ཤིག་གསུངས་ནས་ལུང་བསྟན་པར་འདུག་སྟེ། སངས་རྒྱས་ཀྱི་བསྟན་པ་འདི་ལ་
སངས་རྒྱས་འཇིག་རྟེན་དུ་བྱོན་པ་རང་དུ་བྱོན། ཁོང་གསོ་སྦྱོང་ལ་ཕེབས་པའི་སྐབས་
སུ་རི་འདི་ཐམས་ཅད་འགུལ་གྱི་ཡོད་པ་སྙམ་བྱེད་པ་ངེས་པར་འོང་བར་འདུག །དེ་ལ་
ངེས་པར་ཡེ་ཤེས་པ་འབབས་ཀྱི་ཡོད་པར་འདུག །གསོ་སྦྱོང་ལ་མི་དབང་པའི་སྐྱེ་བོ་ཐ་
མལ་པ་རྣམས་ཕ་ཚད་ནས་དད་པས་ལེགས་པར་བལྟ་བར་འདུག་པ་རྣམས་ཀྱང་དད་
པ་རང་དབང་མེད་པར་སྐྱེས་འོང་བ་ཡིན། ཕྱག་ན་རྡོ་རྗེས་ལས་ཀྱི་རྡོ་རྗེ་ལ་གསུངས་
པ་ན། རྗེ་རིན་པོ་ཆེའི་ཡོན་ཏན་གྱི་མཐའ་ཕྱག་ན་རྡོ་རྗེ་རང་གིས་ཀྱང་མི་རྟོགས་པར་
གསུངས། རྗེའི་ཡོན་ཏན་བརྗོད་པ་ལ་དེ་བས་ཆེ་བ་མི་འདུག་སྟེ། རྗེས་འཇུག་རྣམས་
ཞུས་ལན་བདུད་རྩི་སྨན་མཆོག་དེ་ལ་ཚིས(རྩིས)མི་མཛད་པར་འདུག །
ལར་གྱིས་རྗེ་རིན་པོ་ཆེ་དེས་གདུལ་བྱ་ཕྱོགས་གཅིག་པ་ཚོ་ཞིག་འདུལ་བྱོན་པར་
འདུག །གྲུབ་པའི་མཐའ་རྣམས་ཀྱང་གདུལ་བྱའི་བསམ་པའི་དབང་གིས་བྱུང་བ་ཡིན།
དྲང་ངེས་རྣམ་འབྱེད་གསུང་བའི་སྐབས་སུ་ད་ལྟར་གྱི་འདིར་བཤད་པ་དང་འགལ་བ་
མིན་པའི་དྲང་ངེས་ཀྱི་འབྱེད་ལུགས་ཤིག་ཐེག་པ་ཆེན་པོ་རྒྱུད་བླ་མ་ནས་བཤད་འདུག་
ཅེས་ཚོགས་སུ་གསུང་སྟེ། གདུལ་བྱ་རྣམས་ལ་དེའི་ལས་མེད་པས་རྗེ་འདྲ་བའི་འཕྲིན་
ལས་ལ་གསུང་དེ་བྱུང་བའི་དུས་སུ་མཎྜལ་ཕུལ་ནས་གསོལ་བ་འདེབས་མི་ཅིག(གཅིག)
ཀྱང་མ་བྱུང་གསུང་། དེ་དུས་ངེད་རང་གི་ཁ་འཁོས་ལ་དཔེས་པའི་བློ་བསྐྱེད(སྐྱེད)ཤིན་
དུ་ཆེ་བར་བྱུང་གསུང་
། ཐོས་པ་ཙམ་ལ་མི་འཇོག་པར་རང་གི་ཤེས་རབ་ཀྱིས་གསུང་
རབ་ལེགས་པར་དཔྱོད་པ་དང་འཕྲལ་གྱི་མཛད་པའི་ཚུལ་རྣམས་རྗེ་ཁོ་ན་ལ་ཐུགས་
དད་པ་ཡིན་ནོ། །
89



ལོ་པཎ་གྱི་རྣམ་ཐར་ཕྱོགས་བསྒྲིགས།
ལུག་གི་དགུན་དེ་དུས་འཁོར་ལ་ཐུགས་སྦྱོང་བར་བཞེད་ནས་བླ་མ་རྐྱང་ཆེན་
པའི་དྲུང་དུ་གསོལ་བ་བཏབ་པས་དེ་ལ་སྦྱོར་དྲུག་གི་ཁྲིད་ཐོབ་དགོས་གསུང་
། བསམ་
གཏན་གླིང་ལྟ་བུར་བཞུགས་ནས་ཁྲིད་གནང་བར་ཞུས་པས་ང་ཁྲིད་བྱེད་ཀྱི་མེད་
གསུང་། འོ་ན་སུ་ལ་ཞུ་ཞུས་པས་འཇུ་ལྷ་ཁང་སྟེང་དུ་ཞུས་གསུང་
། འདི་ལ་ཁྲིད་
གནང་བ་ཞུ་གསུང་བའི་ཞུ་ཡིག་ཅིག་གནང་ན་ཡོང་ངམ་ཞུས་པས། ལོས་ཡོང་། ངའི་
བླ་མ་ཡིན་གསུངས་ནས། ཞུ་ཡིག་མཛད་པ་བསྣམས་ནས་ལྷ་ཁང་སྟེངས་སུ་གསོལ་བ་
འདེབས་སུ་ཐེགས་པས་ཆོས་ཁ་ཁྱེར་ལ་བྱོན་ཅིག་གསུང་
།
དེ་ནས་ཆས་ཁ་བསྣམས་ནས་ཐེགས་ཏེ་དུས་ཀྱི་འཁོར་ལོའི་མཆོག་དབང་
། སྦྱོར་
དྲུག་གི་སོར་བསམ་ཡན་ཉམས་ཁྲིད་དུ་གནང་
། གསང་དོན་རབ་གསལ་ཡང་གསན།
བླ་མ་གསང་འདུས་དང་། ཐོད་ཕྲེང་སྩལ་ཀྱང་གསན། དེ་ཐོན་ནས་བླ་མ་རྐྱང་ཆེན་པ་
ཆུ་མིག་དགོན་གསར་དུ་སྤྱན་དྲངས་ནས་དཔལ་དུས་ཀྱི་འཁོར་ལོའི་
དང་བཅས་པ། ཆོས་དགོན་པའི་ས་བཅད་མཆན་དང་སྦྲགས་ནས་གསུངས། བར་ཆད་
བྱུང་བའི་དཔེ་ཡོད་གསུང་ནས་ཞག་ཉི་ཤུ་རྩ་བརྒྱད་ལ་དུས་འཁོར་གྱི་བཤད་པ་ཚང་
བར་གསན། རྐྱང་ཆེན་པ་དེ་ཐུགས་ཀྱི་སྤྲོས་པ་ཤིན་ཏུ་ཆུང་བ་ཅིག(གཅིག)བཞུགས། བླ་
མ་ཆོས་རྫོང་པས་མི་ཁ་ཡར་ཅིག(ཞིག)ལ་དཀྱིལ་འཁོར་གྱི་ཐིག་བསླབ་ཅིང་འདུག་པས།
རྐྱང་ཆེན་པའི་དྲུང་དུ་ང་ལ་དུས་འཁོར་གྱི་ཐིག་ཅིག་སློབ་པར་ཞུ་ཞུས་པས།
ངས་མི་
ཤེས་གསུང་ནས་མ་གནང་གསུང་
། ཞག་ཉི་ཤུ་རྩ་བརྒྱད་ལ་དུས་འཁོར་གྱི་བཤད་པ་
རྫོགས་པས་ལུང་ལྟ་བུར་བྱུང་ནའང་བྱིན་རླབས་ཀྱི་ཐུགས་བསྐྱེད་ཤིན་དུ་ཆེ་བར་བྱུང་
རྒྱུད་འགྲེལ་པ་
གསུང་།
ཆོས་རྗེ་རྒྱལ་ཚབ་རིན་པོ་ཆེས་གསང་སྔགས་ཀྱི་བདེ་ཆེན་གྱི་ངོས་འཛིན་གྱི་ཡིག་
90



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
ཆ་ཅིག(ཞིག)མཛད་པ་གཟིགས་པས་དེ་ལ་ཐུགས་ཤིན་དུ་འགྲོ་བར་བྱུང་ནས། རྐྱང་
ཆེན་པའི་དྲུང་དུ་དེ་ལེགས་པ་ཅིག(ཞིག)གསུང་། དེ་ན་བདེ་ཆེན་དེ་བདེ་བ་ཡང་མིན།
འདི་ཡང་མིན་ཞེས་མཐའ་རྣམ་པར་དཔྱད་ནས་ཞུ་བདེ་ལ་ངོས་བཟུང་འདུག་ཞུས་
པས༑ རྐྱང་ཆེན་པའི་ཞལ་ནས། དེས་མི་འོང་། ཆགས་པ་དཀར་པོའི་ཕྱོགས་ཀྱང་མ་ཡིན།
ཆགས་བྲལ་ནག་པོའི་ཕྱོགས་ཀྱང་མ་ཡིན་པའི་བཅུ་དྲུག་པ་ཟེར་བ་ཅིག(ཞིག)ཡོད་པ་
ཡིན་གསུང་བས། གསུང་དེ་ལ་ཐུགས་ཆེས་པ་ལྷག་པར་འཁྲུངས་ནས་གསུང་དེ་གཅིག་
པུ་རང་གིས་ཆོག་པར་ཡོད་གསུང་།
དེ་རེས་ཞབས་ཏོག་ནི་ཆེ་བ་མ་གྲུབ་ངས་ཆོས་གཞུངས་ནས་ཉན། ངའི་ཟླ་ལ་སློབ་
དཔོན་ཆོས་དབང་ཡོད་པས་ཁོང་ནི་ཆོས་ལ་ཟུག་འཕྲལ་དུ་གཉིད་ལ་འགྲོ་ཞིང་འདུག།
དེའི་དབྱར་རྐྱང་ཆེན་པ་དང་དཔོན་སློབ་གཉིས་ཀྱི་ལྷ་ཁང་སྟེངས་སུ་ཐེགས་ནས་ལྷ་
ཁང་སྟེངས་པ་ལ་དུས་འཁོར་གྱི་དབང་ཡོངས་སུ་རྫོགས་པར་གསན། དེ་རེས་རྐྱང་ཆེན་
པས་གསན་པའི་ཞར་ལ་ཀུན་མཁྱེན་པའི་ངེས་དོན་རྒྱ་མཚོ་ཡང་གསན། སྐུ་ཡོན་ཏན་
ཐམས་ཅད་རྫོགས་ནས་དུས་རྟག་པར་འབེལ་གཏམ་གྱིས་དུས་འདའ་བར་མཛད།
དེའི་སྟོན་མ་དབྱར་གྱི་དུས་སུ་མཁན་ཆེན་སང་འབུམ་པས་སྤྱན་གཡས་ཀྱི་
གཙུག་ལག་ཁང་ཁྱམས་དང་བཅས་པ་ལ་ལྷ་རིས་མཛད་པའི་ཞིང་ཁམས་སོ་སོའི་
ཞབས་ཡིག་ཕལ་ཆེ་བའང་མཛད། གསེར་གཉེར་མཛད་ནས་སོ་སོའི་གསེར་རྣམས་
བསྡུས་ནས་ལེགས་པར་བཏུལ། དེ་རྗེས་ཚུར་སྤྲད་པ་ལས་མི་དམའ་བ་རེ་སོ་སོར་བཀྱེ་
བས། སྟོན་པ་བྱང་ཆུབ་དཔལ་ན་རེ། དེ་ཙུག་བྱས་པས་ཁེབ་བམ་ཟེར། ངས་ཨའུ་ཙི་བྱས་
པས་ཐམས་ཅད་བསྐྱེ་ནས་སེ་བ་བཅུ་བརྒྱད་ལྷག་བྱུང་གསུང་། རི་མོ་རྣམས་ཕལ་ཆེར་
ཚར་ནས་དེའི་རབ་གནས་ལ་མལ་གྲོ་ནས་རྒྱ་སྟེངས་སྤྱན་སྔ་རིན་ཆེན་འཕེལ་བ་སྤྱན
91



ལོ་པཎ་གྱི་རྣམ་ཐར་ཕྱོགས་བསྒྲིགས།
འདྲེན་པར་ཐེགས། སློབ་དཔོན་ཆོས་དབང་དང་དཔོན་སློབ་གསུམ་གྱིས་འོན་གྱི་ཁོ་
བྲོད་ཀྱི་ལོ་རྒལ་ཙ་ན་རི་སྟོངས་ཤིག་ན་ཞྭ་དཀར་སྐྱ་རྒྱུག་ལི་བ་མང་དུ་ཚོགས་འདུག་
པ་རྣམས་གཏམ་འདྲི་ཞིང་འདུག །
དེ་ནས་སྐྱུས་ཐང་དུ་ཕེབས་པའི་ཚེ་མི་ལྔ་དྲུག་ཅིག་འདུག་པ་རྣམས་ན་རེ། གར་
འབྱོན། ཅི་བྱེད་ཟེར།ངེད་རྒྱུ་སྟེགས་སུ་འགྲོ་གསུངས་པས། འོ་ན་ཕ་ཇོ་ཕ་གིའི་ཟླ་ལ་བྱོན།
ཁོང་རྒྱལ་སྟེངས་པའི་སྐུ་ཉིད་ཡིན་ཟེར་བས། ཕ་ཇོ་རྟ་མགྲིན་ཞེས་བྱ་བའི་ཕྱིར་བྱོན་
ནས་དེ་ནུབ་ཁོང་གི་སར་བཞུགས་པས་ཆར་ཆེ་ཞིང་ཁང་པ་ངན་པས་འོ་རྒྱལ(བརྒྱལ)
བར་བྱུང་། སང་ནམ་མི་ནངས་པ་ནས་ཐེགས་པས། ཁོང་ན་རེ། ཁྱེད་རྣམས་ལམ་འདི་
ཁ་གནོན་ལ་བྱོན་ལ་ཟམ་པ་ཅིག(ཞིག)ཡོད་པ་རྒལ་བ་ན་ཁང་པ་འདི་འདྲ་ཞིག་ཡོད།
དེ་ན་སློབ་དཔོན་ནམ་མཁའ་བྱ་བ་ཡོད་པས་སྐྱོལ་གྱིས་ཟེར་བ་བཞིན་ཐེགས་ནས་སློབ་
དཔོན་ནམ་མཁའ་སྐྱལ(ནམ་མཁས་བསྐྱལ)ནས་རྒྱ་སྟེངས་སུ་ཕེབས། སྤྱན་སྔ་ལོག་མའི་
ཁྲོད་དུ་ཐེགས་པ་དང་ཐུག་ནས་གཅིག་གིས་ལམ་སྣ་བྱས་ནས་ལོག་མིའི་ཁྲོད་དུ་ཐེགས་
ནས་ཞུ་བ་ཕུལ་བས་ཕེབས་པར་ཞལ་གྱིས་བཞེས་ནས་སྤྱན་དྲངས་ཏེ་སྤྱན་གཡས་སུ་
ཕེབས།
དེའི་ཚེ་སྤྱན་སྔའི་དྲུང་དུ་སྤྱོད་འཇུག །བླ་མ་ལྔ་བཅུ་པ། སྡོམ་པ་ཉི་ཤུ་པ། མཆིམས་
ཀྱིས་མཛད་པའི་གནས་བརྟན་གྱི་གསོལ་འདེབས་ཆེན་མོ། འདའ་ཁ་མའི་གདམས་
པ༑ རྣམ་འཇོམས། སྨན་བླ། བྱམས་སྨོན། སྐྱིད་སྡུག་ལམ་ཁྱེར། སྤྱན་རས་གཟིགས་ཕྱག་
བཞི་པ། ཕྱག་རྡོར་གཏུམ་ཆུང་
། དམིགས་པ་སྐོར་གསུམ། གནས་གྱུར་རྣམ་པ་ལྔ། རྟེན་
འབྲེལ་བཅུ་གཉིས། འཁོར་འདས་རྟེན་འབྲེལ་མ། སྐར་མ་རབ་རིབ། ལམ་རིམ་ཟབ་རྒྱ་
མ༑ དགོངས་ལྡེམ་དགོངས་བརྒྱད། རྣལ་འབྱོར་རྣམ་ལྔ། རྣམ་དག་གཙུག་ནོར། སྟོབས་
92



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
བཞིའི་མན་ངག །ཆོས་སྤྱོད་བཅུའི་མན་ངག །ཀཾ་ཀ་ནི། དུཎ་ནི། ལྟུང་བཤགས། མཚན་
བརྗོད། གཙུག་ཏོར་འབར་བ། ལམ་རིམ་གཉེན་པོ་མ། བསླབ་གསུམ་མ། ཕྱག་རྡོར་
འཁོར་ཆེན། བཟང་སྤྱོད། སྒྲོལ་མ་ཡིད་བཞིན་འཁོར་ལོ། ནག་ཚོ་དང་ཕྱག་སོར་བའི་
འགྲོ་ཆོས། འཇམ་དབྱངས་དཀར་པོ། ཀུ་སུ་ལུའི་ཚོགས་སོག །འཕོ་བའི་མན་ངག །སྤུ་ཏོ་
བའི་དཔེ་ཆོས་རྩ་འགྲེལ། ལོ་པའི་ལམ་རིམ་རྣམས་གསན། སྤྱན་སྔ་དེ་གདུང་ཆོས་དྲུག་
ཚའི་འབྲོག་པར་འདུག །
སྐུ་ནས་གཞོན་ནུ་པའི་དུས་ནས་གསང་ཕུ་བ་དང་སྐྱོར་མོ་ལུང་ལ་སོགས་པར་སྡེ་
སྣོད་ལ་ལེགས་པར་ཐུགས་སྦྱངས། སྤྱན་སྔ་ཆོས་ཀྱི་རྡོ་རྗེ་བ་ལ་སོགས་ལ་བཀའ་གདམས་
ཀྱི་གདམས་པ་མང་དུ་གསན་ནས་སྐུ་ཉམས་སུ་བཞེས་པ། ཐ་ན་སྨན་ཚུན་ཆད་ལེགས་
པར་མཁྱེན་པ་གཅིག་ཡིན་གསུངས་ནས་གུས་པ་ཆེན་པོ་མཛད་ཅིང་
། ཐུགས་ཀྱང་
དགྱེས་པར་བྱུང་ནས་ཐེགས་ཁར། སློབ་དཔོན་གཞོན་ནུ་དཔལ་ཁྱེད་དུས་ཀྱི་འཁོར་
ལ་ཐུགས་འདོད་ཆེ་བར་འདུག་པས། ངེད་ཀྱི་ཡུལ་ན་བླ་མ་རིན་རྒྱལ་བ་ཞེས་བྱ་བའི་
དུས་འཁོར་ལེགས་པར་མཁྱེན་ནས་གསུང་བ་ཅིག(ཞིག)ཡོད། ཁོང་ལ་གསན་པས་ཆོག་
པས་གཤེགས། ངེད་ཀྱིས་ཁྱོད་ཀྱི་བདག་རྐྱེན་དང་འཚོ་བ་ཡང་སྦྱོར་གསུང་བས། འཇམ་
དབྱངས་རིན་རྒྱལ་བ་དེ་ལ་གུས་པར་བྱུང་ནའང་ལས་འབྲེལ་ཅིག(ཞིག)གིས་གཙང་
ཕྱོགས་སུ་ཕྱིན་ནས་ཀུན་མཁྱེན་པའི་དྲུང་དུ་ཉན་པ་ཡིན་གསུང་།
སྤྲེའུ་ལོའི་སྟོན་མཇུག་ཏུ་སོང་བ་ན་ལྷ་ཁང་སྟེངས་སུ་ཐེགས་ནས་གསུམ་ལྡན་
གྱི་བླ་མ་ཞུ་བ་ཡིན་གསུངས་ནས་སེམས་འགྲེལ་སྐོར་རྣམས་ཚང་མར་གསན། དེ་ནས་
དགུང་ལོ་ཉེར་ལྔ་པ་སྤྲེའུ་ལོ་ཟླ་བ་བཅུ་གཉིས་པའི་ནང་དུ་སློབ་དཔོན་སྟོན་ཤཱཀ་པ་
དཔོན་སློབ་དགུ་བཅུ་རྩ་གཉིས་རིན་སྤུངས་པ་དཔོན་གཡོག་གིས་ཆོས་བར་ལ་སྤྱན་
93



ལོ་པཎ་གྱི་རྣམ་ཐར་ཕྱོགས་བསྒྲིགས།
དྲངས་པའི་ཕྱགས་ཕྱིར་ཐེགས། བདེ་ལྡན་རྫོང་དུ་བཞུགས་ནས་སློབ་དཔོན་པས་ཕར་
ཕྱིན་ལེགས་པར་གསུངས་པ་རྣམས་གསན།
ཞོགས་པ་ཅིག་ཞིག)ངེད་གསུམ་གྱིས་འཛིན་འགྲན་བྱས་ནས་དྲག་ཤུལ་ཅན་
གྱིས་ཞུས་པའི་མདོ་གཟུང་བས། དགེ་འདུན་གྱི་ཚ་བཞེས་ལ་འདུས་པའི་སྐབས་སུ་སློབ་
དཔོན་པ་ལ་སོ་སོར་ཕུལ་བས། ངས་ཆོས་ཤོག་ཕྱེད་དང་བདུན་ཟིན། མཁན་ཆེན་ཀུན་
རྒྱལ་བས་ལྔ་སྤྲད། སློབ་དཔོན་ལྷ་དབང་གིས་གཉིས་སྤྱད་པས་སློབ་དཔོན་པའི་གསུང་
ནས་ཁོ་དེ་ཚོ་མི་ཚེ་སྟོང་པ་ལ་སྐྱལ(བསྐྱལ)གྱིས་གསུང་དུ་བྱུང་གསུང་
། དེར་ཟླ་བ་བཞི་
བཞུགས། དཔོན་སློབ་རྣམས་དབུས་སུ་ཕེབས་ཁར་སློབ་དཔོན་པའི་དྲུང་དུ་བདག་རེ་
ཞིག་ཡོན་ཏན་སྤྱོད་ཅིང་གཙང་ཕྱོགས་སུ་ཕྱིན་ན་བསམ་པས་དབོན་པོ་ཀུན་རྡོར་བ་
ལ་ངོ་སྦྱོར་ཅིག(ཞིག)མཛད་པར་ཞུས། ཤངས་རི་བོ་དགེ་འཕེལ་དུ་ཀུན་མཁྱེན་ཤངས་
པའི་དྲུང་དུ་ཐེགས་པས་མྱུག་ཕྱོགས་སུ་ཐེགས་ནས་མི་བཞུགས་པར་ཞག་གསུམ་ཙམ་
སོང་བ་དང་ཕེབས་བྱོན་པས། གཟིམས་ཁང་ལ་ཐེགས་པའི་ལམ་གྱི་རྡོ་སྟེགས་ཅིག(ཤིག)
ལ་སྐུ་ངལ་མཛད་པའི་སྐུ་མདུན་དུ་ཕྱག་ཕུལ། བདག་དབུས་ཕྱོགས་ནས་འོངས་པ་
ཅིག(ཞིག)ལགས། ཁར་སང་ནས་རིན་སྤུངས་སུ་ཆོས་བར་ལ་ཡོངས།
དེ་ནས་འདིར་ཞབས་དྲུང་དུ་འོངས་པ་ལགས། དུས་འཁོར་རྒྱུད་འགྲེལ་གྱི་བཤད་
པ་ཅིགངཞིག)ལ་འདོད་པ་ཆེ་བར་ཡོད་པས་ཐུགས་རྗེས་འཛིན་པ་ཅིག(ཞིག)འོང་ངམ་
བསམ་ནས་འོངས་པ་ལགས་པས་ཐུགས་རྗེས་འཛིན་པར་ཞུས་པས། འོ་དེ་ལེགས། ངས་
རི་མགོ་འདིར་སྡད(བསྡད)ནས་དབང་ཅིག(གཅིག)ཀྱང་ནར་མར་བྱས་པ་ཡིན་ཏེ། སློབ་
དཔོན་གཞོན་བློ་བའི་གསུངས་མ་ལེགས་པ་ཅིག(ཞིག)གིས་དུས་འཁོར་གྱི་དབང་ཚུན་
ཆད་ནས་ཞུ་མཁན་མི་ཡོང་བ་འདུག །ཉིད་དུས་འཁོར་རྒྱུད་འགྲེལ་འདོད་པ་ཡོད་པ་
94



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
དེ་ལེགས་གསུངས་ནས་ཞལ་གྱིས་བཞེས་བྱུང་གསུང་།
དེར་ཟླ་བ་ལྔའི་བར་དུ་བཞུགས་ནས་རྒྱུད་འགྲེལ་གྱི་བཤད་པ་ལེགས་པར་
གསན། ཆོས་ཐུན་དེའི་ངོ་སྐལ་གྱི་ཆོས་རྗེ་བླ་མའི་ཊི་ཀཱའི་ལུང་ཡང་འཕྲལ་དུ་གསན།
བཤད་པ་ནི་བུའི་མཆན་ལ་བརྟེན་ནས་གསུངས། དབང་ནར་མར་གནང་བ་རྣམས་
ཀྱང་ལེགས་པར་གསན། མཆོད་གཡོག་རྣམས་ཀྱི་དཀྱིལ་འཁོར་གྱི་ཐིག་མཛད་པ་
རྣམས་ལ་འཕྲལ་དུ་གཟིགས་པས་ཐིག་རྣམས་ཀྱང་ཚེགས་མེད་དུ་མཁྱེན། དགེ་བཤེས་
ཁྲ་ཤུལ་ན་རེ། ངེད་རང་གཉིས་དྲུང་ཆེན་དཔལ་བཟངས་པ་འདི་ལ་ཐིག་ཅིག་བསླབས་
པ་འཐད་ཟེར་བས། ཐིག་རང་ལ་སློབ་དཔོན་ཟུར་དུ་བསྟེན་མི་དགོས་པར་འདུག་སྟེ་
མི་ཞུ་གསུངས། ཕྱིས་སུ་སོང་དུས་ཁོང་སྐྱེས་བུ་དམ་པ་དེ་ལ་ཆོས་མང་དུ་ཞུ་རྒྱུར་འདུག་
སྟེ་མ་ཤེས་པར་འདུག་གསུང་
།
ཀུན་མཁྱེན་པའི་དྲུང་དུ་དབང་གསན་པའི་སྐབས་སུ་ཟངས་ཀྱི་གཏོར་ཆ་ཆ་
ཅིག(གཅིག)ཡོད་པ་ཕུལ་བས་དེས་ལང་ཕྱིད་མི་ཡོང་གསུང་། དབུ་མ་ལུགས་དང་
སེམས་ཙམ་ལུགས་ཀྱི་ཐུགས་བསྐྱེད་ཀྱང་ལེགས་པར་གསན། བུ་རིན་པོ་ཆེའི་མངོན་
དཀྱིལ་གྱི་སྟེང་ནས་དུས་འཁོར་གྱི་དབང་ཡོངས་སུ་རྫོགས་པ་དང༌། གློ་བོ་ལོ་ཙཱ་པ་ནས་
བརྒྱུད་པའི་དུས་འཁོར་སྡོམ་ཆེན་གྱི་དབང་
། དགེ་ལྡན་གདན་ས་བ་ཆོས་རྗེ་ལེགས་པ་
རྒྱལ་མཚན་པས་གསོལ་བ་བཏབ་ནས་དེའི་ཞར་ལ་ཆོས་རྗེ་བླ་མའི་ཡིག་ཆའི་སྟེང་ནས་
དུས་འཁོར་གྱི་དབང་ཡོངས་སུ་རྫོགས་པ། གཤེད་དམར་ལྷ་བཅུ་གསུམ་མ། དགྲ་ནག །
གདོང་དྲུག །གཤེད་དམར་ལྷ་ལྔ། བདེ་མཆོག་ལུ་ཧི་པ། ནག་པོ་པ། དྲིལ་བུ་པ། ཀྱེ་རྡོར་
ས་ལུགས་ཀྱི་རྡུལ་ཚོན་གྱི་དཀྱིལ་འཁོར། ལུས་དཀྱིལ། ཕྱག་རྡོར་འཁོར་ཆེན། མཁའ་འགྲོ་
རྒྱ་མཚོ། གསང་འདུས་མི་བསྐྱོད་པ། འཇམ་རྡོར། འཇིག་རྟེན་དབང་ཕྱུག །གུར་རིགས་
95



ལོ་པཎ་གྱི་རྣམ་ཐར་ཕྱོགས་བསྒྲིགས།
ད་
བསྡུས། རྣམ་སྣང་མངོན་བྱང་། ཚེ་དཔག་མེད་འཆི་མེད་ལྔ(༤)སྒྲ་ཛེ་ཏ་རིའི་ལུགས།
རྒྱུད་སྡེ་ལྔའི་དབང་
། སྦྱོང་རྒྱུད་དཀྱིལ་འཁོར་བཅུ་གཉིས་ལས་ཤཱཀྱ་ཐུབ་པ། ཚེ་དཔག་
མེད༑ ཕྱག་རྡོར་གསུམ། དོན་ཞགས་ལྷ་ལྔའི་རིགས་གཏད། སྒྲོལ་མ་ཀུ་རུ་ཀུལླེའི་བྱིན་
བརླབས། འཇམ་དབྱངས་སྨྲ་སེང་གི་རྗེས་གནང་
། རིགས་གསུམ་སྤྱིའི་རིགས་གཏད།
ཕྱག་སྟོང་སྤྱན་སྟོང་གི་རིགས་གཏད། གཟུངས་གྲྭ་ལྔ་རྣམས་ཀྱི་དབང་རྗེས་གནང་
། སྙིང་
པོ་དོན་གསུམ། རྟེན་འབྲེལ་སྙིང་པོའི་ཁྲིད། གཏོར་དབང་བར་ཆད་ཀུན་སེལ། བླ་མ་
མགོན་པོ་དབྱེར་མེད། གྲིབ་སེལ། གསང་སྒྲུབ། གནད་དབབ། ཡུམ་ཅན། མགོན་པོ་ཡིད་
བཞིན་ནོར་བུ། ལྷ་བཞི་དྲིལ་སྒྲུབ་རྣམས་གསན།
རི་བོ་དགེ་འཕེལ་དང་ཉེ་བར་ཆོས་རྗེ་སྒྲོལ་མ་བ་ཕེབས་བྱོན་པས། ཀུན་མཁྱེན་
པའི་དྲུང་དུ་ཁོང་ངེད་རང་གི་འདིར་སྤྱན་འདྲེན་ལགས་ཞུས་པས
། རྟ་ནག་ན་ངེད་ཚོ་
ཡོན་མཆོད་ལེགས་པོའང་ཡོད། ཁོང་གི་ཡབ་ལ་ངས་དབང་ཡང་ཞུས་པས་སྤྱན་འདྲེན་
དགོས་ཏེ། ཁོང་པ་སྒབ་དིར་ཆེ་དྲགས་ནས་གསུང་ཡང་སྤྱན་དྲངས་ནས་ཕེབས་པ་ལ་
བཞུགས་གདན་མཐོན་པོ་མཛད། བླ་བྲེས་ཀྱང་ལེགས་པར་འབུགས་མཛད་ཀྱི་འདུག །
དེ་རེས་ངས་ཆོས་ཉན་ནས་ཕྱིར་འོངས་པ་ཅིག(ཞིག)དང་། ཁོང་ཕྱི་ནས་ནང་དུ་བྱོན་པ་
ཅིག(ཞིག)སྐས་མགོ་ཅིག(གཅིག)ཏུ་མཇལ། ཕྱག་ནི་མ་བཙལ། རྙིང་མ་ལ་ཤེས་འདོད་ཆེ་
བར་ཡོད་པས་བློ་ནི་འགྲོ་བར་བྱུང་གསུང་། དེར་བཞུགས་རིང་གྱི(ག)འཕྲལ་གྱི་གསོལ་
ཆས་རྣམས་ནི་འབྲོང་པོ་སྒང་ནས་དབོན་པོ་ཀུན་རྡོར་གྱིས་ཕུལ། བླ་མ་དགྱེས་ཤིང་
དགེ་འདུན་རྣམས་ཀྱང་བྱམས་པར་བྱུང་བ་ཡིན་གསུང་། རྒྱུད་འགྲེལ་གྱི་བཤད་པ་གྲོལ་
ཁར་ད་ཉིད་ཀྱིས་དུས་འཁོར་ལེགས་པར་ཤོད་ཅིག །དང་པོ་དུས་འཁོར་རང་ལ་འཇུག་
པ་དགའ་བས་རྩིས་བཞིན་བསླབས་པ་དེ་རྗེས་དུས་འཁོར་ལ་སྦྱོར་གསུང་བའི་བཀའ་
96



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
ལུང་བཟང་པོ་ཡོད། བླ་མ་དེས་ཐུགས་རྗེས་བཟུང་
། སྐུ་དྲིན་ཆེ་ཞེས་ཡང་ཡང་དུ་གསུང་
ཞིང་སྤྱན་ཆབ་ཁོ་ན་འབྱོན་པ་ཡིན།
དེ་ནས་འུག་པ་ལུང་དུ་ཐེགས་ནས་སང་དབེན་པའི་དྲུང་བཤེས་གཉེན་པ་ལ་
གསང་རྙིང་གི་རྒྱུད་འགྲེལ་པ་དང་བཅས་པ་དང་དབང་རྣམས་གསན་ཚིས་སུ་མཛད་
ནས༑ བྱ་ལོའི་དགུན་དེ་ཡང་དབེན་དུ་བཞུགས། ཕ་ཇོ་པད་བསམ་ཞེས་བྱ་བ་ལ་གནས་
པོ་བཅོལ། སྒྲོ་སྦུག་པའི་ཆོས་ལྔ། ཡང་དག་མེ་དགུའི་བུམ་དབང་རྣམས་གསན། མཚན་
གནས་པོའི་བར་བཞུགས་ནས་མ་ཎིའི་དམ་བཅའ་ཡོད་པ་རྣམས་ལ་ཐུགས་དམ་
མཛད། ཉིན་ལ་མའི་སྤྱིལ་པོ་འདུག་པས་དེར་བཞུགས་ནས་གསང་སྙིང་ཐུགས་ལ་
བཟུང་། སྒྱུ་འཕྲུལ་གྱི་དབང་ཞུས་པས། གནས་པོ་ན་རེ། ཆས་རྐྱེན་མང་དུ་དགོས་ཟེར་
ནས་མ་བྱུང་།
དེ་ནས་དགུང་ལོ་ཉེར་བདུན་ས་ཁྱིའི་དཔྱིད་སྣར་ཐང་དུ་སྒྲ་སློབ་ཏུ་ལེགས་ཏེ།
ཆེན་པོ་སཾ་གྷ་ཤྲཱི་པ་ལ་གཏུགས། སློབ་ཕན་གྱི་སྟེང་ནས་ཀ་ལ་པའི་སྒྲའི་ས་རིས་ཚང་
མར་བཏང་། ཡུན་ཟླ་བ་བཞི་འགོར། དེའི་རིང་ལ་མཁན་ཆེན་གྲུབ་པ་ཤེས་རབ་པ་ལ་
ལམ་མཆོག །མཆིམས་ཀྱི་གནས་བརྟན་ཆེན་མོ། བསླབ་བཏུས། སྐྱེས་རབས། ཆེད་དུ་
བརྗོད་པའི་ཚོམས། བྱང་ས། མདོ་སྡེ་རྒྱན་འགྲེལ་པ་དང་བཅས་པ་རྣམས་གསན། ཐུགས་
ལ་ལེགས་པར་བཏགས། སྒྲུབ་སྲངས་ཞེས་བྱ་བའི་གདམས་པ་ཁྱད་པར་ཅན་ཞིག་
བཞུགས་ཟེར་བས་གནང་བའི་ཞུ་བ་ཕུལ་བས་འདིར་མི་འོང་གསུངས་ནས་མ་གནང་
།
ཕྱིས་སུ་སོང་དུས་གྲུབ་ཆེན་མན་ལུང་པའི་གདམས་པར་འདུག་གསུང་
། བསྟན་འགྱུར་
ཡོད་པའི་འཇལ་ལྷ་ཁང་དུ་བཞུགས་ནས་བསྟན་འགྱུར་པོ་ཏི་གཉིས་གསུམ་དེར་
གཡར་ནས་གཟིགས། ཚར་བ་དང་དེ་གཏད་ནས་ཡང་གཡར་ཏེ་གཟིགས་རྟོག་མང་དུ་
97



ལོ་པཎ་གྱི་རྣམ་ཐར་ཕྱོགས་བསྒྲིགས།
མཛད། དེ་བསྟན་འགྱུར་གྱི་གཟིགས་རྒྱ་ཐམས་ཅད་དེ་ནས་བྱུང་བ་ཡིན།
དེ་ནས་སློབ་དཔོན་སྒྲ་པ་ལ་ཆོས་རྗེ་རོང་ཆེན་པའི་སྤྱན་འདྲེན་བྱུང་ནས་ལ་
སྟོད་དུ་ཐེགས་པའི་སྐྱེལ་ཐུང་ལ་ཤབ་ཆུ་ཁར་ཐེགས། དེའི་ཞར་ལ་ཁྲོ་ཕུར་ཐེགས་ནས་
བྱམས་པ་མཇལ། དེ་ནས་སྟོན་མ་དབྱར་དུ་སོང་ནས་དབོན་པོ་ཤེར་འབྱུང་བྱ་བ་ལ་
དུས་འཁོར་རྒྱུད་འགྲེལ་གཡར་ནས་བྱང་ཆེན་དུ་བཞུགས་ཏེ་གཙོ་བོར་དུས་ཀྱི་འཁོར་
ལོ་ལ་ཐུགས་ལེགས་པར་སྦྱངས་པས་དེ་ནས་ལེགས་པར་དགོངས་ཏེ་ཐུགས་སུ་བྱོན།
དུས་འཁོར་དེ་ནས་ཤེས་པར་བྱས་པ་ཡིན་གསུང་
། དེར་བཞུགས་རིང་ལ་སྤྱིར་བྱང་ཆེན་
དེ་ནས་སྐྱེས་བུ་དམ་པ་མང་དུ་བཞུགས། ཁྱད་པར་ཆོས་རྗེ་རྣམ་གསུམ་ཞེས་བྱ་བ་ཆོས་
རྗེ་སྟོན་དགེ་བ། ཨ་མོ་བ། གྲུབ་ཆེན་བསོད་བློ་བ་རྣམས་བཞུགས་པའི་ཆོས་རྗེ་བསོད་བློ་
བའི་དྲུང་དུ་མཇལ། མདོ་སྡེ་རྒྱན་འགྲེལ་པ་དང་བཅས་པ་དང་
། དབུས་མཐའ་འགྲེལ་
པ་དང་བཅས་པ་དང་། ཆོས་ཆོས་ཉིད་རྣམས་འབྱེད་འགྲེལ་པ་དང་བཅས་པ་རྣམས་
གསན།
ཁོང་གི་གཟིམས་ཁང་ནང་ན་རྐེད་བྲིས་ཀྱི་ལན་ཚལཉྫ)འདུག་པ་རྣམས་ལ་འདི་
རྣམས་ཅི་ཟེར་བ་ཡིན་གསུངས་པས། ལེགས་པར་བཀླགས་ནས་སྒྲའི་བཤད་པ་དང་
འགྱུར་མཛད་པས་ལེགས་པར་ཐུགས་དགྱེས་ནས་ཟང་ཟིང་མང་པོ་མཛད་ཅིང་བསྟོད་
སྒྲ་མང་དུ་གནང་གསུང་། ཁོང་ལ་ཁྲིད་གསན་ནམ་ཞུས་པས། ཁོང་དང་པོ་མཚན་ཉིད་
ཀྱི་ཆོས་སྐད་ཆགས་བདེ་བ་ཅིག(ཞིག)ལ་སྐྱུར་ནས་སྒོམ་ལ་ཞུགས། ཁྱད་པར་མཁས་
གྲུབ་ལྷ་དབང་བློ་ལ་གཏུགས། ཨོ་རྒྱན་བསྙེན་སྒྲུབ་ཀྱི་བཀའ་བབས་དེ་ནས་བྱང་ཆེན་
དུ་བཞུགས་ནས་རྟག་པར་སྐུ་མཚམས་མཛད། བདག་གིས་མཇལ་དུས་མཚམས་མཛད་
ནས་གཟིམས་མལ་ཅིག(ཞིག)ཏུ་ལོ་བཞི་བཅུ་ཙམ་སོང་འདུག །
98



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
དེའི་རྗེས་སུའང་ཡུན་རིང་དུ་བཞུགས་ཡོད་པར་འདུག །དང་པོར་ཁྲིད་ཀྱིས་
གཞན་རྗེས་སུ་གཟུང་། ཁྱད་པར་ཆོས་རྗེ་རྒྱལ་སྲས་པའི་སློབ་མ་སྤོར་ཐོག་གཞོན་ནུ་
རིན་ཆེན་ལ་ཁྲིད་གནང་བས། ནུབ་ཅིག(གཅིག)ཁོང་གི་རྨི་ལམ་དུ་གཙང་པོ་བཅད་
ནས་ཕྱིན་པས་ཆུས་ཁྱེར་བས་བཙུན་པ་གོས་ཕུ་དུང་ཅན་གྱོན་པ་ལག་ན་བེར་ཀ་བཟུང་
བ་ཅིག(གཅིག)གིས་གཟུང་ནས་སྐམ་སར་བཏོན། དབྱུག་པས་བརྡུངས། ཁྱོད་རི་མགོར་
སེམས་མི་འཇུར་བར་འདིར་ཅི་ལ་འཁྱམ་ཟེར་ནས་འབར་དུ་བྱུང་བ་ཅིག(ཞིག)རྨིས།
སང་དེ་དམིགས་པ་ཞུར་བྱོན་པ་ང་ཉིད་དགེ་སྦྱོར་མི་བྱེད་པར་འཁྱམས་པས་ཆུས་
ཁྱེར་བ་ཨེ་ཡིན་གསུང་བས། སྤོར་ཐོག་པ་དད་པ་ལྷག་པར་སྐྱེས་ནས། བུག་སྒོ་ལ་རས་
གཡོགས་ཡོད་པ་ཐུགས་ཤེད་ཀྱིས་བསལ་ནས་བལྟས་པས་གོས་ཕུ་དུང་ཅན་ཅིགཞིག)
བཞེས། བེར་ཀ་ཅིག་(ཞིག)སྐུ་གཞོགས་ན་བསླང(བསླངས)ནས་བཞག་བཞུགས་འདུག་
ཟེར༔ དེ་ལ་སོགས་པ་མང་པོ་ལ་གདམས་པ་གནང་འདུག་ནའང་
། དབུ་མཛད་ཅིག་
གིས་ཁྲིད་ཞུ་འཕྲོར་སྣར་ཐང་དུ་འཁྱམས་པས་དེ་ནས་ཁྲིད་གསུང་བ་བཅད་པར
འདུག་པས་ཞུ་མ་སྤོབས་གསུང་།
མངོན་པར་ཤེས་པའང་ཐོགས་མེད་དུ་མངའ་བས་འཕྲལ་དུ་མང་དུ་གསུང་བར་
འདུག །ལན་ཅིག་དགེ་བཤེས་ནམ་མཁའ་བཟང་པོ་བྱ་བ་དང་ལྷན་དུ་བཞུགས་པའི་
སྐབས་ཤིག་དི་རིང་དང་སྐུ་མདུན་ན་ཕར་བྱིན་བརླབས་ཞུ་འགྲོ་གསུངས་པས། ཁོ་ན་
རེ; ང་ཡང་འགྲོ། རྩམ་པ་འདི་ཡང་ཕུལ་ལ་ཐོང་
། ང་རང་ནི་སྣར་ཐང་དུ་འགྲོ་ཟེར།
སྐུ་མདུན་དུ་ཕྱིན་ནས་རྩམ་པ་ཕུལ་བས། རྩམ་པ་འདི་ཁོ་པ་ལ་བྱིན་ཐོང་
། ང་རང་ནི་
སྣར་ཐང་དུ་འགྲོ་བས་བྱུང་བ་ཡིན་ནམ་གསུང་དུ་བྱུང་བ་ཡིན་གསུང་
། ཡང་ཆེན་པོ་
ཤེར་འོད་པས་སྐུ་མདུན་དུ་བྱོན་པས། མགྱོགས་པར་རྒྱུག་མཛོད། ཆང་ཕོར་པ་གང་
99



ལོ་པཎ་གྱི་རྣམ་ཐར་ཕྱོགས་བསྒྲིགས།
ཐོབ་པར་འདུག་གསུང་བས། མགྱོགས་པར་ཁོང་རང་གི་ནང་དུ་བྱོན་པས། ཆང་རྫ་མ་
ཅིག(གཅིག)ཡོད་པ་ཐེམ་ཁ་ཤོར་ནས་ཕོར་བ་གང་ལོན་གསུང་
། ཆོས་རྗེ་སྟོན་དགེ་བ་
བྱ་བ་སྟོན་ཀ་དགེ་བ་བྱེད་པས་སྟོན་དགེ་བ་ཟེར་བ་ཡིན་པ་འདྲ་གསུང་བས། སྟོན་ཀར་
སོང་བ་དང་སྟོན་དགེ་བ་བཤགས་པ་ལ་སོགས་པ་མང་དུ་ཡོད་གསུང་། འབེལ་གཏམ་
མང་དུ་གནང་ཞིང་ཐུགས་དགྱེས་པ་ཅིག(ཞིག)བྱུང༌། སྐུ་མདུན་དུ་ཡང་ཡང་ཤོག་
གསུངས་ནས་ཇ་མང་དུ་གནང་གསུངས་ནས་ལོ་རྒྱུས་ཀྱང་མང་དུ་གསུང་།
བྱང་ཆེན་དུ་བཞུགས་རིང་ཆེན་པོ་ལོ་ཙཱ་བའི་གཟིམས་ཁང་ནོར་བུ་གདེངས་ཀ་
དང་ཆེན་པོ་ཤེར་འོད་པའི་སྤྱིལ་བོར་བཞུགས། སྐུ་ཡོན་ཏན་ཐམས་ཅད་ཀྱང་ཚགས་
སུ་ཚུད། གཟིགས་པ་ཙམ་གྱིས་ཚིག་རྣམས་ཀྱང་ཐུགས་སུ་ཚེགས་མེད་དུ་བྱོན་བསམས་
པ་ལས་བྱུང་བའི་ཐུགས་རབ་ཀྱི་ཀློང་བརྡོལ་བས་སྣར་ཐང་དང་བྱང་ཆེན་ལ་སོགས་
སུ་དགེ་བའི་བཤེས་གཉེན་ཆེན་པོ་རྣམས་དང་
། མི་ཆེན་པོ་རྣམས་ཀྱི་ཐུགས་སུ་བབ་
ནས་ཆེ་ཕྲ་ཐམས་ཅད་ཀྱིས་བཀུར་ཆ་ཆེན་པོ་མཛད་ཅིང་འབེལ་བའི་བཀའ་མཆིད་
ཀྱིས་དུས་འདའ་བར་མཛད། དུས་ཕྱིས་སུ་སོང་བའི་ཚེ་ཡང་གཙང་ཕྱོགས་ཀྱི་གྲགྲྭ)ས་
སྣར་ཐང་ཁོ་ན་ལ་ཐུགས་ཞེན་ཆེ། སྤྱིལ་པོ་རྣམས་དང་མིའི་མིང་རྣམས་ཀྱང་མི་མཁྱེན་
པ་མེད་པ་འདྲ་བ་ཅིག་ཞིག)ཡོད། ཆོས་རྗེ་ལྷ་ཁང་སྟེངས་པ་དེ་ཡར་ཀླུངས་སྤྲུལ་སྐུའི་
སྲས་ལ་རྙིང་མའི་བསྐོར(སྐོར)རྣམས་ལེགས་པར་གསན་ནས་མཁས་པར་མཁྱེན་པ་
ཅིགངཞིག)བཞུགས་ཏེ། སྐུ་ན་བགྲེས་པས་ཞུ་བར་མ་སྤོབས།
འཇུའི་མ་ཎི་མཁར་ན་སློབ་དཔོན་ལྷུན་པོ་ཞེས་བྱ་བ་སྲས་གཉིས་ཡོད་པ་
ཅིག(ཞིག)བཞུགས་པ་དེས། དང་པོར་མཚན་ཉིད་ལ་སྦྱངས་ནས་ཕྱིས་སྲོང་བཙན་
པའི་སློབ་མ་བྱས་ཏེ་རྙིང་མ་མཁས་པར་མཁྱེན་ཟེར་བས། རྙིང་མ་རྣམས་གསན་པར་
100



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
བཞེད་ནའང་སྟབས་མ་འགྲིག །
དེ་ནས་ཐུགས་ཀྱི་བཞེད་པ་ཤིན་དུ་ཆེ་བར་བྱུང་ནས། རྟ་ནག་ཏུ་ཆོས་རྗེ་སྒྲོལ་
མ་པའི་དྲུང་དུ་ཕུ་གསུམ་པ་སངས་རྒྱས་བཟང་པོ་བྱ་བ་ལ་ཞུ་ཡིག་བསྐུར་ནས་བཏང་
བས༑ བྱོན་གསུང་བའི་ཞལ་ཏ་བཟང་པོ་བྱུང་ནས་དགུང་ལོ་ཉི་ཤུ་རྩ་བརྒྱད་བཞེས་
པ་ཕག་གི་ལོའི་དཔྱིད་དེ་དཔོན་སློབ་གསུམ་གྱིས་རྟ་ནག་ཏུ་སྒྲོན་མར་ཐེགས། སློབ་
མ་གཉིས་ནི་སྤྱན་གཡས་ནས་སྟོན་པ་བསྟན་པ་འབུམ་གྲོགས་མཆེད་གཉིས་བསམ་
གྲུབ་རྩེ་པའི་ཧོར་འདྲ་ལ་འོངས་པ་བཟློག་པར་མཛད་ནས་ཕྱགས་ཕྱིར་བསྲེལ་བ་ཡིན།
ཆོས་རྗེ་སྒྲོལ་མ་བའི་དྲུང་དུ་མཇལ་ནས་སྒྱུ་འཕྲུལ་ཞི་ཁྲོའི་དབང་། སྒྱུ་འཕྲུལ་གྱི་ཚེ་
དབང་། དོང་སྤྲུགས་ཀྱི་དབང་། ས་ལུགས་ཀྱི་ཕུར་པ་ལྷ་ཁྲའི་དབང་། རིག་པའི་རྩལ་
དབང་བཅུ་བརྒྱད། ཕྱག་རྒྱ་ཟིལ་གནོན་གྱི་དབང་
། སྣ་བོ་བའི་རྟ་མགྲིན་བདེ་གཤེགས་
འདུས་པའི་རྗེས་གནང་། ཆོས་རྗེ་བླ་མའི་དམར་ཁྲིད་མུན་ཁང་མ། གྲུབ་ཆེན་མེ་ལོང་
པས་མཛད་པའི་ཁྲིད་ཡིག་གི་སྟེངས་ནས་སྙིང་ཐིག་གི་ཁྲིད་སྤྲོས་བཅས་ལ་སོགས་པའི་
དབང་དང་བཅས་པ། ཨ་རོ་སྙན་རྒྱུད་ཀྱི་སྐོར། གཡུང་སྟོན་པའི་ཊི་ཀའི་སྟེངས་ནས་
གསང་རྙིང(སྙིང)གི་བཤད་པ། སྤར་ཁབ། ལམ་རྣམ་བཀོད། དགོངས་འདུས། དེའི་འགྲེལ་
བ་མུན་པའི་གོ་ཆ་ལ་སོགས་པ་རྙིང་མའི་སྐོར་གྱི་པོ་ཏི་མི་གཅིག་པ་ལྔ་བཅུར་ཉེ་བ་
ཅིག་ཞིག)ལ་ཐུགས་སྦྱོང་ཆེན་པོ་མཛད་པས་མཁས་པར་དགོངས།
དང་པོ་ལམ་རྣམ་བཀོད་ལ་ཐུགས་འགྲོ་བར་བྱུང་ནས་ལེགས་པར་གཟིགས་ཤིང་
ཐུགས་ཀྱིས་དཔྱད་ཀྱང་དཀའ་བར་བྱུང་། ཆོས་རྗེས་གསུང་དུས་དབུ་ནས་ཆོས་ཐུན་
གསུམ་ཙམ་སོང་ནས་གཞུང་གི་བཤམ་རྣམས་ཀྱང་ཁྲོལ་མར་དགོངས་བྱུང་སྟེ་དེ་བྱིན་
རླབས་སུ་འདུག །དང་པོར་དེ་རང་གིས་སེམས་ཀྱི་དཔྱད་པ་རྣམས་ཕྱོགས་སུ་སོང་བ་
101



ལོ་པཎ་གྱི་རྣམ་ཐར་ཕྱོགས་བསྒྲིགས།
དཀར་བར་བྱུང་གསུང་། ལེགས་ལྡན་གྱི་རྗེས་གནང་ཅིག(ཞིག)ཞུ་བར་དགོངས་པའི་ཚེ།
དྲུང་ཆོས་གྲགས་པའི་གསུང་ནས་ངས་ཞུས་པས་བཀའ་སྐྱོན(བཀྱོན)ཆེན་པོ་ཅིག(ཞིག)
བྱུང་ནས་གནང་མ་བཏུབ་གསུངས་པས་ཞུ་བར་མ་སྤོབས། ཇོ་བོའི་ཆོས་ཆུང་བརྒྱ་
རྩར་གྲགས་པ་ལ་ཆོས་ཚན་བརྒྱད་བཅུ་རྩ་བཞི་ཡོད་པ་གསན། ཕུར་པའི་དཀྱིལ་ཆོག་
གི་ཐིག་རྩ་འདི་སུས་ཀྱང་འབྲུ་མ་ནོན་གསུང་བས་གཟིགས་པས་ཡུད་ཀྱིས་དགོངས་
ནས་འདི་བཞིན་འདེབས་པར་འདུག་ཞུས་པས་ཤིན་དུ་མཉེས། སྣར་ཐང་ནས་དགེ་
བཤེས་ཡེ་ཤེས་དཔལ་བྱ་བ་ཕྱགས་ཕྱིར་འབྲངས་ནས་ཞུས་པས་དབུ་མ་འཇུག་པ་ལ་
སྦྱོར་ཊཱིཀ་ཅིག་མཛད། དེར་བཞུགས་རིང་ལ་དབང་ཁྲིད་ལུང་འབེལ་གཏམ་གྱིས་དྲི་
བའི་འཕྲ་དཔྱད་པ་རྣམས་ཀྱིས་དུས་འདའ་བར་མཛད། ཆོས་རྗེ་ཡང་ཤིན་དུ་ཐུགས་
དགྱེས་པར་བྱུང༌
། དགོངས་ཡུལ་གྱི་གསུང་རབ་ཀྱི་གོ་བ་རྣམས་ཀྱང་ས་ལོག་གནམ་
ལོག་ཏུ་སོང་
། སྤྱིར་བླ་མ་རྣམས་སྐུ་དྲིན་ཆེ། ཆོས་རྗེ་སྒྲོལ་མ་བ་སྐུ་དྲིན་ཤིན་ཏུ་ཆེ་ཞེས་
ཡང་ཡང་གསུང་།
ཆོས་རྗེའི་གསོལ་ཇ་བ་བསོད་ནམས་དཔལ་འབྱོར་ལ་སྤྱོད་འཇུག་གི་བཤད་པ་
ཉིན་གཉིས་ལ་ཚར་བ་ཅིག(ཞིག)གསུངས། ཁོང་སྐྱེས་བུ་དམ་པ་ཅིག(གཅིག)ཡོད། ཆོས་
རྗེ་གཤེགས་ནས་གཟིམས་ཁང་དུ་མཚམས་ཁོ་ནས་མི་ཚེ་སྐྱལ(བསྐྱལ)། མཚམས་ནས་
ཁྲིད་ཚར་རེ་ཙམ་ནི་བཏབ་འདུག་གསུང་
། དེ་བཞུགས་རིང་ལ་མནལ་ལམ་དུ་ཇོ་མོ་
ནང་གསལ་བར་གཟིགས། ཕྱིས་ཐེགས་པས་མཐུན་པར་འདུག་གསུང་
། ལན་ཅིག་
རྟ་ནག་རི་ཁུད་དུ་ཐེགས་པས་དེའི་འོབས་ལ་སྟོན་པ་བསྟན་པ་འབུམ་པ་གཉིས་ལ།
ཁྱེད་གཉིས་ཧོར་འདྲ་བྱེད་པ་ལ་འདི་ཀ་ཙམ་ལ་མཆོངས་དགོས་པས་མཆོངས་ཤིག་
གསུངས་པས་མི་ནུས་པར་འདུག །ངས་ཕྱི་གོས་གོན་ནས་མཆོངས་པས་མཆོངས་བྱུང་
102



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
ངས་
གསུང་། དེ་ནས་ཨོ་རྒྱན་རྫོང་ན་ཆོས་རྗེ་རྒྱལ་སྲས་པའི་དངོས་སློབ་ཆོས་རྗེ་ནམ་མཁའ་
གྲགས་པ་ཞེས་བྱ་བའི་སྐྱེས་བུ་དམ་པ་ཅིག(ཞིག)བཞུགས་ནས་མཇལ་དུ་ཐེགས། དུས་
རྟག་པར་སྐུ་མཚམས་སུ་བཞུགས་ནས་མཇལ་ཀ་བུག་སྒོ་ལ་འོང་བ་ཅིག(ཞིག)འདུག །
ནང་དུ་ཤོག་གསུངས་ནས་ཐོག་བརྒྱུད་དེ་ནང་དུ་ཐེགས
། ཆོས་རྗེ་རྒྱལ་སྲས་པའི་བཀའ་
འབུམ་ཐོར་བུ་བ་དཔལ་ཡེའི་ཟིན་བྲིས་དང་བཅས་པ་གསན། ཞག་གསུམ་གྱི་བར་དུ་
བཞུགས། མཚན་མོ་འདུ་ཁང་ཅིག(ཞིག)འདུག་པས་དེར་བཞུགས།
དེ་ནས་བགྲེས་པོ་ཅིགངཞིག)ཀྱང་བཞུགས་འདུག་པས་གསུང་གླེང་མང་དུ་བྱུང་
བས༑ མཚན་མོ་ཅིག(ཞིག)ཁོང་ངུ་ཞིང་འདུག །ཁྱེད་བཤུམ་གྱི་ཡོད་པ་མིན་ལས་ཆེ་
གསུངས་པས། ཁོང་ན་རེ། བདག་ལ་དང་པོ་ཨ་ཁུ་ཅིག(ཞིག)ཡོད་པས། ཁོ་ན་རེ།
རྒྱགས་སྐྱལ(སྐྱེལ)གྱི། ཁྱོད་རང་སློབ་གཉེར་གྱིས་ཟེར། ཁོང་གི་དྲིན་འཁུར་བས་ང་རང་
གི་རྒྱགས་བཙལ་བ་དགའ་བསམ་ནས་མ་ཉན། ད་བོང་རྒན་འདྲ་བ་ཅིག(ཞིག)བྱུང་
།
ཉིད་སྐུ་ནས་གཞོན་པ་ནས་འདི་འདྲ་བའི་སྐུ་ཡོན་ཏན་ཡོང་བ་ཟེར། གར་ཕྱིན་དུ་ཐམས་
ཅད་ཀྱིས་ཡོན་ཏན་ཡོད་པར་མཐོང་བ་ཅིག་ཞིག་བྱུང་གསུང་
། ཆོས་རྗེ་ནམ་མཁའ་
གྲགས་པས་ཁྱེད་ལ་མཁོ་སྟེ་འོང་གསུང་ནས་ལས་སྟོད་དབང་རྒྱལ་གྱི་རྟགས་ཡིག་ཅིག་
གནང་། དེའི་སྟོན་གྱི་བར་དུ་སྒྲོན་མར་བཞུགས་ནས་དེ་ནས་བྱང་ཆེན་དུ་ཕེབས།
མ་ཐག་ཏུ་ཇོ་མོ་ནང་སྐོར་དུ་ཐེགས། ཕྱིར་ལམ་བྲག་རམ་དུ་བཞུགས། དེ་ནས་བོ་དོང་
དུ་ཞག་གསུམ་བཞུགས། བྱ་རྒོད་གཤོངས་ཀྱི་ཐུགས་རྗེ་ཆེན་པོ་མཇལ་དུ་ཐེགས་པས་
ལྷ་སའི་བཅུ་གཅིག་ཞལ་དེ་ཉིད་འདྲ་བར་མཐོང་བྱུང་གསུང་། སྤྱི་བོ་ལྷས་པའི་མཁན་
པོ་དེའི་སྤྱིལ་བོ་ཞིག་འདུག་པས་དེར་བཞུགས། ཁོང་ལ་དཔེ་ཆའི་ཁྲགས་ཆེན་པོ་འདུག་
པས་ཕོར་པ་ཅིག(ཞིག)ཕུལ་ནས་དཔེ་ཆ་ཅིག(ཞིག)བསླངས་པས་ཅིག(གཅིག)ཁྱེར་ཟེར།
དེ་
103



ལོ་པཎ་གྱི་རྣམ་ཐར་ཕྱོགས་བསྒྲིགས།
བདམས་ཆོག་གམ་གསུངས་པས་འོ་ན་ཕོར་བ་རང་ཁྱེར་ཟེར་བས། ལས་འབྲེལ་གང་
ཡོད་ཅིག་ཤོག་དགོངས་ནས་པོ་ཏི་ཅིག་ཞིག)ཐེན་པས་ཞི་བྱེད་སྐམ་ལུགས་ཀྱི་སྐབས་
དང་གི་གདམས་པ་ཅིག(ཞིག)བྱུང་
།
དེ་ནས་སྣར་ཐང་དུ་ཕེབས་པ་ན་སྟག་ལའི་རྒྱབ་ན་ཚུར་ཕེབས་པའི་ཚེ། ཆོས་རྗེ་
རོང་ཆེན་པ་དཔོན་སློབ་རྣམས་ཀྱང་ལས་སྟོད་ལྷོ་བྱང་ནས་ཕེབས་པ་དང་ལྷན་དུ་བྱུང་།
ཆོས་རྗེ་ཁོང་རང་ཆིབས་པ་ཅིག(ཞིག)ལ་ཆིབས་འདུག་པས་དེའི་ཆིབས་འཕྲལ་དུ་ཐེགས།
གང་ནས་ཡིན་གསུང་བ་ལ་སོགས་པའི་དྲི་རྟོག་མང་དུ་མཛད་ཅིང་འདུག་པས། ལོ་
རྒྱུས་མང་དུ་ཞུས་པས་ཞབས་སྐྱ་ཤིན་དུ་འཕེལ་བར་བྱུང་
། ཁོང་རང་ཆིབས་པའི་སྲབ་
མདའ་བཟུང་ནས་དེས་ཁ་ལོ་མི་མཛད་པར་རྟ་གཡས་གཡོན་དུ་དཀྱོག་དགོས་དུས་
ཁོང་རང་གི་ཕྱག་གིས་རྟའི་མདན་འགྲམ)པ་ལ་ཁུ་ཚུར་རྒྱུག །རྟ་ལྕག་གིས་མི་བསྐུལ་
བར་ཁུ་ཚུར་གྱིས་བསྐུལ་མཛད་ཅིང་འདུག་པས་ཉམས་དགའ་ཞིང་མོས་པར་ཡང་
བྱུང་གསུང་།
དེ་ནས་ཕག་ལོའི་དགུན་དུ་སོང་བའི་ཚེ། དོན་གཏན་ནས་མེད་པར་དབུས་སུ་
ཕེབས་སྙིང་ཤིན་ཏུ་འདོད་པ་བྱུང་ནས། ཕྱག་དཔེ་མང་དུ་ཡོད་པ་རྣམས་སྣར་ཐང་ལ་
སོགས་སུ་བཞག་ནས་ཆོས་རོང་པའི་ཕྱགས་ཕྱིར་ཕེབས་པས། ཁོང་དཔོན་སློབ་རྣམས་
རིན་སྤུངས་པས་ཆོས་བར་བཏེགས་ནས་རོང་དུ་སྐྱོག་པོ་དགོན་པར་བཞུགས། དེར་
ཆོས་རྗེ་རོང་པོ་ལ་ཕྱག་དང་ཆོས་འབྲེལ་ཡང་མཛད་ནས་ཕྱགས་ཕྱིར་བཞུགས་ནས་
ཕར་ཕྱིན། རྩ་ཤེས། དབུ་མའི་བསྡུས་པ་ཆོས་རྗེ་རང་གིས་མཛད་པ། སྤྱོད་འཇུག་རྣམས་
གསན། དེ་ནས་གཡུང་པས་སྤྱན་དྲངས་ནས་དབེན་དམར་དུ་ཐེགས་པའི་ཕྱགས་ཕྱིར་
ཡང་ཐེགས། དབེན་དམར་གྱི་བླ་མ་ཅིག(ཞིག)གཤེགས་པའི་གདུང་ལོ་དུས་སུ་སྦྱངས་
104



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛམས་
པ།
པའི་ཚེ་ཆོས་ལུང་མཁན་ཆེན་བསོད་རིན་པ་གདན་དྲངས་འདུག །ཆོས་རྗེ་རོང་པོ་པ་
དཔོན་སློབ་ཀྱང་གདན་དྲངས་པའི་གྲལ་དུ་མཁན་ཆེན་བསོད་རིན་པ་དེ་འབྲི་ཁུང་
དཔལ་འཛིན་གྱི་མཆེད་གྲོགས་སུ་འདུག་པས་རྙིང་མ་ལ་ཞལ་མང་དུ་གཏོང་ཞིང་
འདུག །
ཁྱད་པར་གསང་རྙིང(སྙིང)ན། ཚེག་ནི་ཤེས་རབ་མིང་དུ་སྨྲ། །ཟེར་བ་ཡོད། རྒྱ་
གར་གྱི་ཡི་གེ་ལ་ཚེག་མི་འོང་
། དེས་ཀྱང་རྒྱ་གར་མ་ཡིན་པར་གྲུབ་ཟེར་བས་དེའི་ལན་
མཛད་དེ། དཔུང་བཟངས་ནས། བཟླས་བརྗོད་བྱེད་ཚེ་མི་དལ་མི་མྱུར་ཞིང་། །གུག་
བསྐྱེད་ཚེག་བར་ཀླད་ཀོར་ཉམས་པ་མིན། །ཞེས་ཚེག་བར་ཡོད་པར་ཡང་གསུངས་འདུག །
ངོ་བོ་ཉིད་མེད་པས་མཛད་པའི་མདོ་སྡེ་རྒྱན་གྱི་འགྲེལ་བཤད་ན་ཡང་། ཨི་ནི་དབང་
ཕྱུག་ཆེན་པོའོ་ཞེས་བྱ་བ་ནི་ཡི་གེ་གཅིག་མ་ཡིན་ཏེ། ཚེག་གིས་བཅད(གཅད)པར་བྱ་བ་
ཡིན་པའི་ཕྱིར་རོ། །ཞེས་བཤད་འདུག་པ་གསུངས་པས། ཁོང་ཅི་ཡང་མི་གསུང་།
ཡང་ཁོང་ན་རེ། དུས་ཡིན་ན་འདུས་བྱས་ཡིན་པས་ཁྱབ་པ་ལ། གསང་སྙིང་པ་
རྣམས་འདུས་མ་བྱས་ཀྱི་དུས་ཁས་ལེན་པར་འདུག་ཟེར་བས། གསང་སྙིང་ན་འདུས་
མ་བྱས་ཀྱི་དུས་བྱ་བ་བཤད་པ་མེད། དུས་གསུམ་གྱི་སྟེངས་སུ་འབྱུང་བར་མ་ངེས་པར་
ཞེས་བྱ་བ་ཞིག་དང་བཞིར་བཤད་དེ། དེ་མ་འོངས་པ་ལ་འབྱུང་ངེས་ཤིག་དང་མ
ངེས་ཤིག་གཉིས་སུ་ཕྱེ་བ་ཡིན་གསུངས་པས་ཡང་ཅི་ཡང་མི་གསུང་བར་འདུག །ཡང་
ཁོང་ན་རེ། ཐེག་བརྒྱད་ཟིལ་གྱིས་གནོན་པའི་ཕྱིར
། །ཕག་མོའི་ཤཱཀ་ཐུབ་གདན་དུ་བྱས། །
ཟེར་བ་ཡོད་ཟེར་བས་རྣམ་སྣང་མངོན་བྱང་གི་དཀྱིལ་འཁོར་ནས་ཤཱཀྱ་ཐུབ་པ་དཀྱིལ་
འཁོར་གྱི་ཟུར་དུ་ཕུད་ནས་གཙོ་བོ་རྣམ་སྣང་མི་སྐྱ་དེས་བྱས་པ་ཡོད་པ་གསུངས་པས་
དེ་ལའང་ཅི་ཡང་མི་གསུང་
།
མ་
105



ལོ་པཎ་གྱི་རྣམ་ཐར་ཕྱོགས་བསྒྲིགས།
ཆོས་རྗེ་བློ་མཆོག་པ་གྲལ་དེར་བྱོན་ཡོད་པ་ན་རེ། ནང་ནས་རྒྱུགས་བཟང་པོ་
འདུག་སྟེ། ལར་གྱིས་དེ་འདྲའི་རྫོང་འཛིན་དཀའ་གསུང་
། ལན་ཕྱི་མ་དེ་བློ་བཟོས་ལྟ་
བུར་བཏབ། ཁོང་རང་ནི་ཅི་ཡང་མི་གསུང་
། ཚེག་འདུག་པ་རྒྱ་དཔེ་ལ་ལ་འདུག་ཐམས་
ཅད་ལ་ཡོང་བའི་ངེས་པ་ནི་མི་འདུག་སྟེ་དེའི་སྐྱོན་དེ་གཟུར་མ་གཟུར་མེད། དུས་
ལའང་འདུས་མ་བྱས་ཀྱི་དུས་ཡོང་མི་ཡོང་ལས་འདུས་མ་བྱས་ཀྱི་འཁོར་བ་ཡོད་པར་
ཡང་དཔལ་ཕྲེང་གི་མདོ་ལས་འབྱུང་སྟེ། དེ་དུས་དེའི་ལན་ནི་མ་བཏབ་གསུང་
། དེ་
དུས་ཆོས་རྗེ་རོང་ཆེན་པའི་གསུང་ཆོས་ཀྱི་སྐྱར་ཆག་པ་ཡང་མཛད། དེ་ན་དྲུང་ལོ་ཙཱ་བ་
ཕེབས་ཡོད་པའི་གསུང་ནས། ཆོས་རོང་སའི་བཤད་པའི་སྒྲོས་ཅིག(གཅིག)ལ་བསྟོད་སྒྲ་
མཛད་ཅིང་འདུག་པས། མཁྱེན་རབ་འདི་ཙམ་ལ་ཆོས་སྐད་དེ་ཙམ་ལ་ཐུགས་དངངས་
མི་དགོས་ཞུས་པས། འོ་ན་ཉིད་ཀྱི་གང་ཡིན་ཅིག(ཞིག)ལ་ད་ལྟ་རང་ཊི་ཀཱ་རྩོམ་དང་
གསུངས་པས་ལག་ཚད་ཀྱི་ཊི་ཀཱ་བརྩམས།
དེ་ནས་ལོ་གསར་དུ་ཉེ་བ་ན་ཟླ་མེད་དུ་ཡར་ཀླུངས་སུ་ཕེབས་པས་ཡུམ་ལ་
སོགས་པ་རྣམས་ཡུལ་དོན་ནས་འདུག་པས། ཁོང་རྣམས་ཀྱི་བྱ་བའི་གཉེར་ཁ་མཛད་
དགོས་བྱུང་ནས་སྣར་ཐང་དུ་ཡར་ཐེགས་རྩིས་བཤོལ་ཏེ། ཕྱག་དཔེ་རྣམས་ལེན་དུ་
བཏང་། བྱི་བའི་དཔྱིད་དེ་ལྷ་ཁང་སྟེངས་སུ་ཕྱག་འབུལ་དུ་ཐེགས། བགྲེས་སུ་མ་སོང་བ་
འདུག་པ་ཐུགས་ལ་བཏགས་ཞུས་པས་འདི་ཁ་ལས་རྒན་དུ་འགྲོ་མ་ཤེས་པ་ཡིན་མོད་
གསུངས། ཤིན་དུ་ཐུགས་དགྱེས་པའི་སྟོབས་ཀྱིས་དཔོན་སློབ་འབེལ་གཏམ་ཁོ་ནས་དུས་
འདས་བར་མཛད་པས། ཨ་ཁུ་དགེ་སློང་གིས་ཇ་ནག་གི་གཞུར་ཆུ་བསྐོལ་སྐྱོགས་གང་
ཁྱེར་བྱུང་ནས། དཔོན་སློབ་གཉིས་པོ་ལ་བསྟན་ནས་ད་འདི་ལ་ཅི་འདུག་པ། ངས་ཀྱང་
སུན་བཅུ་བརྒྱད་ཀྱི་བར་དུ་བཏུངས། འདིས་སུན་ཉི་ཤུ་རྩ་གཉིས་སོང་ཟེར་བ་ཡང་ཡོད།
106



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
བློ་
དེ་ནས་སློབ་དཔོན་སྟོན་བློ་བས་སྦྱིན་བདག་མཛད་ནས་ནམ་ཡིན་དུ་ལྷ་ཁང་
སྟེངས་སུ་ཐེགས་པས་ཆོག་པས། ལྷ་ཁང་སྟེངས་པ་ལ་གཤེགས་བར་དུ་ལན་མང་དུ་
ཐེགས་ནས་སྲོག་འཛིན་གྱི་ཁྲིད། ངོ་སྤྲོད་ཡང་དག་དོན་གསལ། ཚེ་དཔག་མེད་གྲུབ་
རྒྱལ་མའི་ཚེ་ཁྲིད། རྟ་མགྲིན་ལྷ་བཞིའི་དབང་
། ཕུར་བ་མན་ངག་དྲུག་པའི་དབང་
། རྟ་
མགྲིན་ཡང་སང་ཁྲོས་པའི་དབང་དང་དེའི་གཏེར་ཆོས་པོ་ཏི། ཞི་བྱེད་བརྒྱུད་པ་ཕྱི་
མའི་བློ་སྦྱོང་གི་དབང་། ཞང་བློན་གྱི་རྗེས་གནང་དང་གདམས་སྐོར་པོ་ཏི་ཅིག(གཅིག)།
མདོ་ཏིང་ངེ་འཛིན་གྱི་རྒྱལ་པོ། ཕྱག་རྡོར་བཀའ་འབུམ་ལ་སོགས་པ་མང་དུ་གསན།
ལུང་ལ་སོགས་མཛད་པའི་སྐབས་སུ་དོར་མ་ཧྲུལ་པོ་རྒྱུས་ཀྱིས་གོན་ཟེར་བ་དེར་འདུག་
གསུང་ནས་སྤྱན་གྱིས་ཆེར་མི་གཟིགས་བཞིན་དུ་ཆོས་རྣམས་གསུངས།
སློབ་དཔོན་སྟོན་བློ་བ་ཐུགས་འཇོག་པའི་སྟོབས་ཀྱིས་ཁོང་གཤེགས་རྗེས་སུ་བྱ་བ་
རྣམས་མཛད་པར་ཞུས་པས་བྱ་བ་ཐམས་ཅད་ཀྱང་མཛད་པས་ཉེ་གནས་ཤིག་ཡོད་པ་
སེམས་འཁང་པའང་བྱུང་། ཕྱིས་ཅིག(ཤིག)ཁོས་བཟོད་པར་གསོལ་ནས་འབུལ་བ་བྱས་
པ་བཞེས་པས། ཆོས་རྗེ་ལྷ་ཁང་སྟེངས་པའི་གསུང་ནས་ཁྱེད་ཀྱིས་ཁོའི་ཇ་བཞེས་སམ་
གསུང་། བཏུངས་ལགས་ཞུས་པས་དེ་ལེགས། ཡུན་རིངས་ཁྲོ་བ་དཔལ་ལྡན་བླ་མ་མིན།
ཟེར་བ་ཡིན་གསུངས། གདན་ས་པ་སངས་རྒྱས་རྒྱལ་མཚན་པས་ཆོས་ཀྱི་དྲི་བ་མང་དུ་
མཛད་པ་རྣམས་ཀྱི་ལན་ལེགས་པར་བཏབ་པས་ཁོང་ཡང་དགྱེས་ཏེ་ཕྱི་གྲོག་ཁ་འདྲ་བ་
རེར་བཞུགས་ནས་ཆོས་གཏམ་མང་དུ་མཛད།
ལན་ཅིག་ལྷ་ཁང་སྟེངས་པའི་གསུང་ནས། གདན་ས་བ་ལ་ཁྱེད་ཀྱིས་གར་ཕྱིན་
གསུང་། ངས་དྲུང་པ་དང་འབེལ་གཏམ་བྱས་པ་ལགས་ཞུས་པས། ཁོང་གི་དུས་འཁོར་
ཆོས་རྗེ་ཕྱོགས་པ་དང་འཐུན་པར་འདུག་གམ་གསུང་
། མི་མཐུན་པར་འདུག་ལགས་
107



ལོ་པཎ་གྱི་རྣམ་ཐར་ཕྱོགས་བསྒྲིགས།
ཞུས་པས། དེ་ཅི་ཡིན་ནམ་འཐུན་པ་ཅིག་འོང་ཐང་བ་ལ། ཁོང་སྐྱེ་བ་སྔ་མ་དུས་འཁོར་
མཁྱེན་པ་ཅིག(ཞིག)ནི་ཡིན་པར་འདུག་གསུང་སྐད། དེ་ཐུགས་བདེན་པར་འདུག། དུས་
འཁོར་སློབ་པ་ལ་ཚེགས་མ་བྱུང་
། དེ་དང་འདྲ་བར་གསང་འདུས་འདི་ཡང་སྐྱེ་བ་སྔ་
མར་སློབ་མྱོང་འདུག །དེའི་དོན་གྱིས་བསླབ་པ་ལ་ཚེགས་མ་བྱུང་གསུང་
། གདན་ས་
བས་ལྷ་ཁང་སྟེངས་པའི་དྲུང་དུ་ང་ཕར་ཕྱིན་ཅིག(ཞིག)ཁོང་ལ་ཞུ་བ་ཡིན་གསུངས་
པས༑ དུས་འཁོར་རང་ལ་ནན་ཆགས་མཛོད། ད་ལྟར་གྱི་ཕར་ཚད་པ་འདི་རྣམས་ལ་
ཆོས་ཀྱི་མགོ་རྩ་མི་འོང་བར་འདུག །ད་ལྟར་གྱི་ཕར་ཚད་པས་དུས་འཁོར་གྱི་མདོར་
བསྡུས་དང་པོ་ཡང་དགའ་གསུངས་འདུག་གསུང་
། ཆོས་རྗེ་ལྷ་ཁང་སྟེངས་པ་རང་ཤིན་
ཏུ་ཐུགས་རྗེས་འཛིན་པའི་སྟོབས་ཀྱིས་མཆེད་ཟླ། དབོན་པོ་གྲ(གྲྭ)པ་ཐམས་ཅད་ཐུགས་
དགྱེས་པར་བྱུང་བ་ཡིན། སྤྱིར་བླ་མ་ཐམས་ཅད་སྐུ་དྲིན་ཆེ། ཁྱད་པར་ཆོས་རྗེ་འདི་སྐུ་
དྲིན་ཆེ་བ་ཡིན། ད་ལྟར་ཚེ་རིང་པོ་ཡོང་བ་འདི་ཡང་ཁོང་གིས་ཚེ་སྒྲུབ་ཅིག་གནང་བ་
དེའི་ཡོན་ཏན་ཡིན་པ་འདྲ། ལར་གྱིས་བདག་གི་བླ་མ་དེ་ཡབ་མེས་རིམ་པ་ཐམས་ཅད་
ཀྱང་ཐུགས་དམ་དང་སྐུ་ཡོན་ཏན་ཆེ།
ཁྱད་པར་ཆོས་རྗེ་རིན་པོ་ཆེ་རང་སྐུ་ནས་གཞོན་ནུ་ལ་རབ་ཏུ་བྱུང་ནས་ཚུལ་
ཁྲིམས་ཕུན་སུམ་ཚོགས་པ་དང་ལྡན། དང་པོར་ཕར་ཚད་ཀྱི་ཡོན་ཏན་ཐམས་ཅད་
ལེགས་པར་བཅད། རྙིང་མའི་བཀའ་གཏེར་གཉིས་ཀའི་མཁྱེན་པ་རྒྱ་ཆེ། གསར་མའི་
དུས་འཁོར་ལ་སོགས་རྒྱུད་དང་སྒྲུབ་ཐབས་ལ་སོགས་པ་དུ་མ་མཁྱེན། ཀུན་མཁྱེན་ཆེན་
པོ་ཇོ་མོ་ནང་པ་དང་
། ཆོས་རྗེ་བླ་མ་དམ་པ་དང་
། ལོ་ཆེན་བྱང་རྩེ་དང་
། ཆོས་རྗེ་ཕྱོགས་
པ་ལ་སོགས་པའི་སྐྱེབས་སུ་དམ་པ་མང་དུ་བསྟེན། དུས་འཁོར་གསུངས་པས་སྐུ་འཁོར་
ན་དུས་འཁོར་གསུང་མཁན་ཡང་གསུམ་བཞི་ཙམ་ཡོད། ཁྲིད་རྒྱུན་དུ་གནང་བས་ཁང་
108



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
པ་རྣམས་ན་མུན་ཁང་མེད་པའང་ཆེར་མེད། གྲགྲྭ)པ་ཐམས་ཅད་ལ་ཉམས་བཟང་པོ་
སྐྱོང་རྒྱུ་ཡང་ཡོད། བླ་མ་ལ་གུས་པ་ཡང་ཞེ་ཐག་པ་ནས་བྱེད། ཆོས་རྗེ་རིན་པོ་ཆེ་རང་
སྐུ་སྐྱེ་སྔ་མ་དགའ་ལྡན་ནས་སྐུ་སྐྱེ་བ་འཕོས་པར་བྱེད་པས་ཐུགས་ངང་རྒྱུད་བཟང་
། སྐུ་
དྲུང་ན་ཡུན་དུ་བསྡད་པ་དག་གིས་ཀྱང་ཐུགས་ཁྲོས་པ་མཐོང་མ་མྱོང་བ་ཡིན། མི་ཤི་
ན་མ་གཏོགས་ད་ལྟར་བའི་མིའི་སྐྱོན་བརྗོད་གཏན་ནས་མི་མཛད་གསུངས་ནས་གུས་
པ་ཆེན་པོ་མཛད་པ་ཡིན་ནོ། །
དགུང་ལོ་ཉི་ཤུ་རྩ་དགུ་བཞེས་པ་བྱི་བའི་དཔྱིད་ཀ་སློབ་དཔོན་བསམ་བཟངས་
པ་དཔོན་སློབ་གཉལ་དུ་ཁྲ་ས་མཁན་པོས་ཆོས་བར་ལ་སྤྱན་དྲངས་པའི་ཕྱགས་ཕྱིར་
ཐེགས་ནས་སློབ་དཔོན་པས་ཚད་མ་གསུང་པ་རྫོགས་པར་གསན། རྟེའུ་ར་པ་ཆོས་རྗེ་
ཡེ་ཤེས་དཔལ་བཟངས་པ་ལ་གསང་འདུས་ཆག་ལུགས་གསན་པར་བཞེད་ནས་ཐེགས་
པས་ཁོང་གིས་མཇལ་ཁ་མ་མཛད། ཁ་ཅིག་ན་རེ། ཁོང་ལ་ཇོ་མོ་ཞིག་ཡོད་པས་དེས་
ཐུགས་ཞུམ་པ་ཡིན་ཟེར། ང་ལ་ཇོ་མོ་ཡོད་མེད་ལ་ཁྱད་མེད་པ་ཡིན་ཏེ་གསུང་
། དེ་དུས་
གདན་ས་ན་དྲུང་བསམ་པ་བཞུགས་འདུག་པས། གྲུབ་ཆེན་པ་ནས་བརྒྱུད་པའི་དུག་
སྔགས་ཤིག་གསན། གསེར་ཕྱེ་ཁའི་མཆོད་རྟེན་མཇལ་དུ་ཐེགས་ནས་ཞག་གསུམ་ཙམ་
བསྐོར་བ་མཛད། དེ་རེས་མཆེད་གྲོགས་ཐམས་ཅད་དངོས་པོ་སྒྲུབ་ཅིང་འདུག །ངས་ནི་
དཔེ་ཆ་ཁོ་ན་བསྒྲུབས་པས་བོང་རྒྱབ་ཅིག་བྱུང་བས་སྤྱན་དྲངས་ཡོངས། ཁོང་ཚོ་དང་ཞེ་
འདོད་སོ་སོར་སོང་བས་ལན་པ་ཡིན་གསུང་
། འཇམ་དབྱངས་ཀྱི་བསྟོད་པ་གང་བློའི་
ཊཱི་ཀཱ་ཞིག་ཀྱང་བརྩམས། དེའི་དབྱར་སྤྱན་གཡས་སུ་བཞུགས་ནས་དུས་འཁོར་གསུངས།
དེའི་དབྱར་མཇུག་རྡོ་རྗེ་འཛིན་པ་བཀྲ་ཤིས་རྒྱ་མཚོ་བས་རྔོ་ཐོག་ཏུ་སྤྱན་དྲངས་
ནས་བླ་མར་བཟུང་། དེར་ཁོང་ལ་ཕུར་བ་ལྷ་ནག་གི་དབང་
། གསང་ལྡན་གྱི་དབང་
།
109



ལོ་པཎ་གྱི་རྣམ་ཐར་ཕྱོགས་བསྒྲིགས།
ཕུར་བ་རྩ་ཐུང་གི་བཤད་འབུམ་རྡོ་རྗེ་དོན་གསལ་རྣམ་དག །སྤར་ཁབ་ཀྱི་ཊི་ཀཱ་དཔལ་
ལྡན་རྡོ་རྗེ་རྒྱལ་མཚན་པས་མཛད་པ་རྣམས་གསན། གསང་སྙིང་ལ་བོད་ཊིཀ་མང་
དུ་འདུག་ནའང་འགྲེལ་བཤད་འདི་ལས་མ་གཟིགས་གསུང་
། ཡང་དག་མེ་གཅིག་གི་
དབང་བཞི་ག་ཚང་བ་ཡོད་པ་ཞིག་གསན། ཁོང་གིས་གནས་རྙིང་གི་མཁན་པོ་རིན་
ཆེན་རྒྱལ་མཚན་ལ་གསན་པར་འདུག་གསུང་། ཁོང་ལ་གུ་རུ་དྲག་པོའི་དབང་དང་
སྒྲུབ་སྐོར་མང་དུ་བཞུགས་འདུག་པ་རྣམས་ཀྱང་གསན། དེའི་སྟོན་ཀུན་བཟང་རྫོང་
ཞེས་བྱ་བའི་རི་ཁྲོད་དུ་བཞུགས་ནས་གཤིན་རྗེ་གཤེད་ལོ་ཐུགས་དམ་དུ་མཛད་པས་
ཐུགས་ཀྱི་སྟེང་དུའང་བྱིན་བརླབས་གནས་དེ་ཉིད་དུའང་བྱུང་
།
དེ་ནས་ཕྱི་ཞིག་ནས་ནི་དེའི་བྱིན་བརླབས་ཆེན་པོ་བྱུང་བར་གོ་གསུང་། དེར་
ཐུགས་དྭངས་ནས་རྒྱལ་བཟངས་རིན་རྒྱལ་གྲོངས་པ་ཡང་ཐིངས་པའི་མནལ་ལམ་ཡང་
བྱུང་༑ དེ་ནས་རྩེས་ཐང་གི་སྣང་བ་ཁྲ་མོར་བཞུགས་ནས་དུས་འཁོར་ལེའུ་དང་པོའི་
མཇུག་གི་གོ་སླའི་ཊི་ཀཱ་ངང་མོ་བརྩེན་ཡང་བརྩམས། ནམ་རྫོང་སྟེངས་པ་ཤཱཀྱ་དོན་
གྲུབ་པས་ཞུགས(ཞབས)ཏོག་ལེགས་པར་མཛད་ནས་ནམ་རྫོང་སྟེངས་སུའང་ཐོག་རེ་
བཞུགས། དུས་ཕྱིས་ཁོང་ཤིན་ཏུ་དད་ནས་མི་གཞན་དང་ངེད་ཀྱི་ཆོས་རྗེ་གཉིས་མི་
འདྲ༑ ལོ་སྐོར་བཅུ་གཉིས་རང་ལའང་བྱི་བ་བྱི་བར་མི་ཅིག(གཅིག)། གླང་གླང་དུ་མི་
ཅིག(གཅིག)ཟེར་བའང་ཡོད། དགའ་ལྡན་གླིང་གི་བླ་མ་ཡོན་ཏན་ལྷུན་གྲུབ་པའི་སར་
ཐེགས་ནས་གསུང་རབ་ཀྱི་འབེལ་གཏམ་མང་དུ་མཛད། ཁོང་ཤེད་རེ་དེ་རིང་སློབ་
དཔོན་གཞོན་ནུ་དཔལ་བ་འདིར་བྱོན། ཇ་དཀར་ནི་མེད། ཇ་ནག་ཡང་བསྐོལ་ཡང་
བསྐོལ་བྱས། ཆོས་ཀྱི་གསུང་གླེང་མང་དུ་བྱུང་
། སྐྱེས་ཐོབ་ཀྱི་ཤེས་རབ་དེ་ང་ཆེ་བར་
འདུག །སྦྱངས་སྟོབས་ཀྱི་ཤེས་རབ་དེ་ཁོང་ཆེ་བར་འདུག །བསྒོམས་པའི་ཉམས་མྱོང་དེ་
110



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
ཨ་ཕོ་བཟང་བར་འདུག། གསུང་སྐད།
གླང་ལོའི་དབྱར་ཆོས་ཆོས་རྗེ་རོང་ཆེན་པ་དཔོན་སློབ་ཐང་པོ་ཆེར་ཆོས་བར་
ལ་ཕེབས་པས་དེར་ཐེགས་ནས་དཔོན་སློབ་རྣམས་ལ་བསྙེན་བཀུར་ཞིག་ཀྱང་ཞུས་
ཏེ༑ རྒྱུད་བླ་མ་གཞུང་རྐྱང་གི་བཤད་པ་དང༌
། རྣམ་ངེས་ཀྱི་བཤད་པ་གསན་ཞིང་སྤྱི་
ཆོས་གསུང་བ་རྣམས་ཀྱང་གསན། གསང་འདུས་རིམ་ལྔའི་བཤད་པ་ཅིག(གཅིག)ཞུས་
པས་འདི་ཚོ་ལ་ངེད་རང་ཚོ་ཕོ་ཚོད་སུ་ཚ་ཡིན་གསུངས་ནས་གནང་། ཆོས་རྗེ་དེ་ཇོ་
བོ་ཤིན་ཏུ་བཟང་། གྲུབ་མཐའི་ཕྱོགས་ཞེན་ཀྱང་ཆུང་
། ཞལ་ནས་ཀྱང་ཐོག་མ་མེད་པ་
ནས་ཀྱི་དངོས་འཛིན་གྱི་འཆིང་བས་ཆོག །དེའི་སྟེང་དུ་གྲུབ་མཐའི་འཆིང་བའི་སྣོན་
མ་མི་དགོས་གསུང་
། འཕྲལ་དུ་ནི་ཆོས་ཁྲིད་ཁར་ཕག་ཕག་དང་ཞལ་ཕོ་མང་པོ་མཛད་
གསུང་། ཐང་པོ་ཆེའི་སའི་བླ་མ་བ་ལ་ཐུབ་པ་དགོངས་རྒྱན་གྱི་ལུང་ཅིག(གཅིག)ཞུས་
པས་ཁོང་ང་ལ་ལུང་མེད་གསུང་སྟེ་གསེར་ཁང་པའི་ཕྱོགས་མཐོང་དུ་འདུག་གསུང་
།
དེ་ནས་སྟོན་ཀར་སོང་བ་དང་དྲུང་ལོ་ཙཱ་པའི་གསུང་ནས་ཆོས་རྗེ་སྒྲོན་མ་བ་དེ་
ཡང་ཕེབས་ཡོད་པར་འདུག་གསུངས་པས། གཟིགས་སུ་ཕེབས་པས་རྩེས་ཐང་གི་བསམ་
གཏན་གླིང་ན་ཕེབས་འདུག་ནས་དེར་བཞུགས་ཏེ་མདོ་དབང་ཆེན་མོ་མཛད་པའི་
དབང་རྒྱ་ཡང་མཛད། དབང་མི་བདུན་བཅུ་རྩ་ལྔ་ཙམ་གྱིས་ཟླ་བ་གཅིག་གི་བར་ཞུས།
གཞན་ཡང་སྒྱུ་འཕྲུལ་ཞི་ཁྲོ། དོང་སྤྲུགས། ཚེ་བདག་ལ་སོགས་པའི་དབང་མང་པོ་དང་
།
གསང་སྙིང་ལམ་རིམ་དང་བཅས་པའི་བཤད་པ་དང་། ལུང་མང་པོ་མཛད་པ་ཕལ་ཆེར་
བའང་གསན།
ཁ་ཅིག་གིས་གཤིན་རྗེ་ཁ་ཐུན་གྱི་སྐོར་རྣམས་ཞུས་པའི་ཞར་ལ་དེའི་ཆོས་སྐོར་
བརྒྱ་ཙམ་གྱི་ལུང་ཡང་གསན། འབུལ་བ་བསྙེན་བཀུར་ཡང་གཉིས་ཙམ་ཞུས། ལན་
111



ལོ་པཎ་གྱི་རྣམ་ཐར་ཕྱོགས་བསྒྲིགས།
ཅིག(གཅིག)རབ་བརྟན་གླིང་ན་བཞུགས་འདུག་པས་ཕྱག་འབུལ་དུ་ཐེགས་པས། སྟག་
རྩེ་བ་དང་ཡོན་མཆོད་ཀྱི་འབྲེལ་དེ་ནས་བྱུང་བ་ཡིན། སྟག་གི་ལོ་ལ་སྒོ་མོ་རིན་པོ་ཆེ་
བཟང་པོ་དཔལ་བ་སྣེ་གདོང་རྩེ་ན་བཞུགས་པ་ལ་གཟུངས་གྲ་ལྔའི་རྗེས་གནང་རིན་
རྣམ་པའི་ཡིག་ཆའི་སྟེང་ནས་གསན། གཏེར་མའི་ཚེ་སྒྲུབ་ཅིག་གནང་ནས་འདི་དྲང་
ཁ(བྲན་ཀ)དཔལ་ཡོན་གྱིས་བསྒྲུབས་པའི་ལྕགས་ཀྱི་སྲོག་པ་རྩ་དེ་ཡིན་པར་འདུག་
གསུངས་ནས་གནང་བ་ཡིན་གསུང་
།
དེ་ནས་ཡོས་ལོའི་བར་དུ་རྩེད་ཐང་དུ་གཙོ་བོར་བཞུགས་ནས་ལྷ་ཁང་སྟེངས་
སུའང་བཞུགས། ཡར་འབྲོག་གི་ཆབ་ཚན་ལ་ཐེགས་ནས་སྐྱེས་མཆོག་སྨོན་ལམ་པ་
གསེར་གླིང་ན་བཞུགས་པའི་སྐུ་མདུན་དུ་མཇལ་ནས་བློ་སྦྱོང་སེམས་པའི་རིམ་པ་
གསན།
དེ་ནས་འཇམ་དབྱངས་ནམ་མཁའ་བཟང་པོ་དང་མཇལ་ནས་ཆོས་རྗེ་རང་བྱུང་
རྡོ་རྗེའི་ཆོས་དྲུག་གསན། འབེལ་བའི་བཀའ་མཆིད་ལེགས་པར་གསུང་བ་རྣམས་ཀྱི་
ལན་ལེགས་པར་གསོལ། མཚད་ཉིད་པ་རྣམས་སྒོམ་ཆེན་པ་གཏི་རྒན་ཟེར་ནས་བརྙས་
པ་བྱེད། ཁོང་མདོ་མངས་ཀྱང་ཚར་གསུམ་ཙམ་གཟིགས། དེའི་དོན་ལ་ཐུགས་ལེགས་
པར་ཞུགས་ནས་ཞག་བདུན་བདུན་ཙམ་གྱིས་བར་དུ་མནལ་མེད་པའང་བྱུང་འདུག་
གསུང་། གླང་ལུང་བའི་གསུང་ནས། སློབ་དཔོན་པ་རྗེས་ཐོབ་དང་རྗེས་ཤེས་ཟེར་བ་
དེའི་ཁྱད་ཅི་ཡིན་པ་གསུང་
། མཉམ་བཞག་གི་སྟོབས་ཀྱིས་དེ་ལས་ལངས་པའི་ཚེ་ཡོན་
ཏན་ཅིག(ཞིག)སྐྱེས་པ་ལ་རྗེས་ཐོབ་དང་དེ་མ་ཡིན་པའི་ཤེས་པ་རང་ག་ལ་རྗེས་ཤེས་
ཟེར་བ་ཡིན་ལས་ཆེ་ཞུས་པས། དེ་ཀ་ཡིན་གསུང་དུ་བྱུང་གསུང་
།
རབ་བརྟན་གླིང་ན་མཁན་ཆེན་རྒྱལ་བཟངས་པ་བཞུགས་འདུག་པས་ཕྱག་
112



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
འབུལ་དུ་ཐེགས་ནས་སྦྱོར་དྲུག་བསྡུས་པ་ཅིག(གཅིག)ཀྱང་གསན། ཀུན་མཁྱེན་པ་བདེ་
གཤེགས་སྙིང་པོ་གང་ལ་བཞེད་པར་འདུག་གསུང་། རྣམ་ཀུན་མཆོག་ལྡན་ལ་བཞེད་
པ་འདྲ་ཞུས་པས། ཀུན་མཁྱེན་ཤངས་པའི་བཞེད་དྲིས་པ་ཡིན་གསུང་
། མེད་བཀག་
ལ་བཞེད་པར་འདུག་ལགས་ཞུས་པས། ནིམ་པའི་ཤིང་ལས་རྒུན་འབྲུམ་མིན་ཏེ། ཟེར་
བ་རྣམས་ཐོན་པར་འདུག་གམ་གསུང་
། ལེགས་པར་བཏོན་པས་སྟོང་པ་ལས་ནི་མྱང་
འདས་བདེ་བ་ཟེར་བའི་སྟོང་པ་དེ་མེད་བཀག་ལ་ཟེར་བ་ཡིན་གསུང་
། འདི་ཁ་ནས་
བདེ་གཤེགས་སྙིང་པོ་དེ་གང་ལ་བཞེད་ཞུས་པས། དེ་བཞིན་ཉིད་ལ་བྱེད་གསུང་། དེ་
བཞིན་ཉིད་དེ་ཁ་ངོས་གང་ལ་འཛིན་ཞུས་པས། བུམ་པ་རང་བཞིན་མེད་པ་ལ་བྱེད་
གསུང་། དེ་ཁ་མེད་བཀག་མ་ལགས་སམ་ཞུས་པས། ཅི་ཡང་བཀའ་མི་གནང་། དེ་ཉིན་
ལེགས་པར་གསུང་བར་མི་བཞེད་པ་དང་ཐུག་པ་ཡིན། རྒྱུད་བླའི་ཊཱི་ཀ་ན་ལེགས་པར་
བཀོད་ཚར་འདུག་པས་མེད་བཀག་ལ་མི་བཞེད་པར་འདུག་གསུང་།
དེ་ནས་དགུང་ལོ་སུམ་བཅུ་རྩ་གསུམ་བཞེས་པ་ཤིང་ཕོ་འབྲུག་གི་དཔྱིད་རྐྱང་
ཆེན་དུ་ཐེགས་ནས་སླར་ཡང་དུས་འཁོར་རྒྱུད་འགྲེལ་གྱི་དཀའ་བའི་གནས་རྣམས
ལ་དྲི་གཏུག་གིས་ལེགས་པར་གཏན་ལ་འབེབས་པར་ཞུས་པས། རྐྱང་ཆེན་པ་ཐུགས་
སྤྲོས་པ་ཆུང་བའི་སྟོབས་ཀྱིས་ཡོངས་སུ་རྫོགས་པར་ནི་མ་སོང་
། རྐྱང་ཆེན་པ་ལུགས་
སྟོད་ནས་བླ་མ་དབོན་པ་ཞེས་བྱ་བ་ཞིག་བཞུགས་པ་མཇལ་དུ་ཐེགས་གསུང་བས་
དེའི་ཕྱགས་ཕྱིར་ཐེགས་ནས། དབོན་པ་ལ་གཟའི་སྐོར་རྣམས་ཞུས་པས་བསྒོམ་བཟླས་
ཅིག(ཤིག)གནང་ནས་མེ་ཕར་ཕུ་བས་སྨ་ར་ཚུར་ཚིག་ཡོང་བ་ཡིན་ནོ་གསུངས་ནས་
རྗེས་གནང་ནི་གནང་མ་བྱུང་
། ཁོང་ཀུན་མཁྱེན་ཚུལ་བློའི་དབོན་པོར་འདུག་གསུང་
། དེ་
ནས་དཔོན་སློབ་ཁ་ཡར་ཞིག་མཛད་ནས་ཆོས་རྗེ་རོང་ཆེན་པ་སྐྱི་སྨད་སྙེ་ཕུ་ཤུག་གསེབ་
113



ལོ་པཎ་གྱི་རྣམ་ཐར་ཕྱོགས་བསྒྲིགས།
ན་བཞུགས་པའི་སྐུ་མདུན་དུ་ཐེགས། སྤྱི་ཆོས་རྣམས་གསན་ཞིང་ཁྱད་པར་དམར་སྟོན་
རྒྱམ་རིན་པས་དབུ་མ་འཇུག་པ་གསན་ཞིང་འདུག་པས་གསན། དམར་སྟོན་པ་འདུལ་
བ་གསུང་གི་འདུག་པ་ཡང་གསན། ཆོས་རྗེ་རོང་ཆེན་པ་ངན་སོང་སྦྱོང་རྒྱུད་ཀྱི་རྒྱུད་ཀྱི་
བཤད་པ་ཡང་གསན། ཤུག་གསེབ་ཀྱི་བླ་མ་དེ་ལ་བླ་མ་དགོངས་འདུས་ཀྱི་གཏེར་ཆོས་
པོ་ཏི་ཆེན་པོ་བདུན་བཞུགས་འདུག་པ་རྣམས་ཀྱང་ལེགས་པར་གཟིགས་ནས་གཏད།
ཁོང་ཤེད་རེ་ངེད་ཀྱི་འདི་ཚོ་ལ་དུང་ལོ་ཙཱ་བ་ནི་བཀའ་སྐྱོན(བཀྱོན)རང་མཛད། སློབ་
དཔོན་གཞོན་ནུ་དཔལ་བ་ནི་བཀའ་སྐྱོན(བཀྱོན)ཡང་མི་གསུང་
། བསྟོད་སྒྲ་ཡང་མི་
གསུང་ཟེར་སྐད།
དེའི་དབྱར་དཔོན་བཞི་མཛོམ་པས་ཆོས་རོང་པ་དཔོན་སློབ་བྱང་ཆུབ་གླིང་དུ་
སྤྱན་དྲངས་ཆོས་བཙུགས། དགོན་པ་འདེབས་པར་ཞུས་ཏེ་ཞབས་ཏོག་ཀྱང་བཟང་
བར་མཛད། དེར་གཟིམས་སྤྱིལ་ཅིག་ཞིག)གི་རྩིག་རྨང་མཛད་པས་ངེད་རང་གི་འཁོར་
རྣམས་འཇིགས་བྱུང་གསུང་
། དེར་བརྒྱད་སྟོང་པ་གསན། དེ་ནས་སྟོན་ཀ་ཆུ་ཤུལ་རྫོང་
དུ་ཆོས་བར་ལ་སྤྱན་དྲངས་པའི་སར་ཡང་བཞུགས་ཏེ་དབུ་མ་སྙིང་པོ་རྩ་འགྲེལ་གསན།
ལན་ཅིག་ཐོག་ཅིག་ན་ཞབས་སྐོར་ཅིག(ཞིག)མཛད་ཅིང་བཞུགས་པའི་ཚེ། ཁ་ཅིག་དང་
བོན་པོ་ཚུལ་ཁྲིམས་ཟེར་བ་ཅིག(ཞིག)ཡོད་པ་རྣམས་ལབ་མང་དུ་བྱེད་ཅིང་འདུག །ཁ་
ཅིག་ནས་འདིར་ཕེབས་པར་ཞུ་དང་
། ཁོ་ཟེར་བ་འདི་ཡིན་ན་བོན་ལ་ཡང་ལེགས་པར་
ཡོད་པར་འདུག་ཟེར་བས། ལོས་འོང་། ཁོང་ཚོས་ངེད་རང་གི་ཆོས་ནས་བསྒྱུར་བ་ཡིན་
པས་ལེགས་ལེགས་འདྲ་ཡང་གཙོ་བོ་སྐྱབས་འགྲོ་བཟློག་ནས་མེད་པས། ཐམས་ཅད་
ཕྱིན་ཅི་ལོག་ཏུ་འགྲོ་བ་ཡིན་གསུངས་པས་ཁོ་ཁྲོས་ནས་ཁྱོད་ཤི་ན་ཐལ་རླུང་ཅིགངཞིག)
འོང་༑ ང་ཤི་ན་ཉི་མ་ཚ་བས་འོང་ཟེར་ཏེ་ཁོ་གྲིར་ཤི་གསུང་། དེར་བཞུགས་རིང་ལ་
114



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
ཡང་ཐམས་ཅད་དང་འབེལ་གཏམ་ཁོ་ན་མཛད། ལན་ཅིག་གནས་རྙིང་པ་གྲགས་འོད་
ཟེར་བའི་དགེ་བའི་བཤེས་གཉེན་དེ་དང་འབེལ་གཏམ་མང་དུ་མཛད་ནས་ཚིག་རེ་
རེ་ལ་གོ་བ་རེ་དགོས་པ་ཡིན་མོད་གསུངས་པས་སློབ་དཔོན་པ་དེ་བྱུང་ན་སངས་རྒྱས་
རང་ཡིན་མོད་དེ་ཟེར། བཟད་པ་ཆོས་རྒྱལ་དཔལ་བཟངས་པས་ཆོས་རོང་པ་དཔོན་
སློབ་ཁ་ཡར་ཅིག་ཞག་གསུམ་བཟད་མཐོང་སྨོན་དུ་སྤྱན་དྲངས་པའི་ཕྱགས་ཕྱིར
ཐེགས། དེར་དགེ་བའི་བཤེས་གཉེན་ཆོས་གོས་སྣམ་ཕྲན་མ་བཞེས་པ་ཅིག(ཞིག)ཀྱང་
བྱོན་ནས་འབེལ་གཏམ་མང་དུ་མཛད།
ཁྱད་པར་དུ་སོགས་འདི་ལ་དགོས་པ་ཅི་ཡོད་པ་ཡིན་ཟེར་ནས་འདྲི་བྱུང་བས།
དུ་སོགས་ཀྱིས་ཡེ་ཤེས་ཀྱི་སྐུ་འགྲུབ་ཚུལ་རྣམས་ལེགས་པར་གསུངས་པས། ཁོང་དགྱེས་
ནས་ད་དུ་སོགས་ལ་དགོས་པ་བྱུང་ཟེར། རྟིང་དུ་སོང་དུས་སྒྲུབ་པ་བ་རྒྱ་མཚོ་དཔལ་
ཞེས་བྱ་བའི་བསྙེན་སྒྲུབ་པ་ཆེན་པོ་དེ་ཡིན་པར་འདུག །
དུས་ཕྱིས་ཆོས་རྗེ་པཎ་ཆེན་སྤྱན་དྲངས་ནས་དཔལ་སྡེར་ཕེབས་པའི་ཚེ་ཁོང་ཡང་
ཆོས་རྗེ་མཇལ་དུ་བྱོན། དྲུང་མཁན་ཆེན་པ་ག་ན་བཞུགས་འདུག །ང་ཕྱག་འབུལ་བ་
ཡིན་གསུངས་ནས་ཁོང་རང་གི་སྤྱན་ཚབ་དེ་ལ་དྲི་ཞིང་འདུག་གསུང་
།
ཆོས་རོང་པ་ལ་
ཀླུ་དབང་རྒྱལ་པོའི་སྒྲུབ་ཐབས་ཀླུ་སྒྲུབ་ཀྱིས་མཛད་པ་ཡང་གསན། དེ་ནས་གོང་དཀར་
ན་དབང་གྲགས་པ་རྒྱལ་མཚན་ཕེབས་པར་ཕྱག་འབུལ་དུ་ཐེགས་པས་སྐུ་མདུན་དུ་
བྱམས་གླིང་པ་དང་བགྲོ་གླེངས་གྱིས་གསུངས་ནས་བཞེངས
། མཁན་ཆེན་གཞོན་འོད་
པ་དང་ཡང་བགྲོ་གླེང་མཛད་པས་ཕྱག་ལ་བ་ལུའི་ཕྱག་ཚེ་སྐོར་ཆེ་བ་ཞིག་ཡོད་པ་ཕྱག་
བརྐྱང་བའི་ཚེ་བུད་ནས། ཕ་ཚད་དེ་ན་བླ་མ་གནས་གནང་བ་ཡིན་ཟེར་བ་ཅིག་ཞིག
བཞུགས་པའི་སྐར་མ་གན་ཡོལ་གྱི་ནང་དུ་ཁྲོལ་ཟེར་ནས་སོང་བས། ཆག་ཡོད་དགོངས་
115



ལོ་པཎ་གྱི་རྣམ་ཐར་ཕྱོགས་བསྒྲིགས།
ཙ་ན་ཅི་ཡང་མ་བྱུང་བར་འདུག །དེ་འཁྲུལ་ཞིག་བསོད་ནམས་འབུམ་མེ་ཨེ་ཡིན་
གསུང་།
གོང་མ་ཆེན་པོའི་གསུང་ནས། ཁོ་དེ་སློབ་དཔོན་སྟོན་ཤཱཀ་དེ་ཆང་འཐུང་གི་
ཡོད་ཨ་གསུང་། དུམ་རེ་བཞེས་ཏེ་གང་བཞེས་ཐམས་ཅད་རིང་བསྲེལ་དུ་སོང་བྱུང་
ལགས་ཞུས་པས། དེ་ཀ་བྱུང་གསུང་། དེར་གོང་དུ་ཆོས་རྗེ་རོང་ཆེན་དཔོན་སློབ་ཀྱི་ཆོས་
བར་གྱི་སྦྱིན་བདག་ཞུས་པས། ཡར་ཀླུངས་སུ་བྱོན་གྱིས་གསུངས་ནས་དེའི་ཞུ་བའང་
གྲུབ་གསུང་། དེ་ནས་རྩེད་ཐང་དུ་ཕེབས་ཏེ་རྔོག་ལུགས་རྣམས་གསན་པར་བཞེད་པའི་
ཚེ༑ ཁ་ཅིག་ན་རེ། རིན་པོ་ཆེ་པ་རང་ལ་གསན་པ་འཐད་ཟེར། ཁ་ཅིག་སྣང་ར་བ་ལ་
གསན་པ་འཐད་ཟེར། ཆུ་མིག་དགོན་གསར་དུ་སློང་ཤེར་ལྷུན་པ་ལ་རྨི་ལམ་དུ་ཡི་དམ་
ལ་ཞུར་བཅུག་པས། ཁོང་གི་སྐུ་སྐྱེ་སྔ་ཕྱིའི་ལུང་བསྟན་མང་པོ་དང་
། རིན་པོ་ཆེ་པ་རང་
ལ་ཞུས་པ་ལེགས་གསུང་བ་འཐད་པ་དང་བཅས་པ་བསྐུར་བྱུང་བ་དང་
། བསམ་གཏན་
གླིང་དུ་སློབ་དཔོན་ཡེ་ཤེས་དཔལ་ལ་པྲ་འབེབས་སུ་བཅུག་པས་ཕྲ་རྟེན་ན་རེ། དབུ་རྩེ་
ཅིག(ཞིག)འདུག །
དེའི་སྟེང་ན་བླ་མ་ཅིག(ཞིག)འདུག། དེའི་སྒོ་རྩ་ན་མ་ནག་པོ་རལ་གྲི་བཟུང་བ་
ཅིག(ཞིག)འདུག་ཟེར་བས་སྤྲེའུ་ཞིང་རིན་པོ་ཆེ་རང་ལ་གསན་པ་ལེགས་པར་དགོངས་
ནས། འབྲུག་ལོའི་འཇུག་ཏུ་ཉེ་བ་གཞུང་སྤྲེའུ་ཞིང་དུ་ཐེགས་ནས། རིན་པོ་ཆེ་བྱང་
ཆུབ་དཔལ་བའི་ཞབས་ལ་གཏུགས་ཏེ་དབུ་མཛད་བཀྲ་ཤིས་དཔལ་ཞེས་བྱ་བའི་སར་
བཞུགས་ནས་དགེ་འདུན་སྒང་བའི་མཁན་ཆེན་སེང་གེ་དཔལ་བ་དང་ལྷན་དུ་གསན་
པ་ལ། ཐོག་མར་ཀྱེ་རྡོ་རྗེ་ཡབ་བཀའ། ཡུམ་བཀའ། རིགས་བསྡུས་རྣམས་ཀྱི་དབང་
ཡོངས་སུ་རྫོགས་པ། བརྟག་གཉིས་རིན་ཆེན་རྒྱུན་འདྲ་དང་རྔོག་པའི་གསུང་སྒྲོས་
116



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
སྦྲགས་པའི་བཤད་པ། གུར་ཞེ་སྡང་རྡོ་རྗེའི་ཊི་ཀའི་སྟེང་ནས་བཤད་པ་ལེགས་པར་
གསན། དེ་རྗེས་རྒྱུད་སྡེ་གཉིས་ཀྱི་རྫོགས་རིམ་ནཱ་རོ་ཆོས་དྲུག་གི་ཁྲིད་གནང་བ་ལ།
རྩ་བའི་ཁྲིད་ཞལ་གདམས་བཀའ་བཞིའི་ལོ་རྒྱུས་དང་བཅས་པ། སྟེང་སྒོ་རྣམ་གྲོལ།
ཨ་ཐུང་ཚིགས་སུ་བཅད་པ་བརྒྱད་པ། རིམ་པ་ལྔ་ལྡན། དབང་ཉམས་ཕྱག་རྒྱ་ཆེན་པོ།
གཉིད་འོད་གསལ། འབྱུང་བཞི་རོ་སྙོམས། ཁ་སྦྱར་དབྱེ་བའི་ཡིག་ཆུང་། འོད་གསལ་
དོན་བཞི་མ། གྲོང་འཇུག །འཕོ་བ་དང་གྲོང་འཇུག་གི་ཞལ་གདམས། ཕྱག་རྒྱ་ཆེན་པོ་
སྣང་བ་ཕྱི་ཤུར་རྣམས་གསན། མེ་ཏི་པའི་ལམ་དགུ་ཕྲུགས། སྒྲུབ་ཐབས་མཚོ་སྐྱེས། ཡན་
ལག་དྲུག་པ། བདུད་རྩི་འོད། མི་ཐུབ་ཟླ་བའི་བདག་མེད་པའི་སྒྲུབ་ཐབས་རྣམས་གསན།
དེ་ནས་མ་ཡ་ལྷ་ལྔའི་དབང་། ཐོགས་མེད་གྲགས་ཀྱི་ཊི་ཀཱ་དང་གསུང་སྒྲོས་
སྦྲགས་ནས་རྒྱུད་ཀྱི་བཤད་པ། ཀུ་ཀུ་རི་བའི་ཆོས་བདུན། སམྦུ་ཊིའི་རྒྱུད་ཞེ་སྡང་རྡོ་རྗེའི་
ཊི་ཀ་དང་བཅས་པ། རྒྱུད་ཕྱི་མ། གདན་བཞིའི་ཡབ་བཀའ་ཡུམ་བཀའི་དབང་། རྩ་རྒྱུད་
བཤད་པ་དང་བཅས་པ། རྣལ་འབྱོར་ནམ་མཁའ། ཡེ་ཤེས་དབང་ཕྱུག་མ། ཤིང་ཅིག་
དཀའ་འགྲེལ། མཆན་ཁུང་སྦྱོར་བ། སྒྲུབ་ཐབས་ཨརྱ་དེ་བས་མཛད་པ། བཤད་རྒྱུད་ལེའུ་
བརྒྱ་དང་གསུམ་ཡོད་པ། མནྡྲ་ༀ་པ། དཀྱིལ་ཆོག །ངག་དབང་གྲགས་པའི་འཆི་བླུ། །འགྲེལ་
པ་དྲན་པའི་རྒྱུ་མཚན། མཚན་བརྗོད་ཞེ་སྡང་རྡོ་རྗེའི་ཊཱི་ཀ་དང་བཅས་པའི་བཤད་པ།
སྔགས་དོན་རྣམ་གཟིགས། གསང་ལྡན་ཊི་ཀ་དང་བཅས་པ། དབང་རིམ་གཉིས། སྦྱིན་
སྲེག་ཊཱི་ཀ་དང་བཅས་པ། མཚན་གྱི་སྔགས་སྒྲུབ། བཀླགས་པའི་སྒོམ་ཁོག་དགེ་བསྙེན་མ་
གྲགས་སྦྱིན་མ། སྙན་གྲགས་དགེ་མ། ཨ་ཤོ་ཀ་རིགས་གསུམ་གྱིས་མཛད་པའི་སྒྲུབ་ཐབས་
རྣམས་གསན། བདེ་མཆོག་སྙན་བརྒྱུད་ཀྱི་སྐོར་ལ་དབང་དང་
། ཡེ་ཤེས་མཁའ་འགྲོ་
ནས་རྒྱུ ཕོ་བ་ལུང་པ་ཡན་གྱི་རྣམ་ཐར། རྡོ་རྗེའི་ཚིག་རྐང་ནཱ་རོས་མཛད་པ། བཀའ་རྒྱ་
117



ལོ་པཎ་གྱི་རྣམ་ཐར་ཕྱོགས་བསྒྲིགས།
ཉམས་ལེན་གྱི་བསྡུས་དོན་ལ་སོགས་ཚོན་ཆོས)ཚན་ལྔ་བཅུ་རྩ་གསུམ་གསན། ཨོ་རྒྱན་
དྲག་སྒྲུབ་རིན་ཆེན་གླིང་པའི་གཏེར་མའི་སྐོར་ལ། སྒྲུབ་ཐབས་རྩ་བའི་མན་ངག་སྙིང་
འདྲ༔ རང་སྒྲུབ་གསལ་བའི་སྒོམ་ཁོག །དངོས་གྲུབ་གཏོར་མའི་འཕྲིན་ལས། སྨིན་བྱེད་
དབང་གི་ཆོ་ག །འཇམ་དཔལ་སྐུ་སྒྲུབ། རྟ་མགྲིན་གསུང་སྒྲུབ། ཕྱག་རྡོར་ཐུགས་སྒྲུབ། བྱ་
ཁྱུང་འཕྲིན་ལས། སྲེའུ་གསོ་བ། སེར་བསྲུངས། བཀྲ་ཤིས་བུམ་པ། རྩོད་བཟློག །སྦྱིན་སྲེག །
ལག་མཆོད། བསྒྲལ་བའི་གཏོར་མ། གནོད་བྱེད་འདུལ་བ། སྡིག་པ་ནག་པོའི་གདམས་པ།
དབང་བསྐུར་རྣམས་གསན། ཚེ་དཔག་མེད་ལྷ་དགུའི་དབང་
། འཆི་མེད་འཁྲུལ་འཁོར་
གྱི་ལུང་དང་ཕྱག་ལེན་རྣམས་ལེགས་པར་གསན།
དབང་གསན་པའི་སྐབས་སུ་དབང་ཆང་ཞིག་གྲབས་མཛད་པས། འགོང་ཅིག(ཞིག)
བྱུང་འདུག་ཟེར་བས་ད་ཁ་ཕྱེ་ལ་ཁོང་རང་ཚོ་བྱིན་ཞོག་གསུངས་པས། དེ་ཉིན་ནང་
ཐམས་ཅད་སྐྱུར་དྲིར་སོང་ནས་རྒོངས(དགོང)མོ་དྲི་ཡང་ཆད། སྦང་མ་ལའང་ཅི་ཡང་མི་
བྲོ་བ་ཞིག་བྱུང་གསུང་། དེར་ཆོས་གསན་པའི་ཞར་ལ་བླ་མ་ཆོས་མཛོད་བྱ་བ་ལ་དབང་
མདོར་བསྟན་གསུངས་པའི་ཚེ། དི་རིང་འདི་ཙམ་ཞིག་འཆད་དགོངས་པ་མཛད་ནའང་།
ཁོང་གི་མདུན་དུ་སླེབ་འཕྲལ་དུ་ཐོབ་སྟེ་འགྲོ་ཞིང་འདུག་པས་ཞག་གསུམ་དུ་ཅི་ཡང་
མ་གསུངས། དེ་ནས་ཉིན་ཅིག(གཅིག)ཁྱེད་ལ་བླ་མ་ཅིག(གཅིག)དང་ཐུག་ཅིག(གཅིག)
ཡོད་པ་ཨེ་ཡིན་གསུངས་པས། དེ་ཅི་ལགས་ཟེར། འདི་བཞིན་འོང་གི་འདུག་གསུངས་
པས། མེད་ཟེར། ཡང་ཡོད་པར་འདུག་གསུངས། སེམས་པ་ཅིག(ཞིག)བྱས་ནས། ཐུགས་
བདེན། ངས་བླ་མ་རི་པ་ལ་སྦྱོར་དྲུག་ཞུས་ནས་མ་ཚར་བ་ལ་འགྲོ་གྲབས་བྱས་པས། ཁོང་
གིས་ཆང་དྲངས་ནས་དེ་ཙུག་མ་བྱེད་པར་སྡོད་ལ་ཆོས་འཕྲོ་ཉོན་གསུང་ཡང་
། མ་ཉན་
པར་ཕྱིན་པ་ཅིག(ཞིག)ཡོད་ཟེར།
118



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
དེ་ནས་ཆོས་རྗེ་སེམས་དཔའ་ཆེན་པོ་ཆུ་བོ་རི་ན་བཞུགས་པའི་སྐུ་མདུན་གསང་
འདུས་གསན་པའི་ཞུ་བ་ཕུལ་བ་ལ། དགེ་བཤེས་ཚུལ་རྒྱལ་བཏང་བས་མཉེལ་བ་དང་
ཐུག་ནས་ཞལ་བཞེས་མ་བྱུང་
། མཁན་ཆེན་སེང་གེ་དཔལ་བ་ལ་སྒྲུབ་ཐབས་རྒྱ་མཚོའི་
རྗེས་གནང་། བརྟག་གཉིས་ཀྱི་ནཱ་རོ་འགྲེལ་ཆེན། མཁའ་འགྲོ་རྒྱ་མཚོའི་རྒྱུད། རྗེ་མར་
པའི་ཤོག་དྲིལ་བཞི་རྣམས་གསན། སྤྲེའུ་ཞིང་ནས་རྐྱང་ཆེན་དུ་ཕྱག་འབུལ་ལ་ཐེགས་
པས༑ རྐྱང་ཆེན་རི་ཁྲོད་མཁན་ཆེན་བྱང་དཔལ་བ་བཞུགས་ཡོད་ཟེར་བས་དེར་ཡང་
ཐེགས་པས་མཁན་བྱང་པའི་གསུང་ནས། བླ་མ་དཀའ་བཞི་པ་ཁྱེད་ད་ཅི་བསམ་ཡོད་
གསུང་། ནུས་ན་དགེ་སྦྱོར་བཞིན་བྱེད། མ་ནུས་ན་ཉལ་སྡོད་བསམ་ཡོད་ཞུས་པས། དགེ་
སྦྱོར་བླ་མ་སུ་ལ་བརྟེན་ནས་བྱེད་གསུང༌། འབྲོག་པའི་བླ་མ་རྣམ་གཉིས་བཟང་བར་
འདུག་པས་དེ་གཉིས་ལ་བསྟེན་བསམ་ཡོད་ཞུས་པས། ཆོས་རྗེ་སེམས་དཔའ་ཆེན་པོ་ལྟ་
བུ་ལ་མི་བསྟེན་པར་ཁོང་གཉིས་ལ་ཅི་ཡོད་གསུང༌
།
ཆོས་རྗེ་སེམས་དཔའ་ཆེན་པོ་ལ་གུས་པར་ཡོད་ནའང་
། བསྟན་པ་དང་ཐེག་པ་
སྤྱིའི་རྣམ་གཞག་ལ་སོགས་ནི་བདག་རང་གིས་ཀྱང་ཤེས། འོན་ཀྱང་སྒལ་ཚིགས་ཀྱི་སྟེང་
དུ་སྒལ་ཚིགས་བརྩེགས་ནས་བསྒོམས་པས་གེགས་བཞིན་བྱུང་ན། དེ་སེལ་བ་ལ་ཁོང་
རྣམ་གཉིས་ལྷག་པར་འདུག་ཞུས་པས། འོ་ན་ཁལ་འགེལ་བ་ལ་མཁོ་བར་འདུག་གྱིས་
ལ་བོང་བུ་ལ་བླ་མ་ཆོལ་གསུང་དུ་བྱུང་
། ངས་དེ་སྐད་ཟེར་བ་དེ་དྲུང་ནས་རང་མཐར་
ཁོང་རྣམ་གཉིས་ལ་གཏུགས་དགོས་པ་ཅིག(ཞིག)འོང་བར་འདུག་བསམ་བྱུང་ནས་
དེའི་ས་བོན་བཏབ་པ་ཡིན། ཐུགས་རླུང་གིས་བསྙུང་བྱུང་ནས་དེ་རྗེས་གླང་ལུང་བྱོན་
ཏེ་གླང་ལུང་པའི་འཁྲུལ་འཁོར་རྣམས་མཛད་མ་ནུས་པས་ཕན་ནི་མ་བྱུང་བར་འདུག་
གསུང་།
119



ལོ་པཎ་གྱི་རྣམ་ཐར་ཕྱོགས་བསྒྲིགས།
སྦྲུལ་ལོའི་དཔྱིད་ཀྱི་བར་དུ་སྤྲེའུ་ཞིང་དུ་བཞུགས། དེ་ནས་སྦྲུལ་གྱི་དབྱར་དེ་སྟག་
རྩེ་བས་སྦྱིན་བདག་མཛད་ནས་དབུ་རའི་ཕུག་པར་བཞུགས། དེ་དུས་ཕུག་པའི་ནང་
དུ་ཐིག་མཛད་ནས་ཤམྦྷ་ལའི་རྒྱ་ཚད་གཏན་ལ་ཕབ། ཆུ་མིག་དགོན་གསར་ན་མཁན་
ཆེན་ཡོན་རིན་པ་བཞུགས་པའི་དྲུང་དུ་ཐེགས་ནས། ཨཱརྱ་དེ་བའི་སྤྱོད་བསྡུས་སྒྲོན་མེ་
གསན། དེའི་སྟོན་མཇུག་སྟག་རྩེ་བས་དབུ་འདོན་དུ་དགོངས་ནས་རྒྱ་དུར་གྱི་མཁན་
སར་བཞུགས་སུ་གསོལ། དང་པོར་མནལ་ལམ་གྱི་མཚན་མ་ངན་པ་ཅིག་ཞིག)ཀྱང་བྱུང་།
གྲ(གྲྭ)པ་རྣམས་དང་ཡོན་བདག་རྣམས་ཀྱང་གུས་པ་ཁ་ན་ཡང་མེད། གཟིམས་ཁང་
ནང་དུ་ཡོ་བྱད་ཀྱང་མ་ཤོམས། རྒྱ་འདྲེ་ཡང་མང་བས་བར་ཆད་དུ་དགོངས་ནའང་
སྟག་རྩེ་བ་ལ་ཞུ་བ་མ་གྲུབ་པར་ཤིང་སྦྲུལ་དེ་ནས་ལོ་ངོ་དྲུག་གི་བར་དུ་མཁན་སར་
བཞུགས། ཕར་ཕྱིན་གྱི་ཊཱི་ཀའི་རྩོམ་པ་སྐབས་གསུམ་པ་ཡན་མཛད། རབ་བརྟན་གླིང་
དུའང་ཐོགས་རེ་བཞུགས།
དེར་ཆུ་མིག་དགོན་གསར་ནས་བླ་མ་ཚུལ་རྒྱལ་བ་ཕེབས་བྱོན་པ་ལ་ཐུགས་རྗེ་
ཆེན་པོའི་བསྒོམ་བཟླས་གསན། ལན་ཅིག་ཤོད། དེ་ནས་སྲོད་ལོང་བ་བོས་ནས་ལྷ་ཁ་
འབེབས་ཤིང་འདུག་པས་དེའི་སྟེང་ཐོག་ཏུ་ཞབས་སྐོར་མཛད་པ་དང་ཐུགས་དམ་
སྦྲག་ཅིང་བཞུགས་པས་ལྷ་ཀ་དུས་ལ་འབབས་མ་ཉན། དེ་ནས་རྒྱང་རིང་ན་བབས་
བྱུང་བས་ད་ལྟ་བར་ནས་མི་འབྱོན་པ་ཅི་ཡིན་བྱས་པས། ད་ལྟ་བར་ཁོང་ཐོག་ན་བསྐོར་
བ་བྱེད་ཅིང་འདུག་པས་མ་ཡོངས་པ་ཡིན་ཟེར།
ཁོང་ལ་ནུས་མཐུ་ཆེན་པོ་འདུག་གམ་བྱས་པས། ཡོད་པར་ནི་རློམ་གྱི་འདུག་ཟེར།
རེས་རྩེད་ཐང་དུ་བཞུགས་ཏེ། ཆོས་རྗེ་ཉེར་གཉིས་རིན་པོ་ཆེའི་སྐུ་མདུན་དུ་ཕལ་ཆེར་
ཐོགས། སྐུ་མདུན་དེར་དགེ་བའི་བཤེས་གཉེན་མང་དུ་འཚོགས་ནས་འབེལ་གཏམ་ཁོ་
120



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
ནས་དུས་འདའ་བ་ཡིན་པ་ལ། སྤྱན་སྔ་རིན་པོ་ཆེ་ཡང་དགེ་བཤེས་གཞན་རྣམས་ཀྱི་
ཆོས་སྐད་ལས་ཆེས་ལྷག་པའི་ཐུགས་མཐོང་ཆེན་པོ་ཡང་གནང་། ཐུགས་རྗེས་ཤིན་ཏུ་
འཛིན་པའི་སྟོབས་ཀྱིས་སྤྱན་སྔ་རིན་པོ་ཆེ་ཕྱག་ཚ་མང་དུ་གནང་བའི་རྗེས་ལ་གཟིམས་
ཆུང་དུ་སྐུ་ངལ་རེ་གནང་བའི་སྐུ་མདུན་དུ་ཡང་བཞུགས་ཆོག་པར་བྱུང་
། སྤྱན་སྔ་རིན་
པོ་ཆེ་དེ་བསམ་གྱིས་མི་ཁྱབ། ཕྱག་ཚ་གནང་བ་དང་ཐུགས་དང་ཡང་འཁོབས། གཟིམས་
ཆུང་དུ་སྐུ་ངལ་གསོ་དུས་མནལ་དུམ་རེ་གནང་སྟེ། མནལ་གྱི་ངང་དེ་ཀ་ལ་ཐུགས་དམ་
གནང་ནས་དེའི་གྲངས་འཛིན་སྐྱུར་བ་ཡང་འཆོལ་མི་འགྲོ་བ་ཞིག་ཡོད་གསུང་། ལན་
ཅིག་སྒྱུ་ལུས་ཀྱི་འབེལ་གཏམ་ཅིག(ཞིག)བྱུང་བས། རྫོགས་རིམ་པའི་སྒྱུ་ལུས་དེ་ལྷ་ཕོ་
རེང་པོ་ཅིག(ཞིག)རང་འོང་བ་མིན་པ་འདྲ། སྣང་བ་འདི་ཐམས་ཅད་སྒྱུ་ལུས་སུ་འཆར་
བ་ཡིན་པ་འདྲ་ལགས་ཞུས་པས། སྤྱན་སྔ་རིན་པོ་ཆེའི་བཀའ་ལུང་ལ་ཁོ་དེ་མྱོང་བ་ཕུལ་
ཅན་ཡོད་པའི་གཏམ་འདྲ་བ་གསུང་ནས་ལེགས་པར་ཐུགས་དགྱེས་པར་གྱུར། དོ་ཧ་
སྐོར་གསུམ་དང་ལྔ་ལྡན་གསན།
ཐེལ་དུ་ཐེགས་པའི་ཕྱགས་ཕྱིར་ཐེགས་པས། སྤྱན་སྔ་རིན་པོ་ཆེ་ཡང་སྐུ་ཁམས་
དུམ་ཞིག་མ་བདེ་བ་དང་མཉམ་དུ་དབུ་ཁོ་ན་མཉེལ་བ་ཅིག་བྱུང་
། ནང་མོ་བླ་མ་ཚུལ་
རྒྱལ་བ་དེ་བྱོན་ནས་མདང་ཆོས་རྗེ་རིན་པོ་ཆེ་ཨ་ཙ་དེ་འདྲ་སྤྱན་དྲངས་ནས་ཁྲ་མོར་
ཕེབས་བྱོན། དེའི་ཕྱགས་ཕྱིར་སློབ་དཔོན་ཀུན་རྒྱལ་དང་ཁྱེད་གཉིས་ཀྱང་འདུག་པ་
ངས་སྤྱན་འདྲེན་རྣམས་བསྐྲད། ཆོས་རྗེ་རིན་པོ་ཆེ་ཀ་བཞི་སྟེངས་སུ་ཡར་སྤྱན་དྲངས་
ནས་བཞུགས་གདན་ལ་བཞུགས་སུ་གསོལ་བྱས་པའི་རྨི་ལམ་བྱུང་ཟེར། དེར་བཞུགས་
རིང་ལ་སློབ་དཔོན་ཤེར་དོན་པའི་དྲུང་དུ་དཔེ་མེད་མཚོའི་སྦྱོར་དྲུག་དང༌
། ཉི་མ་
དཔལ་ཡེ་ཤེས་ཀྱི་འགྲེལ་པ་འགྱུར་རྙིང་དེ་གསན།
121



ལོ་པཎ་གྱི་རྣམ་ཐར་ཕྱོགས་བསྒྲིགས།
དེ་ནས་སྤྱན་སྔ་རིན་པོ་ཆེ་ཟངས་རིར་ཐེགས་པའི་ཕྱགས་ཕྱིར་ཐེགས་པས། ཤར་
གྱི་ཕྱག་འཚལ་ཐོན་འཚམས་སུ་ཆིབས་རྟབ་ཅིག་ཀྱང་བྱུང་། དོན་མེད་དུ་ཤངས་མཚལ་
ཞིག་ཀྱང་བྱོན་པས་བསྙུང་བ་དངས། ཕོ་བྲང་སྒང་ནས་ཟངས་རི་ཁང་དམར་དུ་མཇལ་
དུ་ཐེགས་པས་བུད་མེད་ངོ་མི་ཤེས་པ་ཅིག(ཞིག)གིས་དམ་རྫས་ཅིག(ཤིག)དྲངས་བྱུང་
བས་རྟེན་འབྲེལ་མི་འཕྱུག་པའི་སྤྱིར་ཧུབ་གསུམ་བཞེས། དེ་ནས་སྤྱན་སྔ་རིན་པོ་ཆེའི་
དྲུང་དུ་དི་རིང་འདི་ལྟར་བྱས་ཞུས་པས་ཨ་པ་གོག་པོ་འདི་ཚང་མར་མི་འཐུང་བ་
གསུང་བ་གནང་བྱུང་གསུང་།
ལུག་ལོ་ལ་རྩེས་ཐང་གི་གྲ(གྲྭ)ཚང་གི་སྤྱི་དཔོན་དུ་སློབ་དཔོན་ནམ་མཁའ་གྲགས་
པ་བསྐོ་བའི་དོ་དམ་མཛད་པས་ཁོང་གིས་ལོ་གཅིག་ལས་མ་ཐུབ་པར་གཤེགས་ཏེ།
ཆེན་པོ་བློ་རྒྱལ་བ་སྤྱི་དཔོན་དུ་བསྐོ་བའི་དོ་དམ་ལེགས་པར་གནང་
། ལྷ་ཁང་སྟེང་ན་
རྟོགས་ལྡན་ལེགས་རྒྱལ་བ་ཞེས་བྱ་བའི་རྣལ་འབྱོར་པ་ཉམས་འབའ་ཞིག་སྐྱོང་བ་ཞིག་
ཡོད་པ་དེའི་མ་འཇུ་ལྷ་རི་ན་ཡོད་པ་སྟེང་གདོན་གྱིས་བཏབ་ནས། ཁ་ལྐུགས་པ་ལ་
བྱིན་བརླབས་ཅིག(རླབས་ཤིག)ཐུགས་རྗེས་འཛིན་པ་ཞུ་ཟེར་ནས་རྒྱ་དུར་ནས་ཐེགས་
ནས་དོང་སྤྲུགས་ཀྱི་གཏོར་དབང་དེ་གནང་བས་ནད་ལས་གྲོལ་ནས་སྒྱུར་ཡང་ཤེས་
ཏེ་སངས་རྒྱས་གཞོན་ནུ་དཔལ་ལ་སྐྱབས་སུ་མཆིའོ་ཞི་ཚེ་ཟེར། སློབ་དཔོན་ཆོས་རྒྱལ་
ལ་དོང་སྤྲུགས་ཀྱི་དབང་མཛད་པས་གཏོར་དབང་གི་སྐབས་སུ་ཉམས་འུར། ཡེ་ཤེས་
ཕེབས། སྐབས་ཤིག་ཏུ། སྤྱན་རིན་པོ་ཆེའི་གཟིམས་སྤྱིལ་གྱི་སྲངས་དེ་ན་ཚུར་ཕེབས་
པའི་ཚེ། དབང་པོ་རྣོན་པོས་དང་པོར་ཤེར་ཕྱིན་ཁོ་ན་ལ་རྗེན་འཇུས་བྱས་ནས་ཕར་
ཕྱིན་ལྷག་མ་རྣམས་ལུགས་བཟློག་ཏུ་ཉམས་སུ་ལེན་པ་དེ་མངོན་རྟོགས་རྒྱུན་སློབ་
དཔོན་སེང་གེ་བཟང་པོའི་འགྲེལ་བ་དང་བཅས་པའི་དགོངས་པ་ཡིན་པར་གོ་བྱུང་
།
122



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
དེ་སྤྱན་སྔ་རིན་པོ་ཆེའི་བྱིན་བརླབས་ཡིན་པ་འདྲ་གསུང་
། ཡང་ཤར་ཁང་གི་ནང་ནས་
བཞེངས་ནས་སྒོ་ལ་ཐེགས་པར་བརྩམས་པའི་ཚེ། རྐེད་སྒོ་རྩ་དེར་ཕེབས་པ་དང་སྒྱུ་མ
ལྟ་བུའི་ཏིང་ངེ་འཛིན་གྱི་སྒྲུབ་བཞི་ད་ལྟར་གྱི་སྣང་བ་འདི་ཀས་ཡོང་བར་གོ་བ་ཡིན་
གསུང་།
ལྷ་ཁང་སྟེངས་སུ་ཆོས་རྗེ་རིན་པོ་ཆེ་ནལ་པ་ལ་སོགས་པའི་ཕྱགས་ཕྱི་བ་དྲུག་
བཅུ་ཙམ་མཛད་ནས་བཞུགས་ཏེ་ཆོས་ཀྱི་འཁོར་ལོ་བསྐོར། ལྷ་ཁང་སྟེངས་ན་ཚོད་མ
བཙོས་ནས་སོ་སོའི་སྒོ་རྩར་འགྱེད་པའི་སྲོལ་ཡོད་པས་བཀྱེ་བྱུང་བ་ལ
། དི་རིང་གི་དེའི་
སྟེང་ནས་གཟར་བུ་གང་ཕྱིར་གཏོར་ལ་དེ་ནས་ནང་དུ་ལོང་
། དེ་མ་བྱས་པར་མ་ལེན་
གསུངས་པས། གཉལ་པ་ཤཱཀ་བཀྲས་ཟེར་བ་ཅིག(ཞིག)ཡོད་པ་དེས་མ་ཉན་པར་བླངས་
པས་༑ དེ་མ་ཁད་ཁོ་རང་གི་རྐེད་པ་ཤིན་དུ་ན་ཏེ(སྟེ)ངའི་ཁ་ལ་མ་ཉན་པས་ལན་པ་
འ།།
ཡིན་གསུང་།
ཀ་ཆུ་བོ
དགུང་ལོ་སུམ་བཅུ་རྩ་དགུ་བཞེས་པ་ལྕགས་ཕོ་ཁྱིའི་ལོ་སོས་ཀ ན་
བདག་ཉིད་ཆེན་པོ་བློ་གྲོས་རྒྱ་མཚོ་བཞུགས་པའི་དྲུང་དུ་ཐེགས་ནས། མངོན་པ་ཀུན་
ལས་བཏུས་ལེགས་པར་གསན། དུས་རྟག་པར་དཔོན་སློབ་རྣམས་འབེལ་གཏམ་ཁོ་ནས་
དུས་འདའ་བར་མཛད་པས། བཟད་པ་བློ་རྒྱམ་པ་ཡང་མཁྱེན་རབ་ལ་ཐུགས་ལེགས་
པར་མགུ། ཕར་ཕྱིན་གྱི་ཊི་ཀ་རྩོམ་འཕྲོར་ལུས་པ་ཡང་ཁོང་གི་གསུང་གིས་ལེགས་པར་
བསྐུལ་ནས་ཕྱིས་ཚང་བར་མཛད། དེ་ནས་རྒྱ་དུར་གྱི་མཁན་པ་སྤྱད་པ་ལེན་མ་བཏུབ་
པ་ལ་སྐྱུར་ནས་ཆུ་བོ་རི་ནས་གྱེ་རེ་སྐྱིད་དགོན་དུ་ཐེགས་ཏེ། ལྷ་ས་རིན་པོ་ཆེ་རྡོ་རྗེ་བླ་
མའི་དྲུང་དུ། འདུས་པ་ཡེ་ཤེས་ཞབས་ལུགས་རྣམས་ལེགས་པར་གསན་ཏེ་འཇམ་པའི་
རྡོ་རྗེའི་དབང་། འཇིག་རྟེན་དབང་ཕྱུག་གི་དབང་
། གཉོས་ནས་བརྒྱུད་པའི་ཏཱ་སད་
123



ལོ་པཎ་གྱི་རྣམ་ཐར་ཕྱོགས་བསྒྲིགས།
ཀྱི་རྗེས་གནང་
། དཔལ་སྒམ་པོ་པ་ནས་བརྒྱུད་པའི་ཏུ་སད་ཐལ་མོ་ཅིག(ཞིག)ཆོག་གི་
རྗེས་གནང་། འདུས་པའི་རྩ་རྒྱུད་སངས་རྒྱས་རས་ཆེན་གྱི་ཊཱི་ཀ་དང་བཅས་པ། བཤད་
རྒྱུད་དགོངས་པ་ལུང་སྟོན། ལྷ་མོ་བཞི་ཞུས། ཡེ་ཤེས་རྡོ་རྗེ་ཀུན་ལས་བཏུས་པ་སྟེ་གསུམ།
ཞལ་ལུང་། གྲོལ་ཐིག་སྦྱོར་བདུན། བདག་སྒྲུབ། སྦྱོར་དྲུག །སྒྲུབ་ཐབས་ཀུན་བཟངས།
དཀྱིལ་ཆོག་བཞི་བརྒྱ་ལྔ་བཅུ་པ། དེའི་འགྲེལ་བ། དཔལ་འབྲས་རྡོ་རྗེས་མཛད་པའི་སྒྲུབ་
ཐབས། གཏོར་མ་ཆེན་པོ། ཚོགས་འཁོར་གྱི་ཆོ་ག །དེ་ཁོ་ན་ཉིད་བཅུ་པ། གནོད་འཛིན་
ཆུ་དབང་གི་སྒྲུབ་ཐབས། རྒྱ་ཆེ་བའི་ཛམྦྷ་ལའི་སྒྲུབ་ཐབས། གསང་བའི་ཛམྦྷ་ལའི་སྒྲུབ་
ཐབས། ཧེ་རུ་ཀའི་སྒྲུབ་ཐབས། འཇམ་དཔལ་གྱི་མཆོད་ཕྲེང་། འཇིག་རྟེན་དབང་ཕྱུག་
གི་སྒྲུབ་ཐབས། འདུས་པའི་རྒྱུད་ཕྱི་མ་རྣམས་གསན།
དེའི་ཆོས་གྲོལ་ནས་ལྷ་སར་ཇོ་བོའི་དྲུང་དུ་བྱིན་རླབས་ཞུར་ཐེགས་པས་རྒྱ་
དུར་ནས་སྤྱན་འདྲེན་གྱིས་སླེབས། ད་ཕེབས་པ་ཞུ་མཁན་པོ་བཞེས་པར་ཡོད་ཟེར་
བས་ཕེབས། དེ་མ་ཡིན་ན་ཆུ་བོ་རིར་སླར་ཡང་མདོ་སྡེ་རྒྱན་གསན་ཞིང་བཞུགས་པའི་
དགོངས་པ་མཛད། བཟད་སྟོན་བློ་གྲོས་རྒྱ་མཚོ་བ་དེ་ཐུགས་དགྱེས་པར་བྱུང་ནས་
ཕྱིས་ཚུར་ལ་དུས་འཁོར་ཅིག(གཅིག)གསན་པར་བཞེད་ནའང་ཅུང་སྟབས་མ་འགྲིག་
པ་ཡིན་ཞེས་ཀྱང་ཟེར
། དེའི་དབྱར་དེ་རྒྱ་དུར་གྱི་མཁན་པོ་གཏད། དེ་ནས་ང་སྐྱིད་པ
ཡིན༑ ང་རང་བསམ་ནའང་ད་དེ་ང་དགེ་བཤེས་ག་འདྲ་ཅིག(ཞིག)ཡིན་བསམ་པ་བྱུང་
།
ལར་རྒྱ་དུར་དེ་བར་ཆད་དུ་བྱུང་། གང་གི་ཡང་རྟེན་འབྲེལ་མ་འགྲིག །བཙུན་ཆུང་
གཉིས་སློབ་གཉེར་བྱེད་ཟེར་བས། དེའི་རྒྱགས་སུ་གསེར་ཞོ་གང་གནང་བས་ད་དབང་
མི་འཆོལ་བར་འདུག་ཟེར་ནས། སློབ་དཔོན་གཞན་གྱི་ཐད་དུ་བྲོས་པའང་བྱུང་
། ང་རྒྱ་
བོ་འདིའི་དུར་ཡིན་པས་རྒྱ་དུར་ཟེར་བ་འདུག་གསུང་།
124



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
ལྕགས་མོ་ཕག་གི་ལོ་ལ་ཆོས་རྗེ་སེམས་དཔའ་ཆེན་པོ་གྲ་ནས་བཞུགས་པའི་སྐུ་
མདུན་དུ་ཐེགས་ནས། གསང་འདུས་སྒྲོན་གསལ་རྗེའི་མཆན་མཐའ་གཅོད་དང་བཅས་
པའི་སྟེང་ནས་བཤད་པ་ལེགས་པར་གསན། རྗེ་རིན་པོ་ཆེའི་བདེ་མཆོག་ཊཱི་ཀ་དང་
། བདེ་
མཆོག་ལུ་ཧི་པ་དང་གསང་འདུས་མི་བསྐྱོད་པའི་མངོན་རྟོགས་ཀྱི་ལུང་ཡང་གསན།
དེ་དུས་ཕྱགས་ཕྱིར་དགེ་སྦྱོང་སང་ཆོས་ཡོད། སེམས་དཔའ་ཆེན་པོའི་སྐུ་མདུན་དུ་གྲུབ་
པའི་མཐའ་ཕྱོགས་མེད་ལ་འབེལ་གཏམ་མང་པོ་མཛད་པས། སེམས་དཔའ་ཆེན་པོའི་
བཀའ་ལུང་ལ་བླ་མ་གཞོན་ནུ་དཔལ་འདི་གྲུབ་མཐའ་གང་མ་བྱས་ན་དགའ་བ་དེ་ཀ་
བྱེད༑ དེ་ལ་ངེད་རང་གི་རྒོལ་ན་ནི་ཁོང་འགྲམ་ཇེ་བཟང་ཇེ་བཟང་དུ་འགྲོ་བར་འདུག་
གསུང་། གསུང་ཆོས་ཐོན་པའི་ཉིན་ཆོས་རྗེ་རང་གི་མཛད་པ་མདོ་ཙམ་ཞིག་གསུངས་
ནས༑ རྗེ་རིན་པོ་ཆེ་དང་མ་མཇལ་ན་སྐོམ་གྲིར་འཆི་བར་འདུག་པ། སྐུ་དྲིན་ལ་གསུངས་
ནས་སྤྱན་ཆབ་མང་དུ་འབྱོན་གྱི་འདུག་གསུང་།
དེ་ནས་སྤྲེའུ་ཞིང་དུ་རིན་པོ་ཆེ་པའི་དྲུང་དུ་ཐེགས་ནས། མཚན་བརྗོད་ཕན་ཡོན་
དང་བཅས་པ། རྣམ་སྣང་སྒྱུ་དྲྭ། བཤད་རྒྱུད་རྡོ་རྗེ་ཕྲེང་བ། རྟོག་བདུན། རྟོག་གསུམ།
དམ་རྫས་ཀྱི་རྟོག་པ། གདོང་དྲུག །གཤེད་དམར་རིམ་པར་ཕྱེ་བ་བཅུ་དགུ་པ། རྡོ་རྗེ་
སྙིང་པོ་རྒྱན་གྱི་རྒྱུད། ཕྱག་ཆེན་ཐིག་ལེ། ཡེ་ཤེས་ཐིག་ལེ། དེ་ཁོ་ན་ཉིད་ཀྱི་སྒྲོན་མ། ངེས་
བརྗོད་བླ་མ། རྣལ་འབྱོར་མའི་ཀུན་སྤྱོད། ཁྲག་འཐུང་མངོན་འབྱུང་
། ཕག་མོ་མངོན་
འབྱུང་། རྡོ་རྗེ་མཁའ་འགྲོ། སྡོམ་འབྱུང་། མཉམ་སྦྱོར། དེའི་ཕྱི་མའི་ཕྱི་མ། བདེ་ཆེན་རལ་
གཅིག །སངས་རྒྱས་ཐོད་པ། དཔལ་མཆོག །སྒྲོལ་མ་ཀུ་རུ་ཀུལླེའི་རྟོག་པ་ལེའུ་ལྔ་པ། དེ་
ཉིད་འདུས་པ། རྩེ་མོ། རྣམ་སྣང་མངོན་བྱང་
། དེའི་ཕྱི་མ། དཔའ་བོ་ཅིག(གཅིག)གྲུབ།
ལེགས་གྲུབ་བསམ་གཏན་ཕྱི་མ། ཕྱག་རྡོར་དབང་བསྒྱུར། གསང་བ་སྤྱི་རྒྱུད། རབ་གནས་
125



ལོ་པཎ་གྱི་རྣམ་ཐར་ཕྱོགས་བསྒྲིགས།
མདོར་བསྡུས་པའི་རྒྱུད། ངན་སོང་སྦྱོང་རྒྱུད་ཀྱི་རྟག་པ་ཕྱོགས་གཅིག་པ། གཟུངས་གྲ་ལྔ་
ལ་སོགས་པ་འཐུས་ནས་གསན། དེའི་རྗེས་སུ་རིན་པོ་ཆེ་པས་རྒྱུད་འབུམ་གྱི་ལུང་ལན་
མང་དུ་མཛད་ཀྱི་འདུག་པས་དེ་དུས་ངས་སྐུ་ནས་ཀྱིས་ཞུ་མ་སྤོབས་པ་ལགས་ཞུས་
པས༑ ཁྱེད་རང་གི་དེ་ཀས་ཆོག་པ་ཡིན་ཡོང་བསམ་བྱུང་
། བདག་གི་ནུས་པར་ཡོད་པ་
ཡིན་ཏེ་གསུང་དུ་བྱུང་གསུང་
། རིན་པོ་ཆེ་པ་དེ་ཐུགས་རྗེས་ཤིན་ཏུ་འཛིན་པའི་སྟོབས་
ཀྱིས་ཁྱེད་ཀྱིས་བདག་གི་རྣམ་ཐར་ཅིག(ཞིག)ཅིས་ཀྱང་གྱིས་གསུངས་ཏེ། བདག་གིས་མ་
ནུས་པས་ལན་པ་ཡིན་གསུངས།
གཞན་ཡང་ཨ་བྷ་ཡའི་མན་ངག་སྙེ་མ་ཡང་གསན། སྟོབས་པོ་ཆེ། འཕགས་པ་
ཀུན་དུ་བཟང་པོའི་གཟུངས་ལ་སོགས་པ་གཟུངས་ལྔ་བཅུ་ཙམ་ཡང་གསན། དེའི་སྟོན་
ཀ་དཔོན་བཞི་འཛོམས་པས་ཆོས་རྗེ་བྱམས་གླིང་པའི་ཆེད་དུ་ཞ་ལུ་རིན་པོ་ཆེ་གྲགས་
པ་རྒྱལ་མཚན་པ་གོང་དཀར་དུ་སྤྱན་དྲངས་ནས། ཡོ་གའི་བུ་སྟོན་རིན་པོ་ཆེའི་ཡིག་
ཆ་ཡོད་པ་རྣམས་ཀྱི་དབང་མཛད་པ་གསན་དུ་ཐེགས། རིགས་ལྔ་ལྷ་ཁང་དུ་བཞུགས།
འཕྲལ་དུ་དཀྱིལ་ཆོག་རྣམས་ཀྱི་ལུང་ཡང་གསན། དེ་ཡང་དུས་རྒྱུན་དུ་དགེ་བའི་བཤེས་
གཉེན་རྣམས་ཆོས་བགྲོ་བ་འབའ་ཞིག་གིས་དུས་འདའ་བར་མཛད། ཉིན་ཅིག(ཞིག)
མཁན་ཆེན་ཀུན་རྒྱལ་བ་ན་རེ། གྲ་ལྔ་དེ་བལྟས་པའི་ཚེ་ངེད་རང་གི་ཤ་ཁྲག་དུམ་ཙམ་
འདིའི་སྟེངས་སུ་མངགས་པའི་འབྱུང་པོ་ཅིག(ཞིག)གིས་ཁེངས་ཡོད་པར་འདུག་གསུང་
བ་ལ། དེ་ལ་ཞེད་མི་དགོས། དེ་རྣམས་ལས་མཐུ་ཆེ་བའི་སངས་རྒྱས་བྱང་སེམས་མང་
པོས་ཁེངས་ཡོད་གསུངས་པས། བྱམས་གླིང་རིན་པོ་ཆེའི་གསུང་ནས་པདྨ་བཟང་དང་
འདི་གཉིས་ལ་ཧམ་པ་ཅིག(ཞིག)རང་ཡོད་གསུང་དུ་བྱུང་གསུང་། གོང་དཀར་ན་
བཞུགས་པའི་ཚེ་ཆོས་རྗེ་རྒྱལ་མཚན་རིན་པོ་ཆེ་གནས་རྙིང་ལ་ཐེགས་པའི་རྩིས་གནང་
126



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
ནས་ཕེབས་ཏེ། མཉམ་པོ་གནས་སུ་ཞག་གཅིག་བཞུགས་པའི་སྐུ་མདུན་དུ་ཐེགས་ནས་
རྗེ་བཙུན་འཇམ་པའི་དབྱངས་ཀྱི་བཟླས་ལུང་ཅིག(ཞིག)གསན།
ཆུ་ཕོ་བྱི་བའི་ལོ་ལ་རྩེ་ཐང་དུ་བཞུགས་ནས་ཆོས་མང་དུ་གསུངས། དེ་ལོ་དབང་
གྲགས་པ་རྒྱལ་མཚན་གཤེགས་ནས། ཆོས་ཀྱི་རྒྱལ་པོ་གྲགས་པ་འབྱུང་གནས་པ་ཁྲི་ཐོག་
ཏུ་ཕེབས། དེའི་དགུན་གོང་ནས་སྐྱི་ཤོད་ཕྱོགས་སུ་གཞིས་བསྐོར་ལ་ཐེགས་པའི་ཕྱགས་
ཕྱིར་རྩེས་ཐང་ནས་དགེ་བའི་བཤེས་གཉེན་གསུམ་ཐེགས་པའི་བགྲེས་པ་ལ་ཐེགས་
ནས་དགེ་བའི་བཤེས་གཉེན་རྣམས་དང་འབེལ་གཏམ་མང་པོ་དང་བགྲོ་གླེང་མང་ དུ་
མཛད།
གླང་ལོའི་དཔྱིད་གྲུབ་པའི་དབང་ཕྱུག་པཎ་ཆེན་རིན་པོ་ཆེ་ཕྱགས་ཕྱི་བ་འགའ་
ཞིག་གིས་བསྐོར། ལོ་ཙཱ་པ་ཡང་ཆོས་འཁོར་ལོ་ཙཱ་བ་དང་
། འབྲི་ཁུང་ལོ་ཙཱ་བ་ཟེར་བ་
གཉིས་དང་བཅས་ནས་རྩེ་ཐང་དུ་ཕེབས་པའི་ཚེ། སྐུ་མདུན་དུ་ཐེགས་ནས་དྲི་
དུ་ཞུས། ཁྱད་པར་ཉིད་ལ་བྱང་ཆུབ་ཀྱི་སེམས་ཡོད་དམ་ཞུས་པས། ཅུང་ཟད་ཡོད་
གསུང་ནའང་ཞག་བཅུ་གཅིག་གི་བར་དུ་ཕྱག་ཀྱང་མ་ཕུལ། དེ་ནས་ཐུགས་ཀྱི་
རྒྱུད༑ སྐུའི་སྤྱོད་ལམ། སྐུ་ཡོན་ཏན་གྱི་མཁྱེན་རྒྱ་ཐམས་ཅད་དཔག་པར་དཀའ་བ་
དགོངས་ནས། སློབ་དཔོན་ཀླུ་སྒྲུབ་ཀྱིས་མཛད་པའི་སྦྱོར་དྲུག་གི་རྒྱུ་དཔེ་ཅིག(ཞིག)ཕྱག་
ན་འདུག་པས་དེ་ལེགས་པར་གསན། དེ་སྒྲོན་གསལ་གྱི་སྦྱོར་དྲུག་དེ་ལོགས་སུ་ཕྱུང་བ་
ལྟ་བུར་འདུག་གསུང་
། དེ་རྗེས་སུའང་བརྒྱད་སྟོང་པ། རྡོ་རྗེ་ཕྲེང་བ། རྡོ་རྗེ་གུར། མཚན་
བརྗོད་ཀྱི་འགྲེལ་བ་ཉི་མ་དཔལ་ཡེ་ཤེས་ཀྱིས་མཛད་པ། བི་བྷུ་ཏིས་མཛད་པའི་དེའི་
འགྲེལ་བཤད། དོན་ཡོད་རྡོ་རྗེའི་འགྲེལ་པ། དབང་མདོར་བསྟན་གྱི་ནཱ་རོ་པ། སཱ་དྷུ་སཱུ་
ཏུ༑ བྱང་ཆུབ་རྡོ་རྗེ་གསུམ་གྱི་འགྲེལ་པ། ཆོས་འབྱུང་ཞི་བའི་མཆོད་ཚག །མངོན་རྟོགས།
མང་
བར་
127



ལོ་པཎ་གྱི་རྣམ་ཐར་ཕྱོགས་བསྒྲིགས།
མདོ་སྡེ་རྒྱན། དབུས་མཐའ་རྩ་འགྲེལ། ཉི་ཁྲི་རྣམ་འགྲེལ། རྣམ་འགྲེལ་ལེའུ་དང་པོའི་
འགྲེལ་བཤད་སློབ་དཔོན་ཀ་ལུ་ཀས་མཛད་པ། དབུ་མ་ཚིག་གསལ་རྣམས་ཀྱི་རྒྱ་དཔེ་
གཟིགས་ནས་སྐབས་འགར་དྲི་བ་དང་བཤད་པ་མང་དུ་གསན། གཞན་ཡང་དཔྱིད་
ཐིག ཤནྟི་བའི་དབང་ངེས་བསྟན། དོ་ཧ་ལ་སོགས་པའི་རྒྱ་དཔེ་རྣམས་ཀྱང་གཟིགས་
ནས་དྲི་བ་མང་དུ་ཞུས་པས། མཁྱེན་པའི་མཐའ་མི་མངོན་པར་དགོངས་པར་གྱུར། བདེ་
མཆོག་ལུ་ཧི་པའི་དབང་ཡང་གསན། ཞབས་ཏོག་ཀྱང་མང་དུ་མཛད་ཐུབ་གསུང་།
དེའི་དབྱར་རྒྱལ་བཟངས་སུ་གོང་མ་ཆེན་པོའི་དགོངས་རྫོགས་ལ་བཀའ་འགྱུར་
བཞེངས་པའི་ཞུས་དག་གི་དཔོན་ལ་ཐེགས་ནས་དེའི་ཞར་ལ་ཆོས་རྗེ་རིན་པོ་ཆེ་ནམ་
པ་ལ་སོགས་པའི་དགེ་བཤེས་འགའ་ཞིག་ལ་ཆོས་གསུངས། སྟག་གི་ལོ་ལ་ཞ་ལུ་རིན་པོ་
ཆེ་ གྲགས་པ་རྒྱལ་མཚན་པ་སྣེ་གདོང་རྩེར་ཕེབས་པའི་སྐུ་མདུན་དུ་ཐེགས་ནས། གྲུབ་
པ་སྡེ་བདུན། དེ་ཁོ་ན་ཉིད་བཅུ་པ། ལྷན་ཅིག་སྐྱེས་པའི་རྡོ་རྗེའི་འགྲེལ་པ་དང་བཅས་
པའི་ལུང་གསན། གོང་གི་བཀའ་ལུང་ལ་སློབ་དཔོན་གཞོན་ནུ་དཔལ་གྱིས་ཞ་ལུར་འགྲོ་
མྱོང་ངམ་གསུང་
། ཞ་ལུ་རིན་པོ་ཆེའི་གསུང་ནས་ཁོང་པ་ཞ་ལུ་དང་ཚོར་མི་འབྱོན་
ལགས། འུག་པ་ལུང་དང་ཚོར་འབྱོན་པ་ལགས་གསུང་དུ་བྱུང་གསུང་། ཆོས་རྗེ
ནང་བ་གླང་པཎྜི་ཏར་གྲགས་པ་དེ་ལ་རྗེ་རིན་པོ་ཆེའི་ཡིག་ཆའི་སྟེངས་ནས་གསང་
འདུས་མི་བསྐྱོད་པའི་དབང་། ཚེ་དཔག་མེད་གྲུབ་རྒྱལ་ལྷ་མངས་ཀྱི་དབང་
། ས་སྐྱ་བློ་
ཆེན་གྱི་ཡིག་ཆའི་སྟེངས་ནས་གདུགས་དཀར་གྱི་དབང་རྣམས་ལེགས་པར་གསན།
ཡོས་ལོ་ལ་བསམ་གཏན་གླིང་དུ་བཞུགས་ནས་ཏིང་ངེ་འཛིན་ལ་གཙོ་བོར་
མཛད། ད་ལྟར་གྱི་བསྡུས་པ་རྣམས་ཀྱི་མཚན་ལེགས་པར་དགོངས། ཐུགས་དམ་གྱི་
སློངས་ཆེ་བར་བྱུང་ནས་སྐྲུན་དྲག་པོ་ཞིག་གིས་བཏབ་པ་ན། ཡར་འབྲོག་གླིང་ལུང་དུ
ཆོས་རྗེ་གུང་
128



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
ཆོས་རྗེ་ནམ་མཁའ་བཟང་པོའི་སྐུ་མདུན་དུ་ཐེགས་པར་བཞེད་པ་ཡང་བྱུང་། དེ་ནས་
ཐུགས་ཀྱི་དགོངས་པ་ལེགས་པར་བཏང་ནས་ཆོས་བརྒྱད་ཀྱི་མགོ་སྙོམས་པས་ཕན་པར་
བྱུང་༑ འོན་ཀྱང་ད་དུང་གཞི་མེད་དུ་མ་དངས་ནས་རང་ཉིད་ཀྱི་ཐུགས་ལས་བྱོན་པའི་
མན་ངག་གིས་ཐུགས་ཉམས་བཞེས་པས་ཐུགས་ཀྱི་སྣང་བ་ལའང་ཁྲོག་ཟེར་བ་འདྲ་བ་
ཞིག་བྱུང་། དེང་ནས་ལེགས་པར་ཕན་སོང་གསུང་
། དེ་ནས་ཆོས་རྗེ་པཎ་ཆེན་རིན་པོ་
ཆེ་སླར་ཡང་བོད་དུ་ཕེབས་ཏེ། རྩེས་ཐང་དུ་དགེ་བའི་བཤེས་གཉེན་མང་པོ་ལ་རྣལ་
འབྱོར་ཡན་ལག་དྲུག་པའི་ཁྲིད་གནང་ནས་གསན་ཞིང་མི་གཡོ་བླ་མེད་ཀྱི་དབང་ཡང་
གསན། འབྲུག་ལོའི་དབྱར་པཎ་ཆེན་རིན་པོ་ཆེ་བསམ་ཡས་འཆིམས་ཕུར་ཐེགས་པའི་
ཕྱགས་ཕྱིར་ཐེགས་ནས་བཞུགས་ཏེ། དབང་མདོར་བསྟན་པའི་འགྲེལ་བ་སཱ་དྷུ་པུ་ཏས་
མཛད་པའི་འགྱུར་མཛད། བླ་མ་དཔལ་འབྱོར་བས་ཞུས་ནས་དཔལ་མངོན་པར་རྟོགས་
པ་གསུངས་པ་ཡང་གསན། ལན་ཅིག་གླ་བ་ཞིག་ནགས་གསེབ་ན་འདུག་པས་ཀསྐྱུ་ར་
ཞུས་པས། པཎ་ཆེན་གྱི་གསུང་ནས་གང་ན་གང་ན་གསུང་ནས་མགྱོགས་པར་བཞེངས་
བྱོན་ཏེ་ལེགས་པར་གཟིགས་ཤིང་འདུག་གསུང་། དེར་ཡང་དྲི་བ་དང་འབེལ་ གཏམ་
མང་དུ་ཞུས།
དེ་ནས་པཎ་ཆེན་དཔོན་གཡོག་འོན་དུ་རྒྱལ་བཟངས་སུ་ཕེབས་པའི་ཕྱགས་ཕྱི་
མཛད་ནས་ཕེབས། དེ་རྗེས་སྐུ་གྲིབ་པ་ལ་བརྟེན་ནས་སྐུ་ཁམས་ཤིན་དུ་མཉེལ་བ་ཡུན་
རིང་དུ་བྱུང་
། ནུབ་ཅིག་མནལ་ལམ་དུ་འོན་གྱི་དཔལ་རི་འདྲ་བ་ཞིག་གི་གློ་ན་མི་མང་
པོ་འདུག །དེ་རྣམས་ཀྱི་ཁྲོད་ན་མར་ཐེགས་པས་ཕྱག་ན་མི་མགོ་ཅིག(ཞིག)འདུག་པ་ལ་
ཅི་ཡིན་དགོངས་པའི་ཚེ། སྐུ་རྒྱབ་ནས་གྲིབ་གཟུགས་འདྲ་བ་ཅིག(གཅིག)ནས་འདི་ཁྱེད་
རང་ལ་གནོད་པ་དེའི་མགོར་འདུག་ཟེར། ལེགས་པར་གཟིགས་པས་བནྡེའི་མགོ་རླངས་
129



ལོ་པཎ་གྱི་རྣམ་ཐར་ཕྱོགས་བསྒྲིགས།
པ་ཙར་རེ་བ་ཞིག་འདུག་པ་རྨིས། དེ་ནས་དྭངས་པའི་མགོ་ཚུགས་པ་ཡིན་གསུང་།
དེ་ནས་ཆོས་རྗེ་པཎ་ཆེན་རིན་པོ་ཆེ་སྣེ་གདོང་དུ་བཞུགས་པའི་ཕྱགས་ཕྱིར་
ཡང་ཡུན་རིང་དུ་བཞུགས་ནས་འགྱུར་མང་དུ་མཛད། དང་པོ་སྒྲའི་ས་རིས་བཏང་
ནས་བསམས་པས་བོད་སྐད་མི་ཤེས་པར་བོད་ཀྱི་བརྡ་དག་བསླབས་པ་དང་འདྲ་བར་
འདུག་པས། སྐད་དོད་མི་མཁྱེན་ན་དགོས་པ་ཆུང་བར་དགོངས་ནས་སྒྲའི་ས་རིས་རྣམས་
ལ་ནན་ཆགས་ཆེན་པོ་མ་གནང་
། ཕྱིས་པཎ་ཆེན་རིན་པོ་ཆེ་དང་མཇལ་ནས་སྐད་དོད་
རྣམས་ལེགས་པར་དགོངས་པའི་ཚེ་སྒྲའི་ས་རིས་བོར་བ་དེས་ཤིན་ཏུ་གནོད་པར་བྱུང་
གསུང་། པཎ་ཆེན་རིན་པོ་ཆེའི་དྲུང་དུ་རྡོ་རྗེ་ཕྲེང་བའི་དབང་ཡོངས་སུ་རྫོགས་པ། བདེ་
མཆོག་དང་ཀྱེ་རྡོར་གྱི་སྒོས་བཀའ། གྲ་ལྔའི་དབང་
། མི་གཡོ་བླ་མེད་ཀྱི་དབང་། ཕག་མོ་
ཞལ་གཉིས་མ་དང་དོན་གྲུབ་མ། སྒྲོལ་མ་དྲག་མོའི་རྗེས་གནང་
། དཔལ་དུས་ཀྱི་འཁོར་
ལོའི་དབང་
། དབང་མདོར་བསྟན་པ་འགྲེལ་བ་དང་བཅས་པ། དཔྱིད་ཐིག་འགྲེལ་བ། མན་
ངག་སྙེ་མ། ཕྲེང་བ་སྐོར་གསུམ། དཔེ་མེད་འཚོའི་སྦྱོར་དྲུག །དེའི་འགྲེལ་པ། ཉི་མ་དཔལ་
ཡེ་ཤེས་ཀྱི་མཚན་བརྗོད་འགྲེལ་པ། མི་གཡོ་བླ་མེད་ཀྱི་རྒྱུད་ལ་སོགས་པ་གསན། པཎ་ཆེན་
རིན་པོ་ཆེའི་ཞལ་ནས། ངས་འཛམ་བུའི་གླིང་གི་སུམ་གཉིས་ཙམ་དུ་ཕྱིན་པ་ལས་པཎྜི་ཏ་
ཆེན་པོ་མིའི་ཉི་མ་ཤེས་རབ་ཆེ་བར་མཐོང་
། དེའི་འོག་ན་ཀུ་མཱ་ར་ཤྲཱི་ལས་ཤེས་རབ་ཆེ་བ་
མ་མཐོང་ཞེས་གསུང་བ་ཡིན་ཡང་ཟེར། པཎ་ཆེན་རིན་པོ་ཆེ་ཐེགས་པའི་ཚེ་དགྱེར་པའི་
གྲུ་ཁར་སྐྱེལ་ཐུང་ལ་ཐེགས།
བྱི་བའི་ལོ་ནས་སྦྲུལ་ལོའི་བར་དུ་གོང་གི་ཐུགས་ཀྱིས་ལེགས་པར་བཟུང་བས་
སྣེ་གདོང་རྩེར་སྐུ་མདུན་དུ་བཞུགས་ནས། དགེ་བའི་བཤེས་གཉེན་རྣམས་དང་འབེལ་
གཏམ་ཁོ་ནས་དུས་འདའ་བར་མཛད། རེས་རྩེས་ཐང་དུ་བཞུགས་ནས་ཆོས་མང་དུ་
130



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
གསུངས་ཀྱང་ཕལ་ཆེར་སྣེ་གདོང་དུ་ཐེགས་དགོས་པས་དང་པོ་རྒྱ་ཐུར་དུ་ཚུད་ནས་ཅི་
ཐོན་བྱས་པས་ཐོན་བྱུང་སྟེ། འདིར་རྒྱུན་དུ་སྐུ་མདུན་ཁོ་ནར་སྡོད་དགོས་པ་འདི་ཡང་
འདུན་མའི་ཕུགས་བཟང་པོ་ཅིག(ཞིག)མི་འདུག་བསམ་ནས་འདུན་མ་བསྒྱུར་འདོད་
ཆེན་པོ་བྱུང་བ་ཡིན་གསུང་
། དེ་ནས་དྭགས་པོ་ཕྱོགས་སུ་ལེགས་པར་བཞེད་ནས་
དྭགས་པོ་འབྲུ་མདའ་བ་ལ་སྦྱིན་བདག་ཡོང་མི་ཡོང་དྲིས་པས། ཡོང་བའི་ཞུ་བ་བྱུང་
ནས་ས་ཕོ་རྟའི་ལོ་གསར་གྲོལ་འཕྲལ་དེ་ནས་ཙ་རི་ཕྱོགས་སུ་ཐེགས་ཆོག་པའི་ཞུ་བ་
ཉིན་རེ་བཞིན་དུ་ཕུལ་བས། གོང་ནས་མི་འཐད་གསུངས་ནས་མ་གནང་བའི་ངང་ལ་
ཟླ་བ་བདུན་པའི་ཚེས་ཉི་ཤུ་བདུན་གྱི་བར་ལསལུས)གསུང་
།
རྟ་ལོའི་དཔྱིད་བཙན་ཐང་དུ་ཆོས་ཀྱི་རྒྱལ་པོ་གྲགས་པ་འབྱུང་གནས་པའི་
བཀའ་ལུང་གིས། དམར་སྟོན་རྒྱལ་མཚན་འོད་ཟེར་བ་ལ་དགེ་བའི་བཤེས་གཉེན་མང་
པོ་དབང་གསན་དུ་བཅུགས་པའི་དུས་སུ། ཀྲི་ཡ་ས་མུཙྪའི་དབང་ཡོངས་སུ་རྫོགས་
པ་དང་། སྒོས་བཀའ་དང་རྗེས་གནང་ཤིན་དུ་མང་བར་གསན་ཞིང་
། གུར་བརྟག་སཾ་
གསུམ། འགྲེལ་བ་ཀུ་མུ་ད། དག་ལྡན། ལྗོན་ཤིང་
། གུར་གྱི་ས་བཅད། གུར་རྒྱན། རྩེ་མོས་
མཛད་པའི་སམྦུ་ཊིའི་རྣམ་བཤད། འཇམ་དཔལ་ནཱ་ག་རཀྵའི་རྗེས་གནང་ལས་ཚོགས་
ཚང་མ། ས་ཆེན་གྱི་བརྟག་གཉིས་ཊི་ཀ །སངས་རྒྱས་ཐོད་པའི་རྒྱུད། དཀའ་འགྲེལ་
ཡེ་ཤེས་ལྡན། ཀྱེའི་རྡོ་རྗེའི་འགྲེལ་བ་སྦྱང་དཀའ་བ་ཟླ་བས་མཛད་པ། ཨ་བྷ་ཡའི་མི་
འཇིགས་པའི་གཞུང་འགྲེལ། རྡོ་རྗེ་མཁའ་འགྲོའི་རྒྱུད་དང་བྷ་བ་བྷ་དྲས་མཛད་པའི་
འགྲེལ་པ། ཚེ་དཔག་མེད་གྲུབ་རྒྱལ་མའི་རྗེས་གནང་ཚེ་ཁྲིད་དང་བཅས་པ། འདུས་
པའི་མན་ངག་ནག་ཁྲིད་དུ་གྲགས་པ་རྣམས་དང་
། སྒྲ་མི་སྙན་པའི་ཚེ་སྒྲུབ། གཤེད་
དམར་ལྷ་ལྔའི་རྫོགས་རིམས་ཤིན་ཏུ་སྤྲོས་མེད། དེ་ཁོ་ན་ཉིད་ཀྱི་མན་ངག །སྤྲོས་མེད་
131



ལོ་པཎ་གྱི་རྣམ་ཐར་ཕྱོགས་བསྒྲིགས།
བ
ཀྱི་བྱིན་བརླབས། རྣམ་རྟོག་འོད་གསལ་གྱི་བྱིན་བརླབས། རྡོ་རྗེ་ཚིག་རྐང་
། སྤྲོས་མེད་
རྡོ་རྗེའི་ཚིག་རྐང་། དེའི་ཁྲིད་ཡིག་གློ་བོ་ལོ་ཙཱ་པས་མཛད་པ་ལ་སོགས་པ་ཤིན་དུ་མང་
བར་གསན་ནོ། །བཙན་ཐང་གི་ཆོས་འཁོར་གྲོལ་ནས་སྣེ་གདོང་རྩེར་དམར་སྟོན་པས་
སྒྲོལ་མ་ལྷ་བཅུ་བདུན་མའི་དབང་མཛད་པ་ཡང་གསན།
དེའི་སྟོན་དབྱར་གྱི་དུས་སུ་དམར་སྟོན་པས་འོན་གྱི་ཆོས་སྡིངས་སུ་རྒོད་ཕྲུག་
ཆོས་རྗེའི་སྐུ་མདུན་དུ་ཆོས་གསན་དུ་ཐེགས་པའི་ཞར་ལ་ཐེགས་ནས། ཆོས་རྗེ་གྲགས་
འབྱུང་པའི་ཞབས་ལ་གཏུགས། ཆོས་རྗེ་དང་སྔར་ཡང་མང་དུ་མཇལ། ཁྱད་པར་རྒྱལ་
བཟངས་སུ་མཇལ་ནས་བཀའ་ལུང་མང་པོ་གནང་མཛད་དེ་དེ་ཕན་དུ་ཕྱག་ཀྱང་མ་
ཕུལ་གསུང་། དེ་རེས་ཚེ་རིངས་མ་མཆེད་ལྔའི་རྗེས་གནང་། ཕག་མོ་གཞུང་དྲུག་གི་སྐོར་
མཁན་ཆེན་རིན་རྒྱལ་བའི་ཡིག་ཆའི་སྟེང་ནས་ལེགས་པར་གསན། བདག་ཙ་རི་ཕྱོགས་
སུ་འགྲོ་འདོད་པ་ཐོན་པར་འདུག་ལགས་སམ་ཞེས་ཞུས་པས། ཕྱི་བཤོལ་ཆེན་པོ་འདུག་
ནའང་ཐོན་པར་འདུག་གསུང་བའི་ལུང་བསྟན་ལེགས་པོ་བྱུང་གསུང་
། དེ་ནས་ཙ་རི་
ཕྱོགས་ཐེགས་པའི་ཞུ་བ་ནི་མ་གྲུབ། སྣེ་གདོང་དུ་རྒྱུན་དུ་བཞུགས་པ་མི་ལེགས་པར་
ཡང་དགོངས། གོང་ནས་ལ་ཆོས་འབྲེལ་ཚུན་ཡང་ལ་ཞུས། འཕྲལ་ཐུགས་ཀྱིས་ལེགས་
པར་བཟུང་བས་བྲོས་ཐབས་སུ་གཤེགས་པའང་མ་སྤོབས་ནས་འོ་རྒྱལ(བརྒྱལ)བར་བྱུང་
གསུང་། ཟླ་བ་བདུན་པའི་ནང་དུ་ཀོང་པོར་འགྲོ་བའི་འདྲུལ(འགྲུལ)པ་མང་དུ་འདུག་
པས༑ དེའི་ཟླ་ལ་ཐེགས་པར་ཐག་བཅད་ཡོད་ཞུ་བའི་ཞུ་བ་བཏང་བས
། ད་མི་ཉན་པར་
འགྲོ་ན་ཞག་བར་ཙམ་སྡོད་ལ་སོང་གསུང་བའི་གོང་གི་བཀའ་ལུང་བྱུང་བས་ངེད་རང་
ནི་སེམས་བདེ། ཀོང་འདྲུལ(འགྲུལ)དང་མི་གཅིག་ཀྱང་མེད་དེ། སྤྱིར་ཐེགས་ཆོག་ན་
དེས་ཆོག་དགོངས་པ་བྱུང་གསུང་
། དེ་ནས་སྣེ་གདོང་རྩེར་སྐུ་མདུན་དུ་ཕེབས་པས། ད་
132



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
ཁོང་བྱ་བྲལ་བྱེད་པ་ལ་དྲ་བ་ཞིག་དང་གཏོར་ཆ་ཞིག་ལ་སོགས་པའི་གནང་བྱིན་གྱིས་
གསུང་ནས་དེ་རྣམས་གནང་བས། ཐུགས་དགྱེས་ཏེ་དྲ་བ་དེ་ཡང་དུས་འཕྱི་མོའི་བར་
དུ་ངའི་བྱ་བྲལ་གྱི་བླ་ཡིན་གསུང་ནས་ཐུགས་ཚིས་ཆེན་པོ་གནང་
།
དེ་ནས་དགུང་ལོ་བཞི་བཅུ་རྩ་བདུན་བཞེས་པ་ས་ཕོ་རྟའི་ཟླ་བ་བརྒྱུད་པ་ལ་
བཏེགས་ནས་ཐོག་མར་དྭགས་པོར་ཐེགས། ཇོ་བོ་ཁོག་ན་ཡར་སྔ་མོར་ནམ་འོག་ཏུ་ཐེགས་
པས་ན་བཟའ་སྐུ་ཆས་འཛར་བ་མ་དགོངས་པ་ལ་འདྲུལ(འགྲུལ)ཟླའི་ཁྱི་ཅིག(གཅིག)
འདུག་པ་དེས་སྦྲན་བྱུང་གསུང་
། དེ་ནས་ཐོག་མར་འབྲུ་མདར་ཕེབས་སློབ་དཔོན་བསོད་
བཀྲས་པས་ཞབས་ཏོག་ལེགས་པར་མཛད། མཁན་ཆེན་བཀྲས་བྱང་པས་སྣ་ལེན་བཟང་
པོ་མཛད། ཁོང་གི་ཡང་དགོན་ན་བྱང་རྩེ་བ་ཀུན་བཀྲས་པ་ཡང་བཞུགས་འདུག །ནང་
དུ་སླེབ་མ་ཁད་མཁན་ཆེན་བཀྲས་བྱང་པ་ཐུགས་དགྱེས་དགྱེས་ཀྱི་འཕྲོས་གཏམ་མང་དུ་
མཛད། བྱང་རྩེ་བ་དང་དེ་རེས་མ་གཏོགས་མཇལ་མ་མྱོང་ནའང་བཤུལ་ལམ་ལ་སོགས་
ཀྱི་དྲི་བ་གང་ཡང་མི་མཛད་པར་བཞུགས་འདུག །དེ་ནས་དུམ་ཤིག(ཞིག)ལོན་ཙ་ན་བླ་
མ་པཎ་ཆེན་སོར་སྡུད་སྐུ་རྡོ་རྗེ་ཡིན་ཟེར་གྱི་ཡོད་འདུག་པ་དེའི་རྒྱུ་མཚན་ཅི་ལ་བྱེད་ཀྱི་
འདུག་གསུང་། མིག་སོགས་དབང་པོ་རྣམས་ལ་ལུས་སུ་བཤད་པས་དེ་དག་པར་བྱེད་པས་
སྐུ་རྡོ་རྗེར་འཇོག་པར་འདུག་གསུངས་པས། འོ་ན་སྲོག་རྩོལ་ཡང་དེར་ཐལ་བ་མོད་
གསུང་། སྐྱོན་དེ་འགྲོ་འགྲོ་འདྲ་བ་ཅིག(ཞིག)འདུག་ཞུས། ཞེ་ལ་ད་ནང་འཕྲད་འཕྲལ་ཡིན་
པས་མི་རྩོད་དེ་ནས་འདྲིས་ནས་ལབ་ཀྱི་དགོངས་པ་བྱུང་གསུང་
།
དེ་ནས་རེ་ཤིག(ཞིག)ན་སློབ་དཔོན་ཞི་རྒྱས་པ་ཁོང་གི་སློབ་མ་ཡིན་པས་འདིས་
ལབ་དེ་སྐྱེལ་དུ་འོང་དགོངས་ནས། ཁྱེད་དགེ་ལྡན་པ་འདི་རྣམས་བྱང་ཆུབ་ལམ་གྱི་
རིམ་པ་དེ་ལ་ཤིན་དུ་མཁས་ཏེ། དེ་གང་ལ་བརྟེན་པའི་ལམ་སྒྲོན་ལ་མི་མཁས། ལམ་
133



ལོ་པཎ་གྱི་རྣམ་ཐར་ཕྱོགས་བསྒྲིགས།
ལམ་
རིམ་པ་ལྔ་པ་དེ་ལ་མཁས་ཏེ། དེ་གང་ལ་བརྟེན་པའི་སློབ་དཔོན་ཀླུ་སྒྲུབ་ཀྱི་རིམ་
ལྔ་དེ་ལ་མི་མཁས་གསུངས་པས། ཁོང་ཅི་ཡང་མི་ཟེར་ཡང་གཏམ་དེ་བྱང་རྩེ་བ་ལ་
སྐྱལ(བསྐྱལ)འདུག །
དེ་ནས་རེ་ཤིག(ཞིག)ན་ཁོང་གི་སར་ཤོག་ཟེར་བས་ཕྱིན་པས་དེ་སྐད་གསུངས་
པ་ཨེ་ཡིན་གསུང་བས། དེ་སྐད་བྱས་པ་ཡིན་ཞུས་པས། ལམ་རིམ་གྱིས་མི་ཁྲོལ་བའི་
མ་སྒྲོན་ལ་དཀའ་གནད་ཅི་ཡོད་པ་གསུང་། དཀའ་གནས་ལམ་རིམ་གྱིས་མི་ཤོད་པ་
མང་དུ་འདུག །ཐོག་མར་གསང་དབང་ཤེས་རབ་དབང་བསྐུར་ནི། ཚངས་པར་སྤྱོད་
པས་བླང་མི་བྱ། །ཟེར་བ་འདིའི་གསང་དབང་ཚངས་སྤྱོད་པས་ལེན་དུ་མི་རུང་བའི་
རྒྱུ་མཚན་ཅི་ཡིན་གསུང་པས། མི་ལེན་ཟེར་བ་དེ་ཀ་ཡིན་མོད་གསུང་། དེ་མི་ལེན་ཟེར་
བའི་དབུ་ཚུགས་དེས་མི་ཡོང་
། དེ་བླངས་པས་ཕམ་པ་འོང་བར་གསུངས་འདུག་པ། རྡོ་
རྗེ་སློབ་དཔོན་གྱིས་བྱང་སེམས་ཚངས་སྤྱོད་པའི་ལྕེ་ཐོག་ཏུ་བཞག་པས་ཕམ་པ་འོང་
བའི་རྒྱུ་མཚན་ཅིགངཞིག)སྨྲ་དགོས་པ་ཡིན་མོད་གསུངས་པས།
དེ་ནས་ཁོང་རང་གི་ཐུགས་རྒྱལ་ཞི་ནས། ད་འོ་ན་ཁྱེད་རང་ཇི་ལྟར་མཛད་
གསུང་། ང་དེ་ལ་མཁས་པས་ཞུ། དང་པོའི་སངས་རྒྱས་རྒྱུད་ཆེན་ལས། རབ་ཏུ་འབད་
ས་བཀག་པའི་
པའི་ཕྱིར། །ཞེས་གསུངས་པས་གསང་དབང་ཐམས་ཅད་བླངས་པས་ཕམ་
པ་འོང་བ་མ་ཡིན། དུས་འཁོར་ནས་གསང་དབང་ལ་དབང་པོ་གཉིས་སྦྱོར་བཤད་པ་
ཅིག(ཞིག)ཡོད་པས་དེ་ལེན་དུ་མི་རུང་ཟེར་བ་ཡིན་གསུངས་པས། ཁོང་གི་གསུང་ནས་
རིམ་ལྔའི། དང་པོ་གཅིག་ནི་དགུ་དབུས་ན། །ཟེར་བ་དེ་ཅི་ལ་ཟེར་བ་གསུང་
། དེ་ལའང་
ལན་ལེགས་པར་བཏབ། གསང་དབང་མི་ཚད་བུམ་དབང་ལའང་གཉིས་སྦྱོར་འོང་བ་
ཅིག(ཞིག)ཕྱག་ཆེན་ཐིག་ལེའི་སྐོར་ནས་གསུངས་འདུག །ཁོང་དང་འདྲིས་ནས་འབེལ་
ངས་
134



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
གཏམ་ཡང་མང་དུ་བྱས། ཁོང་གིས་བྱམས་པར་ཡང་མཛད་གསུང་
།
རྟ་ལོའི་དགུན་དེ་རྐུ་རབ་ཏུ་ཁྲི་དཔོན་དཔལ་འབྱོར་བཟང་པོ་བས་སྤྱན་དྲངས་
ནས་ཆོས་གསུངས། བླ་མ་དགོངས་འདུས་རྣམས་དེ་ན་བཞུགས་འདུག་པའང་ཐོ་རེ་
གཟིགས། དགོང་གཅིག་གི་སྙན་པ་སྔ་མོ་ནས་གསན་ནའང་དཔེ་ཆ་བླ་མ་ར་མོ་པ་ལ་
ཡོད་ཟེར་བས། གསེན་དགོན་པ་ལ་གཡར་གྲོགས་བཅོལ་ནས་ལེགས་པར་གཟིགས་
པས་ཐུགས་ལ་ཤིན་དུ་བབ་པར་བྱུང་
། རྐུ་རབ་ན་དཀོན་བརྩེགས་ད་ལྟར་གྱི་འདི་དང་
འགྱུར་མི་ཅིག(གཅིག)པ་མངོན་པར་དགའ་བ་ལ་རབ་ཏུ་དགའ་བའི་ཞིང་ཁམས་ཟེར་
བ་ཡོད་པའང་ལེགས་པར་གཟིགས། ལུག་གི་དཔྱིད་ནས་ཟླ་བ་ལྔ་པའི་ནང་ཚུན་དུ་སྨྱོན་
ཕུག་ཏུ་ཏིང་ངེ་འཛིན་འབའ་ཞིག་ལ་བཞུགས། ལ་བ་པའི་ཤེར་ཕྱིན་དགུ་པ་དང་
། ཀླུ་
བྱང་གི་དེ་བཞིན་གཤེགས་པ་ཐམས་ཅད་ལ་བསྟོད་པ་ཡང་བསྒྱུར།
དེའི་དབྱར་ཉི་མ་ལྡོག་གདོང་ལ་ཙ་རིའི་གནས་སྒོ་འོང་བས་ཙ་རིར་ཐེགས། ཐོག་
མར་སྡོང་པོ་མཁར་དུ་བཞུགས་ཁལ་ཕོག །དེ་ནས་མཚན་ལྡན་ཐོད་པ་ལ་མཆོད་པ་
ལེགས་པར་མཛད། དེ་རྗེས་ཡུལ་སྨད་རྣམས་སུ་གནས་སྐོར་མཛད་ནས་མཁའ་འགྲོ་
འབུམ་གཏེར་དུ་ཞག་པ་མཛད་པས། དེ་ན་སྨད་དགྱེར་ཆོས་རིན་ཟེར་བ་ཅིག(གཅིག)
འདུག་པ་ན་རེ། མདང་འདིར་རྗེ་བཙུན་འཇམ་དབྱངས་ཀྱི་སྒར་ཡིན་ཟེར་བ་ཅིག(ཞིག་
བྱུང་༑ དེ་རིང་འདི་ནས་ཕེབས་པ་ལ་བལྟ་བར་འདུག་ཆོས་འབྲེལ་ཅིག(ཞིག)ཞུ་ཟེར།
དེ་ནས་ཟིལ་ཆེན་དུ་བཞུགས། སྨྱུག་མའི་གཟིམས་ཆུང་ཅིག(ཞིག)བཟོས་ཏེ་ཐུགས་དམ
ཁོ་ན་ལ་བཞུགས། མཚན་མོ་ཅིག(ཞིག)ཞབས་སྐྱིལ་དཀྲུང་བཤིག་ནས་ཞབས་ཅུང་
ཟད་བརྐྱང་བས་ཞབས་མཛུབ་ལ་ཅིག་གིས་སོ་སྒྲིང(སྦྲིད)བ་གཅིག་བཏབ་བྱུང་བས་
བསྐུམས་ནས་ཡང་ཐུགས་དམ་ལ་བཞུགས། ཡང་བརྐྱངས་པས་སོ་བཏབ་པ་བྱུང་བས་
135



ལོ་པཎ་གྱི་རྣམ་ཐར་ཕྱོགས་བསྒྲིགས།
ཡང་བསྐུམས། ཡང་བརྐྱངས་པས་ཀྱང་བཏབ་བྱུང་སྟེ་ཅི་ཡིན་ནི་མ་ཤེས་གསུང་
། དེར་
ཟླ་བ་ཅིག(གཅིག)བཞུགས་ནས་སྐྱོང་གོ་ཚལ་དུ་ཟླ་བ་གཉིས་ཀྱི་བར་དུ་ཐུགས་དམ་ལ་
བཞུགས། དེ་ནས་ལྷ་པ་རྣམས་ཀྱིས་སླེབས་ནས་གཡག་ཕུག་ཏུ་བཞུགས་ཏེ་ཐུགས་དམ་
འབའ་ཞིག་གནང་
། དེར་ལན་ཅིག་ཞབས་ཀྱི་སྟེང་ན་ཟ་གུལ་བ་ཅིག(ཞིག)འདུག་པ་ཅི་
ཡིན་གཟིགས་པས་ཤིག་ལུག་གི་རིལ་མ་ལས་མི་ཆུང་བ་ཅིག(ཞིག)འདུག་སྟེ་ཆོ་འཕྲུལ་
དུ་འདུག་གསུང་། ཙ་རིར་སྡོད་རིང་ཤིན་དུ་སྐྱིད་པར་བྱུང་
། ལོངས་སྤྱོད་ཀྱང་ཕུན་སུམ་
ཚོགས་པ་འབྲུ་མདའ་བས་སྐྱལ(བསྐྱལ)། གང་སྐྱལ(བསྐྱལ)རྣམས་ལ་མཛད་རྒྱུའང་མི་
འདུག །སྲིས་སྨེ་བ་དངོས་གྲུབ་ཏུ་འདུག །ཙ་རི་དེ་ཉིད་རི་དོང(དང)ཤིང་ཐམས་ཅད་
ཀྱང་སེམས་ལྡན་ཡིན་པ་སྙམ་བྱེད། ཟིལ་ཡང་ཤིན་དུ་ཆེ་བ་ཅིག(ཞིག)ཡོད། མཚན་མོར་
སོང་ནས་འཇིགས་སྣང་ཡང་མེད་པར་ཤིན་དུ་བག་ཕེབས་གསུང་
།
དེའི་དབྱར་དེ་གནས་ནང་ན་མི་ཉི་ཤུ་ཙམ་ལས་མེད། སྤུ་རིའི་རྩེ་ལ་ཐེགས་ནས་
སྤུར་ཆུང་གི་མགོ་ན་ཇོ་བཟངས་ཤེར་དབང་པ་འདུག་པས་ཁོང་ལ་གནས་པོ་བཅོལ།
སང་དེ་སྤུར་ཆེན་གྱི་རྩེ་ལ་ཐེགས་ནས་གསོལ་འདེབས་ལ་སོགས་མཛད། དེ་ཉིན་ནམ་
མཁའ་ལ་སྒྲ་ཁྱད་པར་ཅན་ཡང་དྲག(གྲག)སྟེ། རྗེས་ཀྱི་མི་རྣམས་ལ་དད་པ་མི་འདུག་
པ་གསུང་། སྒྲ་དེ་ཇི(8)འདྲ་བ་ཞིག་བྱུང་བ་ལགས་ཞུས་པས
། རྔའི་སྒྲ་དང་ཕྱོགས་
འཐུན་པ་ཅིག(ཞིག)ཐམས་ཅད་ཀྱི་འཐུན་སྣང་དུ་བྱུང་
། གཞན་ཡང་ཙ་རིའི་ཐུགས་
དམ་ལ་བཞུགས་པ་ན་མི་མང་པོས་ཆོས་སྐྱོང་གསོལ་བའི་རྔ་སྒྲ་འདྲ་བ་སྦྲམ་རྒྱངས་
ཆེན་པོ་ཡོད་པ་དང༌
། དེའི་བར་དུ་དུང་དཀར་སྒྲིལ་བ་མང་དུ་འབུད་པའི་སྒྲ་འདྲ་བ་
དང་༑ རེས་འགའ་བཤར་སྦྱང་བྱེད་པའི་སྐད་མཐོ་དམན་ཅན་ཚིག་ཚུན་གསལ་ལ་
ཁད་པ་མང་དུ་གསན། ཙ་རི་སྒྲ་སྙན་སྣ་ཚོགས་ཐོས་པའི་གནས་ཡིན་ཟེར་བ་བདེན་
136



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
པར་འདུག་གསུང་། ཀུན་དྲིལ་བས་ཟླ་བ་དྲུག་ནས་དྭགས་པོར་ཕེབས།
ལུག་ལོའི་སྟོན་མཇུག་ཀོང་པོ་ནས་ཆོས་རྗེ་ཆོས་དཔལ་ཡེ་ཤེས་དཔོན་སློབ་
རྣམས་འབྲུ་མདར་ཕེབས་ནས་ཞག་བཅུ་བཞིའི་བར་དུ་བཞུགས་ པའི་སྐུ་མདུན་
དུ། མཁའ་སྤྱོད་པའི་ཆོས་དྲུག་ཆེན་མོ། ཀརྨ་སྤགས་ཤིའི(པཀྵདམ་ཚིག་གི་བཤད་པ་
རྣམས་གསན། ཐུགས་ཤིན་ཏུ་དགྱེས་པར་བྱུང་ནས་ཞབས་ཀྱི་མཐེ་བོང་ལ་ཧོར་ཡིག་
སར་གྱི་རྒྱལ་མེ་རིའི་དབུས་ན་བཞུགས་པའང་སྟོན་པར་གནང་
། སློབ་དཔོན་བསོད་
བཀྲས་པའི་གསུང་ནས་ད་ལན་དཔོན་སློབ་འཕྲོད་པོ་བྱུང་བ་ཤིན་དུ་ལེགས། གཞན་
ཁོང་དཔོན་སློབ་མཚན་ཉིད་པ་རྣམས་ལ་གཟིགས་ལུགས་ཟུར་པ་ཅིག(ཞིག)འོང་གི་
འདུག་གསུང་། ཕྱིས་སྣེ་གདོང་རྩེར་སྟག་ལུང་པ་ཀུན་སྤངས་བྱང་ཆུབ་རྒྱ་མཚོ་བ་
ཕེབས་པའི་ཚེ་དེ་སྔ་མཇལ་ནི་མ་མྱོང་
། དེ་ཉིན་སུའི་ཡང་ངོ་སྤྲོད་འབུལ་མི་མེད་པར་
ངོ་མཁྱེན་གནང་བྱུང་ནས་བཀའ་ལུང་མང་པོ་གནང་བྱུང་
། དེ་དུས་ཆོས་རྗེ་
ཆོས་
དཔལ་ཡེ་ཤེས་པ་རང་དང་འདྲ་བར་ཡང་མཐོང་
། སྟག་ལུང་པ་མཁའ་སྤྱོད་པའི་སྐུ་སྐྱེ་
ཅིག(ཞིག)ཡིན་ཟེར་བ་བདེན་པར་འདུག །
དེ་རྗེས་ཁོང་རྣམ་གཉིས་འདྲ་པོ་མི་འདུག །དང་པོ་མཐོང་དུས་ལྟག་ལུང་རིན་པོ་
ཆེའི་དབུ་ལོ་མཐིང་གི་ཁ་དོག་ཏུ་འདུག་གསུངས་ནས་རྒྱུས་ཅན་རྣམས་ལ་དེ་ཀ་བཞིན་
ཡོད་མེད་དྲི་བ་ཡང་མཛད། དེའི་དགུན་ཀྱང(ཡང)སྨོན་ཕུག་ཏུ་གཙོ་བོར་ཐུགས་དམ་
ཁོ་ན་ལ་བཞུགས། བར་སྐབས་སུ་སློབ་དཔོན་བསོད་བཀྲས་པ་དང་དགེ་བཤེས་བསམ་
ཤེ་དང་གཞན་དགེ་སྦྱོང་གཅིག་སྟེ་གསུམ་ལ་རྣལ་འབྱོར་ཡན་ལག་དྲུག་གི་ཁྲིད་གནང་
།
སྤྲེའུ་ལོའི་དཔྱིད་སྒམ་པོ་བསྐོར་དུ་ཐེགས་ནས་ཞག་གསུམ་བཞུགས
། དཔལ་སྒམ་
པོ་བའི་སྐུ་འདྲ་རིན་པོ་ཆེའི་སྐུ་མདུན་དུ་ཕེབས་པའི་ཚེ། མཇལ་མ་ཁད་ཙ་ན་གསོན་
137



ལོ་པཎ་གྱི་རྣམ་ཐར་ཕྱོགས་བསྒྲིགས།
མའི་སྣང་བ་ཤར་གསུང་
། ཟངས་ལུང་དུ་ཡང་གནས་སྐོར་དུ་ཐེགས། འགྲོ་མགོན་རིན་
པོ་ཆེ་ལ་ཐུགས་དམ་འཁྲུངས་པའི་དེའུ་ཤར་མའི་ཁར་ཡང་དུམ་ཞིག་བཞུགས། རིན་པོ་
ཆེ་པ་ལ་མཇལ་བ་ནི་མ་བྱས་གསུང་
།
དེ་ནས་སྤྲེའུ་ལོའི་སྟོན་དྭགས་པོ་ལ་བར་དུ་ཐེགས་ནས། ཆོས་རྗེ་རི་མི་འབབས་
པ་བསོད་ནམས་རིན་ཆེན་པའི་དྲུང་དུ། མཁའ་སྤྱོད་པའི་སྐྱེ་སྦྱོར། ངོ་སྤྲོད་གནད་ཀྱི་
མེ་ལོང་
། གསལ་བའི་མེ་ལོང་
། གསང་བའི་མེ་ལོང་
། སེམས་གསང་མི་འགྱུར་ཀུན་གྲོལ་
མེ་ལོང་། བརྒྱུད་པའི་གསོལ་འདེབས། རི་ཆོས་གཅིག་ཤེས་ཀུན་གྲོལ། གསུང་སྦྱར་སྙིང་
པོ་ལེགས་གྲུབ། གདོད་མའི་རྒྱལ་བ་རབ་གསལ། འཁོར་བརྟག་དབང་པོའི་མཚོན་
མཛེས། མ་གཅིག་ལབས་སྒྲོན་གྱི་རྣམ་ཐར་གླེང་གཞིའི་ལེའུ་བླ་མའི་རྣལ་འབྱོར། དཀར་
འགྱེད། དམར་འགྱེད། མ་རྒྱུད་ཕ་རྒྱུད་ཀྱི་གསོལ་འདེབས། གཏོར་མ། མ་གཅིག་གི་
གསོལ་འདེབས། སྙན་བརྒྱུད་གོང་ཁུག་མ། གཅོད་ཀྱི་དམར་ཁྲིད། ཆོས་རྗེ་རང་བྱུང་
པའི་གཅོད་ཁྲིད། ལྷན་ཅིག་སྐྱེས་གྲུབ་དཔལ་མོའི་འགྲེལ་པ་དང་བཅས་པ། ཟབ་མོ་ནང་
དོན་རྩ་འགྲེལ། ཆོས་དབྱིངས་བསྟོད་པ། རང་བྱུང་དེ་བཞིན་གཤེགས་པའི་སྙིང་པོ་སྟོན་
པའི་བསྟན་བཅོས། སྐུ་གསུམ་ངོ་སྤྲོད་ཀྱི་རང་བྱུང་བའི་ཁྲིད། མི་ཉག་ཤེས་རབ་བཟང་
པོས་མཛད་པའི་དོ་ཧའི་ཁྲིད་ཡིག །དོ་ཧ་སྐོར་གསུམ། རྨོངས་དོ་ཧའི་རྣམ་བཤད། རྟེན་
ཁྱད་པར་ཅན་བླ་མའི་མཚན་ཉིད། བརྟེན་པ་ཁྱད་པར་ཅན་སློབ་མའི་མཚན་ཉིད།
བརྡ་དང་ཐབས་ཁྱད་པར་ཅན། འབྲས་བུ་ཁྱད་པར་ཅན། སྒྲོ་འདོགས་གཅོད་པའི་ཆོས་
བརྒྱད། བརྒྱུད་པའི་ལོ་རྒྱུས་ཏེ་པར་ལུགས་རྣམས་དང། ངེས་ཤེས་བསྐྱེད་པའི་གཏམ་
བརྒྱུད་རྣམས་གསན།
རི་མི་འབབས་པའི་གསུང་ནས། ཁྱེད་རླུང་འཛིན་ཞིང་ཡོད་པ་ཡིན་ནམ་གསུང་
།
138



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
མེད་ལགས་ཞུས་པས། ངོ་ལ་བལྟས་ན་ཡོད་པ་འདྲ་གསུང་
། དེར་ཟླ་བ་གཅིག་སོང་བ་དང་
ད་བྱོན་གསུང་། དང་པོ་མ་ཤེས་པར་འདུག །ངེད་རང་རྐྱང་པར་ཕྱིན་ན་ཆོས་མང་དུ་
ཐོབ་པར་འདུག་པ་ལ། དེ་རེས་བྱང་རྩེ་བ་ལ་སོགས་པའི་ཟླ་བོ་མང་དུ་ཡོད་པས་ཐུགས་
སོ་མ་གསོད་པར་འདུག །རྟག་ཏུ་ཐུགས་དམ་མཛད་པས་སྐུ་ལུས་ལས་སུ་རུང་ནས་
ཉིན་རངས་པར་གསོལ་ཇ་གསོལ་ཡང་སྐུ་ཁམས་གསེང་ཐེབས་རེས་ཞག་རེ་ཐུབ་པར་
འདུག །གསོལ་ཞིབ་ཀྱང་འབུལ་བ་གང་སྔ་ནས་བཞེས་པར་འདུག །ལར་གྱི་ངོ་མཚར་
ཆེ༑ ཁོང་ཕྱག་རྒྱ་ཆེན་པོའི་ལྟ་བ་འདི་ངས་ཀྱང་བློས་མི་གཏོང་
། ཁོས་ཀྱང་བློས་གཏོང་
དུ་མི་འོང་
། དགེ་ལྡན་པའི་ངང་ཚུགས་འདི་ངས་ཀྱང་ཁོ་བློས་མི་གཏོང་། ཁོས་ཀྱང་ང་
བློས་གཏོང་དེ་མི་འོང་གསུངས་ནས་ངང་ཚུགས་ཤིན་དུ་དམ་པར་མཛད་གསུང་ནས་
ཤིན་དུ་གུས་པར་མཛད། སྤྲེའུ་ལོའི་དབྱར་ཀོང་པོར་ཆོས་རྗེ་ཆོས་དཔལ་ཡེ་ཤེས་པའི་
དྲུང་དུ་གསུང་ཆོས་མང་དུ་གསན་པའི་ཕྱིར་ཐེགས་པར་བརྩམས་པ་ན། སྦྱིན་བདག་
གི་གསུང་ནས་དེ་མཛད་ན་འཁོར་རྣམས་ལ་ནོར་ཉན་ཅིག(ཞིག)མི་ཡོང་གསུངས་ནས་
བཤོལ་བས་མ་ཐོན་པ་ཡིན་གསུང་
། འབྲུ་མདར་གཤེད་དམར་གྱི་དབང་ཡང་ལེགས་
པར་གནང་།
དེ་ནས་ཡར་ཕེབས་པར་བཞེད་པ་ན་སྦྱིན་བདག་སྐུ་མཆེད་ཐམས་ཅད་ཀྱིས་ཀྱང་
གཞི་ཕབ་ནས་བཞུགས་པར་ཞུས་ནའང་ཡར་བཏེག་པ་ཡིན་གསུང་
། དེ་ལ་དགས་པོ་
ཕྱོགས་སུ་བཞུགས་པའི་ཚེ་རང་དོན་གཟིག་རྟོག་དང་ཏིང་ངེ་འཛིན་གྱི་རིམ་པ་ཡང་
ཤིན་ཏུ་འཕེལ། གཞན་དོན་དབང་ཁྲིད་བཤད་པའི་རིམ་པའང་དུ་མ་རེ་མཛད། དགེ་
བའི་བཤེས་གཉེན་ཆེ་ཕྲ་ཐམས་ཅད་དང་འབེལ་བའི་གཏམ་གྱིས་དུས་འདས། ཁྱད་
པར་སློབ་དཔོན་བསོད་བཀྲས་པ་དེ་དང་པོ་མཚན་ཉིད་ཀྱི་གྲ(གྲྭ)ས་རྣམས་སུ་སྦྱངས་
139



ལོ་པཎ་གྱི་རྣམ་ཐར་ཕྱོགས་བསྒྲིགས།
པ་ཆེན་པོ་མཛད་པས་ཡོན་ཏན་ཆེ་ཡང་
། གྲུབ་མཐའི་ཕྱོགས་ཞེན་དང་
། ཁྱད་པར་
སྒོམ་ཆེན་པ་ལ་བརྙས་པ་ཆེན་པོ་བྱེད་པ་ལ་ལེགས་པར་བཤད་པས་དག་པའི་སྣང་བ་
ཕྱོགས་མེད་ལ་བཀོད་ནས། དགུང་ལོ་ཞེ་དགུའི་སྤྲེའུ་ལོའི་དགུན་ཡར་ཀླུངས་སུ་ཕེབས།
དེ་ ནས་སྔར་ཕྱག་མི་འཚལ་བ་ཕྱག་འཚལ། ལྡང་བ་མི་བྱེད་པ་རྣམས་ལྡང་བ་བྱེད།
འཛུམ་མི་སྟོན་པ་རྣམས་ཀྱང་འཛུམ་སྟོན་གྱི་འདུག་གསུང་།
བྱ་ལོའི་དཔྱིད་གོང་མ་གྲགས་པ་འབྱུང་གནས་པའི་བཀའ་ལུང་གིས་གདན་ས་
ཐེལ་དུ་དགེ་བའི་བཤེས་གཉེན་ཆེན་པོ་དུ་མ་བསྡུས་ནས་སྨོན་ལམ་མཛད་པའི་གྲར་
ཐེགས་ནས། རྒོད་ཕྲུག་ཆོས་རྗེ་འཇག་སྤྱིལ་ན་བཞུགས་པའི་དྲུང་དུ་ཉིན་བཞིན་དུ་
བཞུགས། དེ་ཐོན་ནས་སྣ་མོ་ཆོས་རྫོང་དུ་བཞུགས་ནས་ཆོས་རྗེ་རིན་པོ་ཆེ་ནམ་པའི་
ཞལ་སྔ་ནས་དང༌། ཆོས་རྗེ་ལོ་ཆེན། སྡེ་སྣོད་འཛིན་པ་མགོན་པོ་རྒྱལ་མཚན། ཆེན་པོ་
བསོད་ཡེས་པ་ལ་སོགས་པ་མང་པོ་ལ་ཕར་ཕྱིན་ལ་སོགས་པའི་གཞུང་ཆོས་དང་འབེལ་
གཏམ་གྱི་ཆོས་ཀྱི་སྒོ་མཐའ་དག་གི་སྣང་བ་ཆེན་པོ་རྒྱས་པར་མཛད། དེའི་དབྱར་སྟོན་
ཆོས་སྡིངས་སུ་རྒོད་ཕྲུག་ཆོས་རྗེའི་སྐུ་མདུན་དུ་ཐེགས་ནས། གྲུབ་ཆེན་ཨོ་རྒྱན་པའི་རྡོ་
རྗེ་གསུམ་གྱི་བསྙེན་སྒྲུབ་ཀྱི་ཉམས་ཁྲིད་ལེགས་པར་གསན་པས། སྲོག་འཛིན་ཡང་ཟླ་
སེང་གི་ལུགས་གནང་།
དེ་རྗེས་ལོ་རྒྱུས་རིན་ཆེན་ཕྲེང་བ། མཁས་བཙུན་པ། ཟླ་སེང་བ་རྣམས་ཀྱིས་མཛད་
པའི་རྣམ་ཐར་གསུམ། བསྙེན་སྒྲུབ་ཀྱི་ངོ་སྤྲོད་ཟླ་སེང་བས་མཛད་པ། རྣམ་བཤད།
གེགས་སེལ་སྙན་བརྒྱུད་མ། འཁྲུལ་འཁོར་བཅུ་བདུན། རྡོ་རྗེ་མཐོང་རྡོལ། ཧ་འདོན་
ཁྲིད་ཡིག་གི་ཞལ་ཤེས་རྣམས་ཟླ་སེང་བས་བསྒྲིགས་པ། གྲགས་བྱང་གི་ཞུ་ལན། རྒྱལ་སྡེ་
སྙན་རྒྱུད་ཆུང་བ། ལྟག་འཐེན། རྒྱལ་སྡེ་སྙན་རྒྱུད་ཆེ་བ། གཅེས་ཕྲུག་བརྒྱད་བཅུ། དེའི་ལྡེ་
140



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
མིག༑ ཡང་དེའི་ལྡེ་མིག་བསོད་ནམས་རྒྱལ་མཚན་པས་མཛད་པ། རྣམ་རྟོག་ཡུལ་ལ་མི་
འཇུག་པའི་མན་ངག་ཟུར་བཀོལ། འཕོ་བ་ཚིགས་བཅད་མ། རྡོ་རྗེ་ཕ་ལམ་དབྱུག་པའི་
མན་ངག །གེགས་སེལ་ཐོར་བུ་པ། རྟོགས་ལྡན་བསམ་རིན་གྱི་ཞུས་ལན། སྟོན་པ་སངས་
རྒྱས་དཔལ་གྱིས་ཞུས་པ། མཁས་བཙུན་པའི་རྣམ་བཤད་ཆེན་མོ། ཀུན་མཁྱེན་གངས་
པའི་ཁྲིད་ཡིག །སྙེ་མདོ་བའི་ཁྲིད་ཡིག །གསོལ་འདེབས། རིགས་བཞི་མཁའ་འགྲོའི་ཞལ་
གདམས། ཚེ་སྒྲུབ་བཀའ་རྒྱ་མ། འཕོ་བ་གསེར་སྲང་མ། ཀུན་མཁྱེན་གངས་པའི་གསོལ་
འདེབས། རིགས་དྲུག་ས་བོན་སྲེག་ཚུལ། ཐུགས་རྗེའི་མན་ངག་འཆི་མེད་རྩལ་སྦྱོང་
བདུན་མ། དངུལ་ཆུའི་གདམས་པ། གེགས་སེལ་སྨན་དཔྱད་མ་རང་བྱུང་པས་མཛད་
པ༑ རླུང་སྦྱོར་གནད་ཀྱི་ལྡེ་མིག །བསྙེན་སྒྲུབ་ཀྱི་ཆེ་བ་ལ་སོགས་པ་ཤེར་མགོན་པའི་ཟིན་
བྲིས་རྣམས་གསན།
གཞན་ཡང་ཚོགས་ཆོས་རིན་ཆེན་ཕྲེང་བ། རིན་ཆེན་སྒྲོན་མེ། གཅེས་ཕྲེང་
། དུང་
ཕྲེང་༑ བེཌཱུརྱའི་ཕྲེང་བ། རིན་པོ་ཆེའི་གཏེར་ཆེན། མན་ངག་གི་སྙེ་མ། དྲུག་གསུམ་བཅོ་
བརྒྱད་མ། ཤེལ་ཕྲེང་། རིན་ཆེན་སྙེ་མ། མེ་ཏོག་ཕྲེང་བ། མགུར་འབུམ་ཆུང་བ་རྣམས་ཀྱི་
ལུང་ཡང་ལེགས་པར་གསན། རྒོད་ཕྲུག་ཆོས་རྗེས་བུ་སློབ་ཆེན་པོ་རྣམས་ལ་གཞན་དོན་
འདི་ལྟར་འོང་གི་ལུང་བསྟན་མང་དུ་མཛད། བདག་ལ་ཡང་རྡོ་རྗེ་གསུམ་གྱི་བསྙེན་
སྒྲུབ་བསྟན་ན་ཕན་པར་འགྱུར་གསུང་བའི་ལུང་བསྟན་གནང་བྱུང་གསུང་
། གྲུབ་ཐོབ་
འདར་ཕྱར་གྱི་རྟ་མགྲིན་དང་ཤངས་པའི་རྟ་མགྲིན་གྱི་དབང་
། གཅོད་ཡུལ་གཏེར་མའི་
གླེགས་བམ་དུ་དབང་བསྐུར་ཞི་བྱེད་དང་འདྲ་བ། གཅོད་ཡུལ་གྱི་མཁའ་འགྲོ་སྡེ་ལྔའི་
དབང་། དམ་པའི་ཐུགས་ཀྱི་ཞུས་ལན། རྒོད་ཚངས་པའི་ཟབ་མོ་མོས་གུས་ཀྱི་གསུང་
སྒྲོས༑ ཆོས་རྗེ་པ་རང་གིས་མཛད་པའི་དམིགས་འབུམ། གདན་ཐོག་གཅིག་མ། ཚོགས་
141



ལོ་པཎ་གྱི་རྣམ་ཐར་ཕྱོགས་བསྒྲིགས།
ལས་དགོས་འདོད་ཀུན་འབྱུང་མ་གཅིག་གི་གཏོར་དབང་གསལ་བའི་རྒྱན་གྱི་ལུང་། རྟ
མགྲིན་གསང་སྒྲུབ་ཀྱི་ལས་ཚོགས་རྣམས་ཀྱི་ལུང་རྣམས་གསན། ལོ་རས་ཀྱི་ཚོགས་ཆོས་
རིན་ཆེན་ཕྲེང་བ། ཚོགས་ཀྱི་འདུ་བ་བསྒྲགས་པ་ཡང་དགོན་པས་མཛད་པ། རླབས་པོ་
ཆེའི་བློ་སྦྱོང་བཞི་པ། ཟབ་ལམ་སྙིང་པོའི་བློ་སྦྱོང་ལ་ཆོས་ཚན་བརྒྱད། གནས་ཀྱི་ལྷན་
ཐབས། ཞུས་ལན་གསུང་གི་བང་མཛོད། ཚོགས་ཀྱི་ཁོག་ཕུབ། རབ་གནས། བདུན་ཚིགས།
སྤྱན་སྔ་རིན་ལྡན། ཟུར་ཕུག་པ་རྣམས་ཀྱི་རྣམ་ཐར། ངག་འདོན་ཐོར་བུ་བ། ལྔ་ལྡན་
བདུད་རྩི་ཐིགས་པ། གསང་འདུས་རིམ་ལྔའི་ཁྲིད་ཆུང་གཉིས། རི་ཆོས་ཀྱི་ནང་གཏོར་
བདུན་གྱི་རིམ་པ་ལ་སོགས་པ་ཡང་གསན།
དེའི་སྟོན་མཇུག་མཁྱེན་རབ་ཀྱི་དབང་ཕྱུག་དམ་པ་རྗེ་བཙུན་བསོད་ནམས་
རྒྱལ་མཚན་པས་ཞབས་ལ་ལེགས་པར་གཏུགས་ཏེ་སྣེ་གདོང་གི་སྣང་ཁྲིར་བཞུགས་
ནས༑ དྲུང་ནས་གཙོ་བོར་གྱུར་པ་རྣམས་ལ་དབང་མང་དུ་གནང་
། དེ་ཡན་དུ་གཅུང་
པོ་སློབ་དཔོན་མགོན་རྡོར་གྱིས་ཞབས་ཏོག་རྣམས་མཛད་པ་ལ། ཁོང་ལས་མི་འགྲོ་ཞིང་
ཕྱག་བྱད་ངན་པའི་སྟོབས་ཀྱིས་གཟིམས་ཁང་ནས་ཕྱག་དཔེ་ཐོགས་ཤིག། འགྲོ་མགོན་
རིན་པོ་ཆེའི་སྐུ་ཅིག(གཅིག) །དྲ་བ་གཏོར་ཆ་དང་སྦྲགས་པ། གསོལ་ལྷུང་སྣམ་སྦྱར་དང་
བཅས་པ། ཏིང་བདུན་ཆ་ཅིག(གཅིག)རྣམས་བསྣམས། གཞན་ནང་གི་སྤྱད་དངོས་ས་
ཞིང་དང་བཅས་པ་སྐྱུར(བསྒྱུར)ནས་ཡིད་བཟང་རྩེ་རྙིང་པར་ཕྱགས་ཕབ། ཞབས་ཏོག་
རྣམས་སློབ་དཔོན་ནམ་མཁའ་དཔལ་འབྱོར་བས་མཛད་པ་ཡིན་ནོ། །
བྱ་ལོའི་དགུན་ཡིད་བཟང་རྩེ་རྙིང་མར་བཞུགས། ཁྱི་ལོ་གསར་འཕྲལ་དུ་རྐྱང་
ཆེན་པའི་སྐུ་མདུན་དུ་ཕྱག་འབུལ་དུ་ཐེགས་པས་ཤིན་ཏུ་དགྱེས་པ་ཞིག་ཀྱང་བྱུང་
། དེ་
མ་ཐག་ཕྱིར་ཕེབས་ནས་རྒྱལ་བཟངས་སུ་བཞུགས་པ་ཡིན་ཏེ། ཆོས་ཀྱི་རྒྱལ་པོ་ཆེན་པོ་
142



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
གྲགས་པ་འབྱུང་གནས་པ་དེ་སྤྱིར་ཐུགས་དམ་པའི་ཆོས་ཀྱི་ཕྱོགས་ཁོ་ནར་གཞོལ། རང་
གི་མཛད་པ་ཐམས་ཅད་ཀྱང་བསྟན་པའི་ཞབས་ཏོག་ཏུ་བསྡུར། བསྟན་པ་འཛིན་པའི་
སྐྱེས་བུ་ཐམས་ཅད་ལ་ཐུགས་དག་པས་ཞབས་ཏོག་དང་མཐུན་པའི་རྐྱེན་མང་པོ་སྦྱོར།
ཉིན་རེ་ལ་ཇ་སྦྱོར་བཅུ་གཉིས་ལྷགས་པ་རེ་བསྐོལ་ནས་དགེ་བའི་བཤེས་གཉེན་རྣམས་
ཆོས་ཁོ་ན་སྒྲོར(བགྲོར)འཇུག །ཆོས་ཀྱི་སྒོ་མཐའ་དག་ལ་ཐུགས་འཇུག །བླ་མར་གཟུང་
བ་ཐམས་ཅད་ལ་བཀུར་སྟི་རྒྱ་ཆེན་པོ་མཛད་པ་དེས་སྦྱིན་པའི་བདག་པོ་གནང་ནས་
བཀའི་ལུང་གི་ཆོས་འཁོར་རྒྱ་ཆེན་པོ་བསྐོར། དེའི་ཞར་ལ་རྒྱུད་གསུམ་གྱི་གསང་བ་
རྣམ་པར་ཕྱེ་བའི་རྩོམ་པ་འཕྲལ་དུ་མཛད།
དེ་གྲོལ་ནས་སླར་ཡང་རྒོད་ཕྲུག་ཆོས་རྗེའི་སྐུ་མདུན་དུ་རྒོད་ཚང་བྲག་ཏུ་ཐེགས་
པ་ན། ཁར་སང་བར་མི་དེ་ཙམ་ལ་རྒྱུད་གཉན་པོ་དེ་འདྲ་གསུང་བ་བར་ཆད་མི་འོང་
བ་ངོ་མཚར་ཆེ། ཆོས་གསུང་དུས་སུ་སྔོན་དང་ད་ལྟར་གྱི་དགེ་བའི་བཤེས་གཉེན་སུ་
ལའང་ཞལ་མི་གཏོང་བར་འདུག་ཟེར་བ་དེ་ཐུགས་ལ་བཏགས་གསུང་
། དེར་བཞུགས་
ནས་འབྲུག་པའི་ཁྲིད་ཆེན་བརྒྱད་ཀྱི་བསྐོར་ལ་ཆོས་ཚན་བཞི་བཅུ་རྩ་ལྔ་ཙམ་གསན།
འཇམ་དབྱངས་མགོན་པོའི་ཡིག་ཆའི་སྟེང་ནས་ཏིང་ངེ་འཛིན་གྱི་དབང་བསྐུར་སྔོན་
དུ་འགྲོ་བའི་ཐུབ་པ་ལྔའི་ཁྲིད། ངོ་སྤྲོད་རྣལ་འབྱོར་བཞི་བཤད་ཡོད་པ། འཁྲུལ་འཁོར་
གྱི་ཡིག་ཆུང་། དཀའ་ཚོམས་རྣམས་ཀྱང་གསན། དཔལ་ཕག་མོ་གྲུ་པའི་བཀའ་འབུམ་
ལམ་འབྲས་དཔེ་མཛོད་མའི་སྐོར་ལ་ཆོས་ཀྱི་རྣམ་གྲངས་བཅུ་བདུན་ཡོད་པ་ཡང་
ལེགས་པར་གསན། སྒྲོལ་མ་ལྷ་བཅུ་བདུན་མ་དང་བཅུ་གསུམ་མ་གཉིས་ཀྱི་ཆོས་རྒྱལ་
འཕགས་པའི་ཡིག་ཆའི་སྟེང་ནས་དབང་ཡང་གསན། སྒྲོལ་མ་ཉི་ཤུ་རྩ་གཅིག་གི་དབང་
དང་༑ སོ་སོའི་སྒྲུབ་ཐབས་ལས་ཚོགས་དང་བཅས་པ་མལ་གྱོ་བློ་གྲོས་གྲགས་ཀྱིས་བསྒྱུར་
143



ལོ་པཎ་གྱི་རྣམ་ཐར་ཕྱོགས་བསྒྲིགས།
པའི་སྟེང་ནས་ལུང་ཡང་ལེགས་པར་གསན། ཕྱག་དྲུག་པའི་གཏོར་དབང་ཐུན་མོང་བ།
ཐུགས་རྗེ་ཆེན་པོ་རྒྱལ་བ་རྒྱ་མཚོའི་དབང་
། ཞི་བ་འཚོའི་སྡོམ་པ་ཉི་ཤུ་པའི་འགྲེལ་བ་
རྣམས་དང་། རི་ཆོས་སྐོར་ལ། གཞུང་གཉིས་པའི་སྐབས་སུ་འཕྲང་སྒྲོལ་གྱི་ལོ་རྒྱུས་ཚེ་
རིང་མའི་ཞུས་ལན་ལ་སོགས་ཆོས་ཚན་བཅུ་གཅིག་ཙམ་དང་། གཞུང་གསུམ་པ་ནས་
རྡོ་རྗེ་ལུས་ཀྱི་སྦས་བཤད་ཀྱི་གཞུང་ལ་སོགས་ཆོས་ཚན་བདུན། ཁྲིད་ཀྱི་སྐོར་ནས་བྱང་
ཆུབ་སེམས་ཀྱི་ཁྲིད་ལ་སོགས་ཆོས་ཚན་བཅུ་གསུམ་ཙམ་གསན།
གཅོད་ཡུལ་གྱི་མ་ཁྲིད་ཆེན་མོ། ཁུ་རྒོམ(སྒོམ)གྱི་ཤོག་དྲིལ་བཞི། གཅོད་རིན་ཆེན་
ཕྲེང་བ། གདོན་ཆེན་བཅོ་བརྒྱད་ཀྱི་གཅོད། ལེའུ་ལག་བརྒྱད་མ། རྩལ་སྦྱོང་བདུན་མ་ལ་
སོགས་པ་མང་པོ་དང་
། ཟབ་དོན་ཐུགས་སྙིང་གི་སྐོར་ལས་ཆོས་ཚན་བཅུ་བདུན་ཙམ་
གསན། ཆོས་རྗེ་རིན་པོ་ཆེས་རྟོགས་པ་ནམ་མཁའ་དང་མཉམ། འཕྲིན་ལས་ལྷ་འདྲེས་
སྒྲུབ། སྒྲུབ་རྒྱུད་ཀྱི་མན་ངག་ཐམས་ཅད་ཀྱི་བདག་པོར་བཞུགས། ལྐོག་གྱུར་ཐམས་
ཅད་ཀྱང་ལེགས་པར་དགོངས། འཕྲལ་ཡོན་བདག་ཕོ་མོ་རྣམས་ཀྱི་ཉིན་རེ་ཞིང་བསྙེན་
བཀུར་ཞུ་མཁན་ཡང་གྲངས་མེད་འོང་
། དེ་ཐམས་ཅད་ཀྱི་སྟེང་ནས་སྣ་ཚང་བར་ཡང་
བཞེས། གསོལ་ཇ་ཡང་གང་བཟང་ཐམས་ཅད་ཉིན་རངས་པར་བཞེས་ཐུབ། བཀའ་
ལུང་ལའང་ཆོས་རྗེ་སེམས་དཔའ་ཆེན་པོས་གསོལ་ཇ་བཞེས་ཐུབ་ཀྱི་མེད་པར་འདུག །
བདག་གིས་བསྙེན་སྒྲུབ་དང་གཅོད་ཡུལ་གྱི་དྲིན་ལ་ཇ་འཐུང་ཐུབ་ཀྱི་ཡོད་ཅེས་ཀྱང་
གསུང་། ཐུགས་ཀྱི་འཇུག་པ་ཅིག(གཅིག)ཀྱང་མ་འཁྲུལ་བ་དེ་ཆོས་རྗེ་རིན་པོ་ཆེ་ལ་
མངའ་ལགས་སམ་ཞུ་མཁན་འདུག་པ་ལ། དེ་ལོས་ཡོད། དེ་མེད་ན་ངས་འདི་ཙམ་ག་ན་
འཇུ་གསུང་གིན་འདུག་གསུང་བ་ལ་སོགས་པའི་ཆེ་བརྗོད་མང་དུ་མཛད་ཅིང་
། ཤིན་
དུ་གུས་པར་ཡང་མཛད།
144



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
དགུང་ལོ་ལྔ་བཅུ་རྩ་གཅིག་པ་ཆུ་ཕོ་ཁྱིའི་དགུན་ནས་དྲུག་བཅུ་རྩ་གཅིག་བཞེས་
པ་ཆུ་ཕོ་སྤྲེའུའི་སྟོན་གྱི་བར་དུ་གཞན་དོན་མཛད་པ་ཁོ་ན་ཡིན་པའི་ཕྱིར་གཞན་དུ་
བརྗོད་དོ། །འོན་ཀྱང་དགུང་ལོ་ལྔ་བཅུ་རྩ་དྲུག་གི་སྐབས་སུ། བལ་པོར་པཎ་ཆེན་རིན་
པོ་ཆེའི་ཞབས་དྲུང་དུ་ཐེགས་ནས་གདམས་པ་རྣམས་གསན་པར་བཞེད་ནས་ཐེགས་
པར་བརྩམས་པའི་ཚེ། རྐྱེན་འགའ་ཞིག་གིས་ཐེགས་པ་བཤོལ་དགོས་བྱུང་གསུང་
། བྲག་
དཀར་མོ་བའི་རྫོང་དཔོན་སྐུ་མཆེད་ཀྱི་ཇོ་ནང་དཀའ་བཞི་བ་གཤེགས་པའི་གདན་
སར་སྤྱན་དྲངས་ནའང་ཐེགས་པར་མ་བཞེད་ནས་མ་ཐེགས་པ་ཡིན། ཆུ་ཕོ་སྤྲེའུའི་སྟོན་
གཞན་ལ་ཕན་པའི་སྒོ་ཆེན་པོ་ཆེན་པོར་འགྱུར་བ་དང་
། པཎ་ཆེན་རིན་པོ་ཆེའི་ཞབས་
ཏོག་ཏུ་དགོངས་ནས་དགུང་ལོ་མཐོན་པོར་ཕེབས་ཀྱང་དཔོན་སློབ་བཅུ་གཅིག་ཙམ་
གྱིས་ཟླ་བ་བརྒྱད་པའི་ཉི་ཤུ་བཞི་ལ་པཎ་ཆེན་བོད་དུ་སྤྱན་འདྲེན་དུ་བཏེགས་ནས། མི་
ཆེན་པོ་རྣམས་དང་
། དགེ་བའི་བཤེས་གཉེན་ཆེན་པོ་རྣམས་ཀྱི་གནས་རིམ་གྱི་བརྒྱུད་
དེ་ཐེགས་པས། སོ་སོ་ནས་ཞབས་ཏོག་དང་
། བཀུར་སྟི་ཆེན་པོ་མཛད།
ངུར་སྨྲིག་གི་ཇོ་མོའི་དྲུང་དུ་འདོད་པའི་དོན་གྲུབ་ཅིང་བར་ཆད་མེད་པའི་
གསོལ་བ་བཏབ་པས་བྱིན་བརླབས་ཆེན་པོའང་བྱུང༌། དེའི་བཏང་གཏང)རག་ཏུ་ཕྱིར་
ལམ་རས་ཡུག་གཅིག་ཕུལ་བ་ཡིན་གསུང་
། ཞུ་འབྲོག་ལྷ་ཁང་དུ་བཞུགས་པའི་དུས་སུ།
གནས་བརྟན་ཆེན་པོ་སངས་རྒྱས་ཀྱི་བསྟན་པ་ལ་ཕན་པ་རྒྱ་ཆེན་པོ་མཛད་པ་དཔལ་
གྲགས་པ་དང་ཨུ་རྒྱན་བཟང་པོ་བ་དཔོན་སློབ་བཅུ་ལྔ་ཙམ་ཕྱག་འབུལ་ཞིང་ཆོས་
འབྲེལ་ཞུར་བྱོན། སྔར་ལས་སུ་མི་རུང་བ་དག་ཀྱང་ཁོང་གི་ཕྱགས་ཕྱིར་བཏུད་ནས་
ཉོན་མོངས་པ་ཡིད་ལ་འགྱུ་མ་མྱོང་བ་སྙམ་བྱེད་པའི་བརྟུལ་ཞུགས་གཟུང་ནས་བྱུང་
བས་
ཁོང་གིས་འདི་ཡང་འདི་ཙམ་དུ་ཐུལ་འདུག་བསམ་ནས་ཁོང་ལ་དང་བ་ཆེན་པོ་
145



ལོ་པཎ་གྱི་རྣམ་ཐར་ཕྱོགས་བསྒྲིགས།
སྐྱེས་གསུང་ལས་སྟོད་བྱང་ནས་ལྷོར་ཐེགས་པའི་ལམ་དུ་རྗེ་བཙུན་མ་སྒྲོལ་མའི་བྱིན་
བརླབས་ཀྱི་མཚན་མ་བཟང་པོའང་གཟིགས། ཡར་འབྲོག་ལ་སོགས་པའི་ལམ་འཇིགས་
པ་ཅན་རྣམས་ལ་ཐེགས་པའི་ཚེ་ཆིབས་དྲེལ་དང་ཁལ་རྣམས་ཀྱང་སྔར་བས་བཟང་
བ་དང་། ཉི་མ་ཡང་གཞན་པས་རིང་བ་དང་
། ལམ་ཆོད་ཆེ་ཞིང་ཤིན་ཏུ་བག་ཕེབས་
པའང་བྱུང་གསུང་།
དེ་ནས་ལས་སྟོད་སྒང་དཀར་དུ་ཕེབས་ནས་ཞག་གཅིག་གི་བར་དུ་བདག་པོ་
ལྷ་བཙན་སྐྱབས་ཡབ་སྲས་དང་མཇལ། ཁྱེད་རྣམས་ཅི་ལ་བྱོན་པ་ཡིན་ཉང་སྟོད་
དང་གཉེན་གྱི་ལམ་དགག་ཏུ་བྱོན་པ་ཡིན་ནམ་ཟེར་ནས་རྟོག་ཏུ་བྱུང་བས་བདག་
དགེ་བཤེས་རྒན་པོ་ཅིག(གཅིག)ཡིན། དེའི་དོན་གྱི་ཉང་སྟོད་པའི་གཉེན་ལམ་དགག་
ཏུ་འོང་བ་ངོ་ཚ། བདག་པཎ་ཆེན་རིན་པོ་ཆེ་བོད་དུ་སྤྱན་འདྲེན་དུ་འོངས་པ་ཡིན་
གསུངས་པས། དེ་ནས་བདག་པོ་ལྷ་བཙན་སྐྱབས་པ་བ་རང་གི་ལྡུམ་ར་ཅིག(གཅིག)
འདུག་པར་སྦྲ་ཆ་དེར་དཀར་ནག་ཕུབ་ནས་ཕེབས་བྱོན་པར་མཇལ། བཀུར་སྟི་ཆེན་
པོ་ཡང་མཛད། སྲས་པོ་བདག་པོ་ཚེ་དབང་པ་ནི་བགས་འོང་ཟེར་ནས་མཇལ་འཕྲད་
མཛད་དུ་མ་འདོད། བདག་པོའི་དྲུང་པ་དང་མཇལ་བའི་ཚེ། བཀུར་སྟི་ཞྭ་ཕུད་ཅིག་
མཛད་པས། ཁོང་གི་དྲུང་སྐོར་དེའི་སྐྱེ་བོ་རྣམས་ལྟད་མོ་བལྟས་ནས། རྩེས་ཐང་པ་དེ་
ཞུད་པོ་ཅིག(ཞིག)གདའ་སྟེ། བདག་པོའི་དྲུང་དུ་ཕྱག་མི་འཚལ་བ་དེ་ཨེན་མི་མད་
ཟེར་སྐད། མི་སྐྱ་ལ་མི་སུ་ཆེ་ཡང་ཕྱག་མི་མཛད། མི་ཆེན་མི་སྐྱ་སུས་ཕྱག་ཕུལ་ཡང་ཕྱག་
ལན་ཙམ་ཡང་ལྟ་ཅི་སྨོས་ཏེ་དབུ་ཐུག་ཀྱང་མི་མཛད་པ་ཡིན། དེར་བདག་པོ་དང་
མཇལ་ནས་དོན་གྱི་གཙོ་བོ་གྲུབ་པའི་དབང་ཕྱུག་པཎ་ཆེན་རིན་པོ་ཆེ་བོད་དུ་སྤྱན་
འདྲེན་པའི་ཕྱིར་ཕེབས་པ་ཡིན། དེ་ལ་རྒྱུ་རྐྱེན་ཇི་ཙམ་དགོས་སོགས་ཀྱི་ཞུ་བ་མཛད་
146



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
པས༑ དེ་ཐམས་ཅད་ཀྱི་ཆ་རྐྱེན་ཐམས་ཅད་ཀྱང་བདག་པོ་ལྷ་བཙན་སྐྱབས་པས་ཞལ་
གྱིས་བཞེས་ནས་དཀའ་གནས་ཐམས་ཅད་གྲོལ། ཡོན་མཆོད་ཤིན་ཏུ་འཕྲོད་པར་བྱུང་
ནས་ཐུགས་བདེ་འབོལ་གྱིས་སོང་གསུང་
། དེ་ནས་དགུན་ཉི་ལྡོག་གདོང་དུ་སླེབས་པའི་
ཚེ་དགེ་བའི་བཤེས་གཉེན་བདུན་པ་ཞིག་ལ་ཞུ་ཡིག་ལེགས་པར་ཕུལ་ནས་བལ་པོར་
བརྫངས། ཆིབས་མེད་པར་ཐེགས་མི་ཐུབ་པས་དཔོན་སློབ་ལྔས་ལས་སྟོད་ལྷོར་དགུག་
(སྒུག)ཅིང་བཞུགས་སོ། །
དེའི་ཞུ་ཡིག་ནི་འདི་སྟེ། དཔལ་ལྡན་བླ་མ་དམ་པ་དམིགས་པ་མེད་པའི་ཐུགས་
རྗེ་ཆེན་པོ་ཅན་གྱི་ཞབས་ཀྱི་པདྨར། ཀུ་མཱ་ར་གིས་གུས་པར་ཕྱག་བགྱིས་ཏེ་ཞུ་བ། རྗེ་
ཉིད་སྐུ་གསུང་ཐུགས་བདེ་བ་ཆེན་པོའི་རང་བཞིན་ལས་གཡོ་བ་མེད་པར་བཞུགས་
མཆི༑ ཞུ་ཡིག་གསོལ་བའི་དོན། ཁྱེད་ཀྱི་སྐུ་གསུང་ཐུགས་ཀྱི་ཡོན་ཏན་སངས་རྒྱས་
ཐམས་ཅད་དང་མཉམ་པར་བཞུགས་པ་ལས། དེའི་ཡོན་ཏན་ཕྱོགས་ཙམ་ཞིག་བོད་
ཡུལ་བ་རྣམས་ཀྱི་ཤེས། ཁྱད་པར་ཆོས་ཀྱི་རྒྱལ་པོ་གྲགས་པ་འབྱུང་གནས་ཀྱིས་ཐུགས་
སུ་ཆུད་ནས་གུས་པས་བསྟེན་པའི་གཏམ་སྐུ་དྲུང་ན་ཡོད་པ་རྣམས་ཀྱི་ཞུས་པ་ལ་
བརྟེན། ཆོས་རྒྱལ་ཀུན་དགའ་ལེགས་པ་ཡང་ཁྱེད་ལ་ཤིན་ཏུ་དད་པས་སྤྱན་འདྲེན་པའི་
ཕོ་ཉ་བ་སྔ་ཕྱིར་མང་དུ་མངགས། བདག་སློབ་འབངས་རྣམས་ཀྱང་ན་ནིང་ནས་ཕེབས་
པར་རེ་བ་ལ། ཕོ་ཉ་བ་ཕལ་ཆེར་སྐུ་དྲུང་དུ་མ་སླེབས། སླེབས་པ་རྣམས་ཀྱི་ཡང་རྐྱེན་
ཅི་རིགས་ལ་བརྟེན་ནས་ད་བར་མ་ཕེབས། ཁ་སང་ནས་ནོར་བུས་དེ་རྣམས་ཀྱི་བཀའ
ཡིག་ལས་སྟོད་ལྷོ་བྱང་རིན་སྤུངས། སྣེ་གདོང་རྣམས་སུ་རིམ་པས་འཕྲོད། དེ་ལ་ཆོས་རྗེ་
རིན་པོ་ཆེ་ཁྱེད་བོད་ཀྱི་ཡུལ་དུ་ཅི་ནས་ཀྱང་མི་ཕེབས་སུ་མི་རུང་
། ངེས་པ་ཁོ་ནར་སྤྱན་
འདྲེན་པའི་དོན་དུ་བདག་དཔོན་སློབ་རྣམས་ཀྱིས་དད་པས་བླངས། ཆོས་རྒྱལ་ཀུན་
147



ལོ་པཎ་གྱི་རྣམ་ཐར་ཕྱོགས་བསྒྲིགས།
དགའ་ལེགས་པས་ཀྱང་བཀའ་ལུང་གནང་ནས་ལས་སྟོད་ལྷོའི་བར་དུ་སླེབས་པ་ལགས།
བདག་ལུས་ལྕི་བ་ཉིད་ཀྱིས་བཞོན་པ་མེད་པར་ལམ་མི་བགྲོད་པས་བལ་ཡུལ་དུ་མ་
སླེབས་ནའང་
། བདག་གི་སློབ་མ་ནམ་མཁའ་དཔལ་འབྱོར། བསོད་ནམས་བཀྲ་ཤིས།
བཀྲ་ཤིས་རྒྱལ་མཚན་རྣམས་སྔར་ནས་ཟབ་ཆོས་གནང་བའི་སློབ་མ་ལགས་ཤིང་
། གུ་
རྒྱ་ཨརྦ་དྷ་རེ་ཎ་ཞབས་དྲུང་དུ་སྤྱན་འདྲེན་པ་ལ་བཏང་བ་ལགས།
དེ་ལ་ཆོས་རྒྱལ་ཀུན་དགའ་ལེགས་པ། རིན་སྤུངས་ནོར་བུ་བཟང་པོ་སྐུ་མཆེད། ལྷོ་
བྱང་གི་རྒྱལ་པོ་གཉིས་དང་བཅས་པ་ཐམས་ཅད་ཀྱི་ཐུགས་རྩེ་གཅིག་ཏུ་ཞལ་ཏའང་
གནང་། ཁྱད་པར་ཤེལ་དཀར་རྒྱལ་པོས་ཆོས་རྗེ་སྤྱན་འདྲེན་པའི་དོན་ལ་སྔ་ཕྱིར་སྤྱད་
དངོས་མང་དུ་བཏང་
། དབུས་ནས་སླེབ་པའི་ཕོ་ཉ་བ་སྔ་ཕྱི་མང་པོའི་མཐུན་པའི་རྐྱེན་
ཡང་སྦྱར། ད་ལན་ཀྱང་ཐུགས་ཁུར་ཆེ་བར་བསྣམས། བླ་མ་རྡོར་འཛིན་པ་ལ་ཆོས་རྗེ་
ངེས་པར་འབྱོན། ཁྱེད་ཀྱིས་ཀྱང་སྤྱན་འདྲེན་པའི་ཁས་བླངས་ཕུལ་འདུག་པ་བཞིན་ད་
ལན་ཅིས་ཀྱང་སྤྱན་འདྲེན་ཐུབ་པ་གྱིས་གསུང་བའི་བཀའ་ལུང་ནན་ཅན་དགོས་ཆ་
དང་བཅས་པ་གནང་བ་བརྫངས་པ་ལགས་པས། ཐབས་དང་སྟོབས་དང་རྫུ་འཕྲུལ་གྱི་
སྟོབས་ཀྱིས་ཅི་ནའང་འབྱོན་པར་ཞུ། ཁྱད་པར་ཁོ་སྤོམ་རྒྱལ་པོའི་ཕྱོགས་ལ་ཇི་ལྟར་བགྱི་
བ་ཡང་ཆོས་རྗེ་ཉིད་མཁྱེན་པ་ལགས། གལ་ཏེ་ད་ལན་མ་ཕེབས་ན། དབུས་གཙང་གི་
རྒྱལ་པོ། མི་ཆེ་བ། བདག་ཅག་སློབ་འབངས་ཐམས་ཅད་ཡི་འཆད། ཕྱི་ནས་སྤྱན་འདྲེན་
པའང་ཤིན་ཏུ་དཀའ་བར་འདུག །མདོར་ན་སངས་རྒྱས་ཀྱི་བསྟན་པ་ལ་དགོངས། ཡོན་
བདག་རྣམས་ཀྱི་དད་པའི་སྤྱོད་ལམ་ཐུགས་ལ་བཞག་ནས་ཟླ་བ་བཅུ་གཉིས་པའི་ནང་
དུ་བྲིན་དུ་ཕེབས་པ་ཅིག(ཞིག)ཅི་ནས་ཀྱང་བྱོན་བྱོན། བྲིན་དུ་ཕེབས་དུས་ཤེལ་དཀར་
ནས་བསུ་བ་དང་ཞབས་ཏོག་ཀྱང་འོང་བར་ཡོད་པས་དགོངས་པར་ཞུ། ཟླ་བ་བཅུ་
148



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
གཅིག་པའི་ཚེས་ཉི་ཤུ་དྲུག་ལ་ལས་སྟོད་སྒང་དཀར་པོ་ནས་ཕུལ་བའི་ཞུ་ཡིག་བདེ་
ལེགས་སུ་གྱུར་ཅིག །ཞེས་པའོ། །
དེ་ནས་ཡུན་རིང་པོའི་བར་དུ་སྐད་ཆ་ཅི་ཡང་མ་བྱུང་བ་དང་། ནམ་ཟླ་ཡང་དྲོས་
པའི་སྟོབས་ཀྱིས་སྤྱན་འདྲེན་རྣམས་ཚད་པས་ནོན་དོགས་ཀྱིས་ཐུགས་འཚུབ་པའི་ཚེ།
པཎ་ཆེན་བོད་དུ་ཕེབས་པའི་མཚན་ལྟས་བཟང་པོའང་གཟིགས། དེ་ནས་འགོར་གཞི་
ཆེན་པོ་ཅིག(ཞིག)ལ་པཎ་ཆེན་འཁོར་དང་བཅས་པ་ཆུ་བར་ཕེབས་པ་ལ་ན་བཟའི་
བསུ་བ་བཏང་། དེ་ནས་དིང་རིར་ཕེབས་པ་ནས་བདག་པོ་ཚེ་དབང་པ་ལ་བགས་ཡོང་
ཟེར་ནས། པཎ་ཆེན་དཔོན་གཡོག་དིང་རིར་ཕུ་སྟོད་དུ་བཀར་ནས་ལུང་བའི་གཞུང་ལ་
གཤེགས་སུའང་མ་སྟེར། སྤྱན་འདྲེན་པ་ལ་ཕེབས་ནས་དིང་རིར་ཕེབས་གདོང་དུ་ཕྱག་
འབུལ་དུ་ཐེགས་རྒྱུ་ཡིན་ནའང་། ཟླ་བ་ཕྱེད་ཀྱི་བར་དུ་བཀག་ནས་ཐེགས་རྒྱུ་མ་བྱུང་
།
བདག་པོ་ལྷ་བཙན་པ་ཡང་མཇལ་དུ་མ་བཏང་བས། ཉིན་གཅིག་གསུང་དྲག་པོས་རྒོལ་
དུ་བཅུག་ནས་དེའི་སང་ཉིན་ཐེགས་ནས། པཎ་ཆེན་རིན་པོ་ཆེ་དཔོན་སློབ་དིང་རིར་སྟེ་
དམར་ན་བཞུགས་པའི་སྐུ་མདུན་དུ་མཇལ། དཔོན་སློབ་ཐམས་ཅད་ལ་སྣ་ལེན་བཟང་
པོའང་བཤམས། པཎ་ཆེན་གྱིས་མཛད་པའི་ཤ་བ་རིའི་བསྟོད་པའང་བསྒྱུར།
དེ་ནས་ལས་སྟོད་བྱང་དུ་ལོ་ཙཱ་བ་མཉྫ་ཤྲཱི་པ་མ་ཕེབས་ཀྱི་བར་དུ་པཎ་ཆེན་
གསུང་བ་དང་དབང་བསྐུར་བ་ལ་སོགས་པའི་ལོ་ཙཱ་ཡང་མཛད། ལས་སྟོད་ལྷོར་
བདག་པོ་ལྷ་བཙན་སྐྱབས་པས་སྐྱེལ་ཐུང་ལ་རྒྱང་རིང་པོར་ཕེབས། ཡོན་མཆོད་གྱེས་
ཀར་ཁོང་གིས་ཐུགས་ལ་ལེགས་པར་བཏགས་པའི་སྟོབས་ཀྱིས་སྤྱན་ཆབ་མང་དུ་བྱོན།
དེ་ནས་ལས་སྟོད་བྱང་དུ་ངམ་རིང་དུ་ཡུན་རིང་དུ་བཞུགས། མིའི་བདག་པོ་རྣམ་རྒྱལ་
གྲགས་པ་ཞེས་བྱ་བའི་སྐྱེས་བུ་ཆེན་པོ་གསུང་རབ་ཐམས་ཅད་ལ་ཐོགས་པ་མེད་པའི་
ཆོས་
149



ལོ་པཎ་གྱི་རྣམ་ཐར་ཕྱོགས་བསྒྲིགས།
སྤྱན་ཅན་ཡབ་སྲས་པས། པཎ་ཆེན་རིན་པོ་ཆེ་ལ་ཐུགས་དད་པའི་སྟོབས་ཀྱིས་ཞབས་
ཏོག་ཕུན་སུམ་ཚོགས་པའང་མཛད། དགོས་སུ་ཁོང་གི་སྔགས་མཚན་ཉིད་རྩིས་སྒྲ་ལ་
སོགས་པའི་ཆོས་སྒོ་མཐའ་དག་ལ་དྲི་བ་མང་དུ་མཛད་པ་རྣམས་ལ་ལན་ཐམས་ཅད་
ཐོགས་མེད་དུ་བཏབ་པས། མིའི་བདག་པོ་གསུང་རབ་ཀྱི་སྤྱན་ཅན་དེ་ཡང་ཐུགས་རབ་
ཏུ་དགྱེས། རབ་འབྱམས་པ་ཟེར་བ་མང་པོ་ཡོང་བར་འདུག་སྟེ་རབ་འབྱམས་པ་རང་
དེ་མཁན་ ་པར་འདུག་གསུང་བ་ལ་སོགས་པའི་གསུང་གི་བསྟོད་པ་ཆེན་པོའང་
མཛད། བཞུགས་གདན་ལ་སོགས་པའི་བཀུར་ཆ་ཆེན་པོ་ཡང་མཛད། འཕྲལ་གྱི་ལོངས་
སྤྱོད་རྣམས་ཀྱང་ལྷུག་པར་བཏང་བ་ཡིན་ནོ། །
མཁན་ཆེན་པའི་འཕྲལ་གྱི་གསུང་རྣམས་ཡི་གེར་བཏབ་ན་ཆོས་འབྱུང་ཆེན་པོ་
ཅིག(ཞིག)འོང་བར་འདུག་གསུང་
། ཡང་ཉིན་ཅིག(ཞིག)གང་ཟག་དེ་བཙུན་ཆེན་རང་
ལགས་ཞུས་པས། ཁྱེད་གཟིགས་རྒྱ་ཆེ་ཡང་བཙུན་ཆེན་ཟེར་བའི་ཐ་སྙད་དེ་རང་གང་ན་
ཡོད་ན་གསུངས་པས། འབྲོམ་སྟོན་པས་བོད་སྟོན་རྣམས་ལ་ཇོ་བོ་རྗེ་སྤྱན་དྲོངས་ཤིག་
པར་ཡི་གེ་བསྐུར་བ་ན། དང་པོའི་དགེ་སློང་ལུགས་འབྱིན་དཔོན། བཙུན་ཆེན་ཡེ་ཤེས་
བློ་གྲོས་དང་། ཟེར་བ་འདུག་པ་ཞུས་པས། ཅི་ཟེར་ཅི་ཟེར་ཡང་དེ་འདྲས་ཐོན་བྱུང་
། དེ་
ཡི་གེར་བྲིས་གསུང་བ་དང་
། ཁྱད་པར་ཁོང་རང་དུས་འཁོར་ལ་ཤིན་ཏུ་མཁས་པས་
ཕྱིར་དུས་འཁོར་བསྐོར་དང་། ཁྱད་པར་རྗེ་བཙུན་རེད་མདའ་པའི་རྩོད་ལན་ལ་དྲི་བ་
མང་དུ་མཛད་པས། དེའི་ལན་རྣམས་ཀྱང་ལྷུག་པར་གསོལ། དེ་དུས་ལྷག་པར་དགྱེས་
པའི་སྟོབས་ཀྱིས་དུས་ཕྱིས་སུ་ཡང་ཁོང་རང་གི་བརྩམས་ཆོས་མང་པོ་དང༌
། གདན་
དང་གསེར་ལ་སོགས་པ་རིམ་པ་མང་པོ་དང་། དྲི་བ་མང་པོ་དང་བཅས་པའི་བཀའ་
ཤོག་ཡང་དང་ཡང་དུ་ཕེབས་པ་ལགས།
150



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
དེ་ནས་པཎ་ཆེན་སེང་གེ་རྩེར་ཕེབས་པའི་ཚེ། ཆེན་པོ་སེར་པོ་བ་ཡང་བྱོན་ནས་
འབེལ་གཏམ་མང་དུ་མཛད། ཁོང་གི་གསུང་ནས་སྒོམ་ཆེན་པ་རྣམས་སེམས་ཁ་དོག་ཏུ་
གྲུབ་བམ་དབྱིབས་སུ་གྲུབ་རྩད་སྤྱོད(གཅོད)པ་འདི་ནོར་བ་ཡིན་ཟེར། འོ་ན་རྣམ་སྣང་
མངོན་བྱང་ན་སེམས་ནི་ཁ་དོག་ཏུ་འམ། དབྱིབས་སུའང་ཞེས་བརྟག་པར་གསུངས་
འདུག་པ་གསུངས་པས། དེའི་དོན་དེ་ཁ་དོག་ཏུ་མ་གྲུབ་ཟེར་བ་ཡིན་ཟེར། སྒོམ་ཆེན་
པ་རྣམས་ཀྱང་སེམས་ཁ་དོག་གྲུབ་ཟེར་བ་མིན་གསུངས་པས་ཁོང་ཅི་ཡང་མི་ གསུང་
པར་འདུག་གསུང་། ཡང་ཆོས་རྗེ་ཆོས་རྒྱལ་བའི་གྲུབ་མཐའ་གཟུང་ནས་སྟོང་པ ཉིད་
ཀྱི་རྣལ་འབྱོར་འདི་རྣལ་འབྱོར་རྣམས་ཀྱི་མཆོག་ཏུ་གང་ནས་ཀྱང་མ་བཤད་གསུངས་
པས༑ ཉི་ཁྲི་ན་རྣལ་འབྱོར་དུ་བྱ་བ་ཇི་སྙེད་ཡོད་པ་རྣམས་ཀྱི་ནང་ནས་སྟོང་པ་ཉིད་
ཀྱི་རྣལ་འབྱོར་འདི་རབ་དང་གཙོ་བོ་དང་མཆོག་ཏུ་བཤད་འདུག་པ་གསུངས་པས།
ཡང་ཅི་ཡང་མི་གསུང་བར་བཞུགས་སོ་གསུང་
། སེང་གེ་རྩེ་ནས་ཕེབས་པའི་ཉིན་རྟ་པ་
མང་པོས་སྐྱེལ་ཐུང་མཛད་པའི་ཚེ་རེད་ཕུ་པ་དཔལ་ལེགས་པ་ཞེས་བྱ་བས་གསོལ་བ་
བཏབ་ནས་ཆིབས་ཐོག་ནས། རྫོགས་པའི་རིམ་པ་ལྕེ་རྩེ་རྐན་གྱི་རྩ་བ། ལྕེ་རྩེ་རྐན་སྦྱར་
རྣལ་འབྱོར་ལ། །རྟག་ཏུ་མཉམ་བཞག་སྒྲུབ་པ་པོས། །མཁའ་སོགས་དང་པོ་ཐམས་ཅད་
ལ༑ །སངས་རྒྱས་ཉིད་ནི་རྟག་ཏུ་སྤྱོད། །ཅེས་བྱ་བ་རྒྱས་པར་གསུངས་པའི་མགུར་ཡང་
མཛད།
དེ་ནས་རིམ་གྱིས་ར་ལྔར་ཕེབས་ནས་ཡུན་རིང་དུ་བཞུགས། བདེ་མཆོག་བཅུ་
གསུམ་མའི་མཆོད་ཆོག་དང་། སྤྱན་རས་གཟིགས་ཀྱི་བསྟོད་པ་ཙཀྲ་ཌིས་མཛད་པ་
གཉིས་ཀྱི་འགྱུར་ཡང་མཛད། དེའི་ཚེ་རི་ལུང་སྦུག་གི་བླ་མ་སྐུ་ན་བགྲེས་པ་ཞིག་འདུག་
པ་དེ་ལ་ལུང་མང་དུ་བཞུགས་ཡོད་འདུག་པས་ཡོ་གའི་འགྲེལ་བ་མང་པོའི་ལུང་གསན་
151



ལོ་པཎ་གྱི་རྣམ་ཐར་ཕྱོགས་བསྒྲིགས།
པར་བརྩམས་པ་ན། པཎ་ཆེན་དཔོན་སློབ་ཀྱི་སྐུ་མདུན་དུ་མ་ཞུགས་པར་གཞན་དུ་
བཞུགས་པ་མི་རིགས་པར་དགོངས་ནས་བཤོལ་བ་ཡིན་གསུངས་ནས་རྟིང་དུའང་
ཐུགས་ལ་བཅགས་པར་མཛད།
དེ་ནས་རིམ་གྱིས་པཎ་ཆེན་སྣེ་གདོང་རྩེར་སྤྱན་དྲངས། དེའི་རྗེས་སུ་དགོས་ཀྱི་
འབུལ་བ་དང་ཤང་ལེན་བཟང་པོ་ཞུས། དེ་ནས་ཟླ་གཅིག་ཙམ་སོང་བའི་ཚེ་གོང་མ་
ཐུགས་རང་བཞིན་དུ་མི་གནས་པའི་རྣམ་པར་འགྱུར་བ་ལ་བརྟེན་སྐྱམ་འཆད་པ་
སྟེངས་སུ་དབེན་པར་བཞུགས། དེ་ནས་ཟླ་བ་ཅིག(གཅིག)ཙམ་སོང་བ་དང༌། པཎ་ཆེན་
རིན་པོ་ཆེའི་ཞབས་དྲུང་བཞུགས་ན་བཞེད་པ་དང་འབྱོར་བར་གསན་ནས་སྣེ་གདོང་
རྩེར་བཞུགས། སྣང་བའི་ཕྲེང་བའི་འགྲེལ་པའི་འགྱུར་ཅིག(ཞིག)ཀྱང་གནང་སྟེ་འཕྲོར་
ལུས༑ དྲིལ་བུ་རིམ་ལྔའི་ཁྲིད་བཤད་པས་ལེགས་པར་བརྒྱན་པ་ཞིག་གསུངས་པ་གསན་
ནས་ཟིན་བྲིས་སུ་བཏབ། དེ་ལ་དུས་འཁོར་རྒྱུད་འགྲེལ་དང་སྦྱར་བའི་རྣམ་པར་བཤད་
པ་རྒྱས་པ་ཞིག་རྩོམ་པའི་རྗེས་སུ་གནང་བ་ཡང་ལེགས་པར་ཐོབ།
དེ་རེས་དང་སྔར་ཕེབས་པའི་སྐབས་ཐམས་ཅད་དུ་དང་པོ་དེ་རིང་དྲི་བ་འདི་
འདྲ་བ་ཞིག་ཞུ། འདི་མ་གོ་བས་འདི་ཞུ་དགོངས་ནས་སྤྱན་སྔར་ཐེགས་པའི་ཚེ། སྐུ་
མདུན་དུ་མ་ཕེབས་ཙམ་ལ་ཕལ་ཆེར་གོ་ཡོང་བར་འདུག །བྱིན་བརླབས་ཤིན་ཏུ་ཆེ་བ་
ཞིག་ཡོད། ཆོས་གསུང་བའི་ཚེ་ཞལ་ནས་ལུང་ཐམས་ཅད་ཀྱང་ཐོགས་པ་མེད་པར་
འོང་༑ བསམ་གྱིས་མི་ཁྱབ་གསུང་། ཁ་ཅིག་ལ་ཕག་མོའི་རྫོགས་རིམས་དེ་གསུང་གི་
འདུག་པ་གསན་པས། ཀུ་མཱ་ར་ཤྲཱི་ལ་འདི་མིན་པ་དགོས་གསུང་དུ་བྱུང་གསུང་
། ཟུར་
དུ་གསན་ན་བདེ་མཆོག་རིམ་ལྔ་ལྟ་བུ་ཅིག(ཞིག)འོང་བ་ལགས་སམ་ཞུས་པས། དེའི་
ཚོད་དུ་འདུག་སྟེ་དེ་རེས་བུད་མེད་སྣ་ཚོགས་ཡོད་པ་ཞིག་ལ་ཞུས། དེ་རྗེས་སུ་ཟུར་དུ་
152



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
ཞུ་བ་ནི་མ་གྲུབ་གསུང་། པཎ་ཆེན་ཐང་པོ་ཆེར་ཕེབས་ནས་ཚོགས་ཆོས་གསུངས་པའི་
ཚེ་ རིན་པོ་ཆེ་བསོད་ནམས་རིན་ཆེན་པའི་གསུང་གིས་དེ་རིང་ཚོགས་ཆོས་དེའི་ལོ་ཙཱ་
བ་མཛད་པ་ཞུ་གསུང་དུ་བྱུང་། དེ་བྱས་ན་ལོ་ཙཱ་མཉྫ་ཤྲཱི་པ་ཐུགས་ལྡོག་ཞུས་ནས་མ་
བགྱིས་པ་ཡིན་གསུང་།
དེ་ནས་པཎ་ཆེན་རིན་པོ་ཆེ་ཁྱི་ལོ་ལ་བལ་པོར་ཐེགས་ཀར། སྣེ་གདོང་ནས་སྐུ་ངོ་
ཞུས་ཏེ་པཎ་ཆེན་རིན་པོ་ཆེའི་གསུང་གིས། སྣེ་གདོང་པ་ལ་དུས་འཁོར་གསུངས་གསུང་
བས་ཐུགས་ལྷག་པར་མ་བདེ། ཐེགས་ཀའི་བཀར་སོང་བས་བཟློག་ཏུ་ནི་མ་ཕོད་པའི་ཚེ།
སྐྱེལ་ཐུང་ལ་ངམ་ཤོད་དུ་གླིང་ཆེན་ཁར་ཐེགས། ཞབས་ལ་ཕྱག་ཕུལ་ནས་ཕྱིར་ཕེབས་
ཀར་བཀའ་ལུང་དེ་རིགས་ན་སྒྲུབ་པ་ཞུ། མི་རིགས་ན་མི་སྒྲུབ་པ་ཞུ་ཞུས་པས། དེ་བཞིན་
གྱིས་གསུང་བ་བྱུང་ཀྱང(ཡང)། དུས་འཁོར་གསུང་དགོས་པ་ཡིན་གསུངས་ནས་ཡང་
དང་ཡང་དུ་གཙེས་པའི་འོ་རྒྱལ(བརྒྱལ)བར་ཡོད་པ་ལ། བལ་བོད་ཀྱི་མཚམས་སུ་པཎ་
ཆེན་རིན་པོ་ཆེས་ལོ་ཙཱ་བ་ལ་བཀའ་སྐྱོན་བཀྱོན)པའི་ཚེ། ཁྱོད་རང་སྡུག་པོ་བྱེད། ཀུ་མཱ་
ར་ཤྲཱི་ཁོང་རང་ཨ་དྷི་པ་ཏིའི་བླ་མ་གྱིས་བྱས་ཀྱང་མི་བྱེད། ཁོ་རང་སྐྱིད་པོ་བྱེད་གསུང་
བ་ཟེར་བ་དང༌། སོར་སྡུད་ཀྱི་སྤང་ཁེབས་ཤིག་གི་གནང་བྱིན་ཡང་གནང་བྱུང་བས།
ཐུགས་ལྷག་པར་བདེ་ནས་སྣེ་གདོང་ནས་ཇི་ཙམ་བཀའ་ལུང་གནང་ཡང་མ་གནང་བ་
ཡིན་ནོ། །
དགུང་ལོ་དྲུག་བཅུ་རྩ་ལྔ་བཞེས་པ་མེ་ཕོ་བྱི་བའི་དགུན་སྟོད་གྲའི་སྨན་ཅིག་ཏུ་
ཐེགས་ནས། ཆོས་རྗེ་སྨན་ཅིག་པ་ཤེས་རབ་བཟང་པོ་བའི་དྲུང་དུ་ཞི་བྱེད་བརྒྱུད་པ་ཕྱི་
མའི་ལམ་ལྔའི་དབང་དང་ཁྲིད་རྣམས་ལེགས་པར་གསན། རྟེན་འབྲེལ་ཁང་འཇུག་གི་
དབང་ཡང་གསན་ནས་སྒྲུབ་པའི་དམ་བཅའ་ཟླ་བ་དྲུག་ཕུལ། གཞན་ཡང་ལམ་གསུམ་
153



ལོ་པཎ་གྱི་རྣམ་ཐར་ཕྱོགས་བསྒྲིགས།
གྱི་དབང་། བདེ་གཤེགས་བཅུ་གཉིས་ཀྱི་དབང་
། ཕྱི་སྒྲུབ་ཞལ་གཉིས་མ། ནང་སྒྲུབ་
དམར་ཆུང་མ། གསང་སྒྲུབ་ཁྲོས་མ་ནག་མོ། བདུད་རྩི་སྦུབས་མཆུའི་དབང་རྣམས་དང་།
མགོན་པོ་ཨ་གྷོ་རའི་ཕྱི་སྒྲུབ། ནང་སྒྲུབ། གསང་སྒྲུབ། བདུད་སྒྲུབ་རྣམས་དང་། མགོན་པོ་
གྲི་གུག་གི་རྗེས་གནང་རྣམས་གསན་ཞིང་། བརྒྱུད་པ་ཕྱི་མའི་ནག་ཁྲིད་ཀྱི་ལུང་རྣམས་
ཀྱང་ཤིན་དུ་ཚང་བ་ཞིག་གསན། ཉིན་ཅིག(ཞིག)ཆོས་རྗེ་སྨན་ཅིག(གཅིག)པ་ཕྱག་ན་
དཔེ་འཁྱར་འདྲ་བ་ཞིག་བསྣམས་ནས་དེའི་ལུང་ཡང་གནང་
། དེ་ཚར་ནས་བརྒྱུད་པ་
ཕྱི་མའི་སྐོར་ངེད་ལ་ཡོད་པ་རྣམས་ད་དེ་ཡི་གེ་ནི་ཅིག་(གཅིག)ཀྱང་མ་ལུས་སོ་གསུང་
།
གཞན་ཡང་རྨ་ལུགས་ཀྱི་གཏོར་དབང་
། ལག་ཁྲིད་བཅུ་དྲུག་གི་ཁྲིད་དང་གདམས་
པ་ཤིན་ཏུ་མང་བར་གསན། སོ་ལུགས་ཀྱི་གཏོར་དབང་དང་དམ་པ་སྐྱེས་མཆོག་ཆེ་
ཆུང་གཉིས་ལ་སོགས་པའང་མང་དུ་གསན་ཞིང་
། སྐམ་ལུགས་དང་། བརྒྱུད་པ་དང་
པོ་དང་། ལྕེ་ལུགས། ལྗང་ལུགས། གྲྭ་པའི་ལུགས་ལ་སོགས་པ་ཤིན་ཏུ་མང་བར་གསན།
དེ་རྗེས་རས་ཆུང་སྙན་བརྒྱུད་ལ་སོགས་པ་མང་དུ་གསན་པར་བཞེད་ནའང་། སྦྱིན་
བདག་རྣམས་ཀྱང་ཐུགས་སུན་དོགས་དང་ཆབ་ཀྱང་ཅུང་མ་འཕྲོད་ནས་ཡར་ཀླུངས་
སུ་ཕེབས། དེའི་དབྱར་སྐུ་ཆགས་ཅུང་ཟད་སྐྱེས་ནས་ན་བཟའི་དཀྱིལ་དུ་མུག་མ་སྐྱེ་བ་
དང་༑ མནམ་སྤྱོད་ཁང་པ་འབུས་ཁྱེར་བ་ཡང་བྱུང་
། དེའི་སྟོན་མཇུག་ནས་སྐུ་མཚམས་
ཤིན་ཏུ་དམ་པར་བསྡམས་ཏེ་ཆབ་མ་གཏོགས་རྒྱུ་འདྲུལ(འགྲུལ)གང་ཡང་མེད་པ་
གནང་ནས་ཟླ་བ་དྲུག་པོའི་སྒྲུབ་པའི་དམ་བཅས་པའི་ཐུགས་དམ་ལ་རྩེ་གཅིག་ཏུ་
བཞུགས། སྐུ་མཚམས་གྲོལ་ཁ་ནས་ཅུང་ཟད་མཉེལ་ནས་དམ་བཅའ་ཐེམ་རྗེས་སུ་ཤིན་
ཏུ་མཉེལ་བ་ཡུན་རིང་བར་བྱུང་
། ཐམས་ཅད་ཡིད་མི་བདེ་བ་ཆེན་པོ་སྐྱེས་ཏེ་ཇི་ལྟར་
འོང་ངམ་དགོངས་པའི་ཚེ་སྐུ་རིམ་ནར་མ་ཆད་དུ་མཛད། སྨན་པའང་མཁས་ཟེར་ཚད་
154



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
བསྡུས་ཀྱང་བཅོས་ཀ་རྣམས་ཀྱང་འཕྲོད་པར་མ་བྱུང་
། སྣུམ་བཅོས་ཞུས་པས་ཙམ་གྱིས་
གསེར་མ་ཇེ་མཐོང་སོང་། ཕྱག་ཤུལ་སྤོ་བ་ཙམ་ལའང་ཇུ་གལ་ཆེན་པོ་ཡོད།
ཁྱད་པར་སྐུ་གྲིབ་ཆེན་པོ་ལན་གསུམ་དུ་བྱུང་ནས་དགོངས་པ་ལའང་
། ད་ནི་
ཞག་གསུམ་ལས་མཐོ་བ་མི་བཞུགས་པར་འདུག་དགོངས་པའི་སྐབས་སུ། འཚལ་བའི་
སྨན་ནག་བཞེས་པར་དགོངས་ནས་ཅུང་ཟད་ཅིག་བཞེས་པས་དངས་བསྐྱེད་དུ་མཐོང་
བ་བྱུང་ནས་ཞོ་ཕྱེད་བཞེས་པས་ཚེགས་མེད་དུ་དངས། མནལ་ལམ་དུའང་གཤིན་རྗེ་
དོང་ཁ་ཡིན་ཟེར་བ་ཅིག(ཞིག)ནས་ཞུགས་ཏེ་ཐེགས་པས། ཕྱིའི་རྒྱ་མཚོའི་འགྲམ་དུ་
ཕེབས་པ་ཅིག(ཞིག)བྱུང་བས་རིང་པོར་མི་ཐོགས་པར་གཤེགས་པའི་ལྟས་སུ་དགོངས་
པའི་ཕྱི་ནུབ་མདང་གི་ཤུལ་དེ་ཀ་ནས་ཀོ་བ་ཅིག(ཞིག)གི་ནང་ན་བཞུགས་འདུག་པ་
འཐེན་མཁན་མེད་པར་མདང་གི་ལམ་དེ་ཉིད་ནས་ཚེགས་མེད་དུ་དོང་ཁར་ཐོན་པ་
ཅིག་རྨིས། གཞན་ཅིག(ཞིག)ཀྱང་བྱུང་སྟེ་མི་བཤད་གསུང་།
དེ་ནས་ཆུ་ཕོ་རྟའི་བར་དུ་ཟླ་ཅིག(གཅིག)མ་གཏོགས་སྐུ་མཚམས་ལ་བཞུགས་
ནས་དགེ་བའི་བཤེས་གཉེན་གསུང་གི་བདུད་རྩི་བཞེས་པར་བཞེད་པ་རྣམས་དང་
མཇལ་བ་ཞིག་མཛད་པ་ཡིན་ནོ། །
དགུང་ལོ་བདུན་བཅུ་རྩ་བཞི་བཞེས་པ་ཤིང་མོ་བྱའི་སྟོན་ཁྲབ་ལ་ཁ་ནས་རྩེ་མོ་
བ་ཤཱཀྱ་རྒྱལ་པོ་ཞེས་བྱ་བ་བཞུགས་པ་དེ་སྔར་དུས་འཁོར་གནང་བའི་སློབ་མ་ཡིན་
ཀྱང་༑ ཁོང་ལ་རྫོགས་ཆེན་རྡོ་རྗེ་ཟམ་པ་བཞུགས་པ་དང་
། ཁོང་མ་གཏོགས་གཞན་
གསུང་མཁན་ཡང་མེད་པས་བཀའ་རྣམས་ཆད་ཀྱིས་དོགས་པའི་དགོངས་པ་བཟང་
པོས་ཁོང་སྤྱན་དྲངས་པས་ཚེགས་མེད་དུ་ཕེབས་ནས། ལྗང་གི་བཀྲ་ཤིས་དགོན་
རྡོ་རྗེ་ཟམ་པའི་དབང་བྱིན་བརླབས་ཀྱི་འཇུག་པ་ཅན། འོལ་བ་ཇོ་སྲས་ཀྱི་ཁྲིད་ཡིག་
155



ལོ་པཎ་གྱི་རྣམ་ཐར་ཕྱོགས་བསྒྲིགས།
གི་སྟེང་ནས་ཁྲིད། གཞུང་བཤད་ཆེན་མོ་ཀུན་བཟངས་ཀྱིས་མཛད་པ་ལ་སོགས་པའི་
གདམས་སྐོར་ཤིན་ཏུ་མང་བར་གསན། གཞན་ཡང་སྨན་བླའི་རྗེས་གནང་། བར་དོ་
གསང་སྐོར་གྱི་ཁྲིད་ཡིག་གི་ལུང་ལ་སོགས་པ་གསན། འབུལ་བ་དང་ཞབས་ཏོག་གིས་
མཉེས་པར་མཛད། ཕྱིས་ཀྱང་མ་གཤེགས་བར་དུ་ལོ་རེ་བཞིན་དུ་འབུལ་བ་ཅི་འབྱོར་
རེ་མ་ཆག་པར་འཁྱོལ་བས་ཐུགས་ཀྱང་ཤིན་ཏུ་དགྱེས་པར་བྱུང་བ་ཡིན།
དགུང་ལོ་བརྒྱད་བཅུ་རྩ་བཞི་བཞེས་པའི་ཤིང་མོ་ལུག་གི་སོས་ཀོང་པོ་ནས་ཞྭ་
དམར་ཅོད་པཎ་འཛིན་པ་བཞི་པའི་ཞལ་སྔ་ནས། ད་ལོ་ངེད་དབུས་ཕྱོགས་སུ་ཕེབས་
ནས་མཇལ་ཞིང་དམ་པའི་ཆོས་ཀྱི་བགྲོ་བ་ཆེན་པོ་གནང་ངོ་ཞེས་པའི་དོན་ཅན་གྱི་
བཀའ་ཤོག་རྟེན་དང་བཅས་པ་ཕེབས་པས། དགེ་བའི་བཤེས་གཉེན་གཞོན་ནུ་དབང་
ཕྱུག་པ་དཔོན་སློབ་སྤྱན་འདྲེན་པའི་སླད་དུ་ཐེགས་སུ་བཅུག་པས་ལོ་གསར་དུ་གདོང་
དུ་ཕེབས་སོ་ཞེས་པའི་ལན་ཕེབས་པའི་ཚེ། ཚོང་འདུས་ཡངས་པ་ཅན་གྱི་ཕོ་བྲང་དུ་ལྟོ་
(འདོ༼ལི་ལ་ཐེགས་ཏེ། ཆོས་རྗེ་རིན་པོ་ཆེ་ནམ་པའི་ཞལ་སྔ་ནས་དང་
། ཆོས་རྗེ་ལོ་ཆེན་
པ་ལ་སོགས་པ་ཆེ་དགུ་ཐམས་ཅད་འདུས་ནས་ཕེབས་པ་དགུག(སྒུག)ཅིང་དམ་པའི་
ཆོས་ཀྱི་འབེལ་གཏམ་ཁོ་ནས་དུས་འདས་ཏེ་ཟླ་བ་གཅིག་གི་བར་དུ་བཞུགས། འོལ་
ཁར་ཕེབས་པའི་ཚེ་མཆོད་པའི་ཡོ་བྱད་ཅུང་ཟད་ཀྱིས་མཆོད་པ་པོ་ཡང་བརྫངས།
དེ་ནས་མེ་ཕོ་སྤྲེའུའི་ཟླ་བ་གཉིས་པའི་ཚེས་བདུན་གྱི་ཉིན་ཚོང་འདུས་ཡངས་པ་
ཅན་དུ་ཕེབས་པའི་ཚེ། ཆོས་ཀྱི་རྗེ་སྤྱན་སྔ་རིན་པོ་ཆེའི་ཐུགས་ཀྱི་དད་པའི་སྟོབས་རབ་
ཏུ་བསྐྱེད་ནས། གསུ(བསུ)བའི་བཀོད་པ་རྒྱ་ཆེན་པོ་མཛད་དེ་རིན་པོ་ཆེ་ཀུན་བཟངས་
རྩེ་པའི་ཞལ་སྔ་ནས་གཙོ་བོར་གྱུར་པའི་དྲུང་བསྐོར་རིགས་དང་རྒྱན་ཕུན་སུམ་ཚོགས་
པ་བདུག་སྤོས་ཀྱི་ཕོར་པ་འཛིན་པ་བཞོན་པ་མཆོག་ལ་གནས་པ་དུ་མའི་ཚོགས་ཀྱིས་
156



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
ནི་རིང་ནས་གསུ(བསུ། དེའི་རྗེས་སུ་རང་རང་གི་མཆོད་པའི་བྱེ་བྲག་དུ་མ་ལག་ན་
ཐོགས་པའི་རབ་ཏུ་བྱུང་བའི་ཕྲེང་བ་རིང་པོ་ནི་ལེགས་པར་བརྐྱངས། ཕྱོགས་སྐྱོང་
བཅུའི་དར་མདུང་དང་གདུགས་ལ་སོགས་པ་ཁ་དོག་སྣ་ཚོགས་པའི་མཆོད་པ་བར་
སྣང་གི་ཁྱོན་ཐམས་ཅད་བཀང་
། སྙན་ཅིང་ཡིད་དུ་འོང་བ་དང་བྱིན་ཆེ་བའི་རོལ་མོའི་
སྒྲ་དག་ནི་རྒྱུན་མི་འཆད་པར་དྲག་པར་མཛད། རིགས་སྔགས་འཆང་དུ་མའི་ཚོགས་
ཀྱིས་གསང་སྔགས་དང་རྗེས་སུ་འཐུན་པའི་ཀུན་དུ་སྤྱོད་པ་སྐྱེ་བོའི་མིག་རེངས་པར་
བྱེད་པ་དུ་མའི་ཚོགས་ཀྱིས་སའི་ཁྱོན་ཐམས་ཅད་ནི་ལེགས་པར་བཀང་
། རབ་ཏུ་བཀྲ་
བའི་དར་རིན་པོ་ཆེ་ཆེས་ཆེ་བ་དག་ཀྱང་རབ་ཏུ་ཕྱར། ས་ཆེན་པོ་འདི་ནས་གཡོ་བར་
སྟོན་པའི་རྔ་བོ་ཆེའི་སྒྲ་ཆེན་པོ་རབ་ཏུ་སྒྲོག་པ་པོའི་ཚོགས་མང་པོ་ནི་རང་དང་རྗེས་སུ་
འཐུན་པའི་གར་དག་རྔ་སྒྲ་དང་ལྷན་ཅིག་ཏུ་བསྒྱུར།
བདུག་སྤོས་ཀྱི་རྣམ་པ་མང་པོའི་དུད་པ་ནི་འཇམ(འཇའ)སྤྲིན་བཞིན་དུ་ཆགས་
ཏེ་དཀྱིལ་འཁོར་གྱིས་གཡོ། ལས་བྱེད་དུ་གཏོགས་པའི་སྐྱེས་བུ་ཐམས་ཅད་ཀྱང་རང་
དབང་པའི་རྒྱན་ཐམས་ཅད་ཀྱིས་ཀུན་ནས་བསླུབས(བཀླུབས)། དད་པ་དང་སྐལ་བར་
ལྡན་པའི་སྐྱེ་བོ་བསོད་ནམས་ཀྱི་མཐུ་ཕུན་སུམ་ཚོགས་པ་དང་ལྡན་པའི་ཚོགས་ཆེན་
པོས་ནི་ལམ་མི་ཤོགས་པ་ཙམ་དུ་འདུས། ཐམས་ཅད་སངས་རྒྱས་བལྟ་བར་འདོད་པའི་
དགའ་ ་བའི་སེམས་རྩེ་གཅིག་པ་དང་ནི་ཡང་དག་པར་ལྡན། འཇིག་རྟེན་སྐྱོང་བ་ཐམས་
ཅད་ཀྱང་རང་རང་དང་རྗེས་སུ་མཐུན་པའི་གསུ(བསུ)བའི་བཀོད་པ་རྒྱ་ཆེན་པོ་དག་
བཤམས་ཏེ། སངས་རྒྱས་བལྟ་བའི་ཕྱིར་དོང་བས་རི་བོ་ཐམས་ཅད་ཀྱང་ཕྱོགས་དེར
ཀུན་ནས་འདུད་པ་སྙམ་བགྱིད་པའི་སྔ་དྲོ་ས་གཞི་ཆེན་པོ་འདི་ཡང་རབ་ཏུ་སྣུམ་པའི་
མདངས་དང་ནི་ལྡན་པར་གྱུར།
157



ལོ་པཎ་གྱི་རྣམ་ཐར་ཕྱོགས་བསྒྲིགས།
རླུང་རྣམས་ཀྱང་དར་གྱི་འཕུར་ལྕེ་རྣམས་དལ་གྱིས་བསྐྱོད་པར་ནུས་པ་ཙམ་མ་
གཏོགས་རབ་ཏུ་ཞི་བའི་ངང་ཚུལ་འཛིན། ཉི་མའི་དཀྱིལ་འཁོར་ཡང་འོད་རབ་ཏུ་
གསལ་བར་གྱུར་པའི་ཚེ། དེ་བཞིན་གཤེགས་པ་དཀོན་མཆོག་ཡན་ལག་འཁོར་ཚོགས་
རྒྱུ་མཚོའི་དབུས་སུ་རབ་ཏུ་དགྱེས་པའི་ཐུགས་དང་ལྡན་པ་བསྐལ་བ་མང་པོར་ལེགས་
པར་སྤྱད་པའི་དགེ་བའི་རྩ་བའི་མཐུ་ཅན་རྟའི་གཟུགས་འཛིན་པ་རླུང་གི་ཤུགས་
ཅན་གྱིས་སྤྱན་དྲངས་ནས་སྔོ་ལྗོངས་ཀྱི་ཐང་ལ་ཕེབས་པའི་ཚེ། སྐྱེ་བོ་ཐམས་ཅད་ཀྱི་
དགེ་བའི་བག་ཆགས་བཟང་པོ་རབ་ཏུ་སད་དེ་དད་པའི་དབང་པོ་སད་ནས་བཞིན་
གྱི་དཀྱིལ་འཁོར་འཆི(མཆི)མའི་རྒྱུན་གྱིས་ཁེབས་བཞིན་པས་རབ་ཏུ་གུས་པའི་ཕྱག་
དག་ནི་འཚལ། རབ་ཏུ་དང་བའི་བཞིན་དག་གྱེན་དུ་ཕྱོགས་བཞིན་པས་སངས་རྒྱས་
ལ་བལྟ་ཞིང་རང་རང་གི་བསམ་པ་དང་རྗེས་སུ་འཐུན་པའི་སྨོན་ལམ་རྣམ་པར་དག་
པ་ནི་འདེབས། རང་རང་གི་འབྱོར་བ་དང་རྗེས་སུ་འཐུན་པའི་མཆོད་པ་དུ་མས་ནི་
ལེགས་པར་མཆོད་པར་བྱེད། ཟབ་པ་དང་རྒྱ་ཆེ་བའི་ཆོས་ཀྱི་འཁོར་ལོ་རབ་ཏུ་བསྐོར་
བ་མཉན་ནས་ཐར་པའི་ཕྱོགས་སུ་གོམ་པ་ནི་རབ་ཏུ་དོར།
དགེ་བའི་བཤེས་གཉེན་ཆེན་པོ་རྣམས་དང་
། བསམ་གཏན་པའི་ཚོགས་མང་པོ་
དང་༑ གཞུང་ལུགས་སྨྲ་བའི་སྡེ་སྣོད་འཛིན་པའི་ཚོགས་ཆེན་པོ་དང་། རབ་ཏུ་བྱུང་བ་
ཕོ་མོ་མང་པོ་དང་། འཇིག་རྟེན་གྱི་མི་ཆེན་པོ་མང་པོ་དང་
། དད་པ་དང་ལྡན་པའི་སྐྱེ་
བོའི་ཚོགས་ཆེན་པོ་རྣམས་ནི་ཉིན་རེས་ཉིན་རེ་འདུས་པ་ཇེ་ཆེར་སོང་བ་རྣམས་ལ་སྤྱི་
བོར་ཕྱག་གིས་དབང་ལེགས་པར་བསྐུར་ཏེ་འཕྲིན་ལས་ཀྱི་སྒོ་ཆེན་པོ་རབ་ཏུ་ཕྱེ་ནས།
ཆོས་ཀྱི་རྗེ་སྤྱན་སྔ་རིན་པོ་ཆེའི་ཞལ་སྔ་ནས་ཀྱི་བཀའི་ལུང་གིས་ལོངས་སྤྱོད་ཀྱི་རླབས་
ཆེན་པོས་ཟླ་བ་གཅིག་གི་བར་དུ་ཞབས་ནས་བཏེག་པའི་ཚེ། གསུ(བསུ)བ་ཐག
རིང་པོ་
158



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
1
ནས་གནང་བར་བཞེད་ནའང་སྟབས་མ་བདེ་ནས་ཚོང་འདུས་ཀྱི་རབ་གསལ་དུ་ཐོག་
མར་མཇལ་བའི་ཚེ། རབ་ཏུ་གུས་པའི་ཕྱག་མཛད་ནས། །སྐུ་ལུས་ཅུང་ཟད་དགུ་བར་
མཛད། ཕྱག་ཐལ་མོ་སྦྱར་ནས་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་
པ་ཡང་དག་པར་རྫོགས་པའི་སངས་རྒྱས་རིག་པ་དང་ཞབས་སུ་ལྡན་པ། བདེ་བར་
གཤེགས་པ། འཇིག་རྟེན་མཁྱེན་པ། སྐྱེས་བུ་འདུལ་བའི་ཁ་ལོ་བསྒྱུར་བ། བླ་ན་མེད་པ།
ལྷ་དང་མི་རྣམས་ཀྱི་སྟོན་པ་འཇིག་རྟེན་གྱི་སྒྲོན་མར་བྱོན་པ་སྐུ་དྲིན་ཆེ་ཞུ་བ་དང་། ཁ་
བཏགས་དཀར་པོ་དྲི་མ་མེད་པ་ཡུག་གཅིག་གི་མཇལ་དར་ཕུལ། དེ་ནས་དལ་གྱི་དྲི་
རྨེད་ཡང་དག་པར་གསོལ། དེའི་སང་ཉིན་ཤངས་ལེན་གྱི་འབུལ་བ་ཅུང་ཟད་ཙམ་དང་
བསྙེན་བཀུར་ཅིག་ཀྱང་བཤམས།
དེ་ནས་དཔལ་མཁའ་སྤྱོད་པའི་འདུས་པ་རིམ་ལྔའི་ཁྲིད། ཕྱག་ཆེན་དང་རླུང་
སེམས་གཉིས་མེད་ཀྱི་ཁྲིད་ཡིག་བསྡུས་པ། ཆོས་རྗེ་རང་བྱུང་རྡོ་རྗེའི་ཁྲིད་ཕྲེང་རྣམས་
དང་༑ མཁའ་སྤྱོད་པའི་སྦྱོར་དྲུག་བདེ་ཆེན་དམ་པའི་བང་མཛོད། ཆོས་སྐྱོང་བེར་ནག་
ཅན་གྱི་དབང་བཞི་ཡོངས་སུ་རྫོགས་པ། ཚེ་ཁྲིད་རྣམས་གསན། མེ་མོ་བྱའི་སྟོན་མཇུག་
ཕག་མོ་ལྷ་ལྔའི་དབང་
། བདེ་མཆོག་མཁའ་འགྲོ་རྒྱ་མཚོའི་དབང་ཡོངས་སུ་རྫོགས་པ།
ས་ཕོ་ཁྱིའི་སྟོན་བདེ་མཆོག་མཁའ་འགྲོ་རྒྱ་མཚོའི་རྒྱུད་འགྲེལ་བ་གྲུ་རྫིངས་དང་བཅས་
པ༑ རིན་ཆེན་སྣ་བདུན་ལས་ལྔ། མཁའ་སྤྱོད་པའི་སྙིང་ཐིག་གི་ཁྲིད་ཡིག་རྣམས་གསན་
པ་ཡིན་ནོ། །ང་ཐོབཐོས)རྒྱུ་དེ་ཆེ་བ་ཡིན། མཐོང་རྒྱུ་དེ་ཆེ་བ་ཡིན་གསུང་བ་དང་
།
ངའི་
སློབ་གཉེར་རྣམས་སངས་མ་རྒྱས་ཀྱི་བར་དུ་མི་ཚར་གསུངས་ནས་ཤོག་འཁྱར་ཚུན་ལ་
ཡང་ཕྱག་ཏུ་བསྣམས་ནས་ལེགས་པར་གཟིགས་པ་ཡིན་ནོ། །
དེ་དག་ནི་ས་མོ་ཕག་གི་ལོ་བརྒྱད་བཅུ་རྩ་བརྒྱད་བཞེས་པ་ཡན་གྱི་དགེ་བའི་
159



ལོ་པཎ་གྱི་རྣམ་ཐར་ཕྱོགས་བསྒྲིགས།
བཤེས་གཉེན་ཇི་ལྟར་བསྟེན་ཞིང་དམ་པའི་ཆོས་གསན་པའི་རིམ་པ་རྣམས་ཕྱོགས་
ཙམ་བརྗོད་པ་ཡིན་གྱི། ད་དུང་གདོན་མི་ཟ་བར་གསན་པར་འགྱུར་བ་ཡིན་ཏེ། དེ་དག་
ནི་ཕྱི་ནས་བརྗོད་པར་བྱའོ།། །།
དྲུག། རྣམ་པར་དག་པའི་དམ་ཚིག་ལ་ནན་ཏན་དུ་མཛད་པས་
བླ་མ་རྣམས་ཀྱིས་བྱིན་གྱིས་བརླབས་པ།
རྣམ་པར་དག་པའི་དམ་ཚིག་ལ་ནན་ཏན་དུ་མཛད་པས་བླ་མ་རྣམས་ཀྱིས་བྱིན་
གྱིས་བརླབས་པ་ཞེས་པ་ནི། སྤྱི་བླ་མ་དམ་པ་ཐམས་ཅད་མཁྱེན་རྒྱ་དང་
། སྐུའི་སྤྱོད་
ལམ་དང་། ཐུགས་ཀྱི་ངང་རྒྱུད་ལ་སོགས་པའི་ཡོན་ཏན་མཐའ་དག་གི་བང་མཛོད་དུ་
གྱུར་པས་ཐུགས་ལྷག་པར་དགྱེས་པ་ཡིན་མོད་ཀྱི། བྱེ་བྲག་ཏུ་བླ་མ་དམ་པ་རྣམས་ཀྱི་
ཐུགས་ཅི་ཟིན་དང་ཅི་མཉེས་ལྷུར་ལེན་པ་ཡིན། ཡུལ་དུས་ཀྱིས་མ་བསྐལ་བའི་བླ་མ་
དམ་པ་རྣམས་ལ་དུས་དུས་སུ་ཕྱག་འབུལ་བ་དང་། འབྱོར་བ་ཧ་ཅང་མི་ཆེ་ཡང་འབུལ་
བ་ཅུང་ཟད་རེ་ཅི་འཕྲོད་མཛད་པ་ཡིན། རང་གནས་དང་ཉེ་བར་ཕེབས་པ་རྣམས་ལ་
ཡང་བྱོན་གཤེགས་རེ་མཛད་པ་ཡིན་གྱི། གདོང་ཆུང་ནམ་ཡང་མི་མཛད་པ་ཡིན། དེའི་
དོན་གྱིས་རང་བབས་དང་འབད་པ་གཉིས་ཀའི་སྒོ་ནས་བླ་མ་དམ་པ་ཐམས་ཅད་ཀྱིས་
ཐུགས་ལ་བཏགས་པ་ཡིན་ནོ། །
བླ་མ་རྐྱང་ཆེན་པའི་གསུང་གིས་ངའི་འཆད་ཉན་ཞིང་འདི་ངེད་རང་དཔོན་
སློབ་གཉིས་ཀས་ཞུས་ནས་ཁྱེད་རང་བཟུང་བ་འཐད་གསུང་བའི་ཞལ་ལྟ་བཟང་པོ་
ཕེབས་པ་ལ། བདག་གིས་ཞིང་འདི་ཞུས་ན་གཞན་ཞིང་ལ་འདོད་པ་ཡོད་རྣམས་ཀྱིས་
160



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
སྙན་ཕྲ་ནུ་རེ་ཞུས་ནས་མཐར་དཔོན་སློབ་འཁོན་པ་ཞིག་ལས་མི་འོང་བས་ཞིང་མི་ཞུ།
ཞིང་པས་བླ་མ་དམ་པ་ཐུགས་མ་ལོག་པ་འདི་ཀ་དགའ་བར་འདུག་ཞུས་པས། ཐུགས་
ཀྱི་ལེགས་པར་དགོངས་པ་བྱུང་གསུང་
། ཕྱི་དུས་ཤིག་གི་ཚེ་རྐྱང་ཆེན་ནས་ངེད་ཐང་སྐུ་
ཁ་ཡར་ཅིག་བཞེངས་ཤིང་ཡོད་པས་ཁྱེད་ཀྱིས་གསེར་ཤོག་ཁ་ཅིག་བསྒྲུབས་ལ་བསྐུར་
གསུང་བ་བྱུང་བས་ཐུགས་བག་ཕེབས་པར་མཛད་པ་ཡིན་གསུང་
། སློབ་དཔོན་བསམ་
བཟངས་པའི་ཐུགས་ལ་དང་པོར་འདིས་འཆད་ཉན་ཞིག་མཛད་པ་འདྲ་དགོངས་ནས།
ཐུགས་ཅུང་ཟད་མི་དགྱེས་པ་ཞིག་བྱུང་བ་ལ། འཆད་ཉན་ཐུགས་འདོད་མེད་པའི་ཞུ་
བ་གཏིང་ནས་ཕུལ་བས་དེ་ཕྱིན་ཆད་ཐུགས་ཤིན་ཏུ་དག་པར་བྱུང་བ་ཡིན།
སློབ་དཔོན་པ་གཤེགས་དུས་སློབ་དཔོན་གྱི་ཉེ་གནས་ཅུང་ཟད་མི་དགྱེས་པས་ཤར་
ཁང་སློབ་དཔོན་གྱི་གཅུང་པོ་ལ་སྦྱོར་བའི་དོ་དམ་མཛད་པས། ཉེ་གནས་འཁངས་པ་ལ་
དུས་ཕྱིས་དེ་མ་ཤེས་པར་འདུག །ཞེ་བས་ཀྱི་སློབ་དཔོན་གྱི་ཕྱོགས་སུ་གནོད་པ་སྐྱལ(བསྐྱལ)
བར་སོང་འདུག་གསུངས་ནས་ཐུགས་འགྱོད་ཆེན་པོ་ཡང་མཛད། དེ་མི་ལེགས་པ་ཞིག་
བྱས་འདུག་པས་ཉེ་གནས་ལ་འབབ་པ་ཡིན་གསུངས་ནས། མི་བཏང་བའི་ནུབ་མོ་སློབ་
དཔོན་དང་ཉེ་གནས་གཉིས་ཀྱིས་མཁན་སློབ་བྱས་ནས་བསྙེན་རྫོགས་གནང་གི་འདུག་
པ་ལ༑ ཆོ་གའི་འཕྲོར་ལས(ལུས)པ་ཞིག་རྨིས་པས་དེ་ལེགས་པར་འདུག་པ་ལ་བྱ་བ་དེ་མི་
འགྲུབ་པ་ཡིན་ནམ་དགོངས་པའི་ཚེ། བར་པ་དེ་ན་རེ། ཁོང་ཁ་ཧྲང་བྱེད་ཀྱི་འདུག་པས་
བཞག་བཏང་ཟེར། དེ་མ་ལེགས་དགོངས་ནས་སླར་ཡང་སྐྱར(བསྐྱར)ཏེ་བསྙེན་བསྐུར་དང་
འབུལ་བ་མཛད། འཁོན་སྦྱོང་བའི་གཏམ་བཏང་བ་ཡིན་ནོ། །
དེ་རྗེས་ནི་ཁོང་ཡང་རྩ་བའི་བླ་མར་འཛིན་པར་བྱེད། ཆོས་ཀྱི་རྒྱལ་པོ་གྲགས་པ་
འབྱུང་གནས་པ་གཞིས་སྐོར་ལ་ཐེགས་པའི་འཕན་ཡུལ་དེའུ་གོང་དུ་ཕེབས་པའི་ཚེ།
161



ལོ་པཎ་གྱི་རྣམ་ཐར་ཕྱོགས་བསྒྲིགས།
བང་
ང་སག་གི་སློབ་དཔོན་ཡེ་རྒྱལ་བ་རང་གཤེགས་ཀྱང་ཁོང་གི་དབོན་པོ་དེ་གཉིས་བོས་
ནས་བསྙེན་བཀུར་དང་འབུལ་བ་ལེགས་པར་མཛད། ཕྱིས་ལྗང་གི་ཕུ་ན་བཞུགས་པའི་
ཚེ་བན་མོ་རྒན་མོ་ལོངས་སྤྱོད་ཀྱི་འབྱོར་པས་དབེན་པ་ཞིག་འདུག་པ་དེ་ནང་དུ་བོས་
ནས་བསྙེན་བཀུར་བཟང་པོ་བཤམས། འབུལ་བའང་མཛད་ནས། ཁྱོད་ངའི་བླ་མའི་
གདུང་བརྒྱུད་མ་ཡིན། བླ་མ་དམ་པ་དེ་ནི་མི་བཞུགས། ཁྱོད་ལ་མཆོད་པ་འདི་བླ་མ་ལ་
མཆོད་པ་ཡིན་གསུང་
། གཞན་ཡང་བླ་མའི་སྐུ་ཉེ་དང་སྐུ་འཁོར་ཚུན་ཆད་ལ་ཡང་མ་
མཐའ་ཡང་ཟ་མ་རེ་ཅི་འཕྲོད་མཛད། དེའི་ཡུལ་པ་ཅིག(ཞིག)འདུག་ནའང་ཡུལ་ཕྱོགས་
དེའི་དྲི་བཤད་དང་བརྩེ་གདུང་ཆེན་པོ་མཛད་པ་ཡིན། བླ་མའི་ཐུགས་དང་འགལ་བའི་
མི་དང་མཇལ་ན་ཡང་ཐབས་མཁས་ཀྱིས་ཐག་བསྲིང་བར་མཛད་པ་ཡིན། བྱ་བ་ཐམས་
ཅད་ཀྱང་བྱིན་བརླབས་ཁོ་ན་ལ་རེ་བ་ཡིན་ཡང་གསུང་སྟེ། དམ་པར་དག་པའི་དམ་
ཚིག་ལ་གཙོ་བོ་མཛད་པ་ཡིན་ནོ། །
བདུན། བསམས་པ་ལས་བྱུང་བའི་ཤེས་རབ་ཀྱི་ཀློང་ཕྱོགས་མེད་དུ་བརྡོལ་བ།
བསམས་པ་ལས་བྱུང་བའི་ཤེས་རབ་ཀྱི་ཀློང་ཕྱོགས་མེད་དུ་བརྡོལ་བ་ནི། དང་
པོ་ནས་ཐུགས་རབ་ཀྱི་སྙན་པ་ཆེན་པོ་ཐོབ་པ་ཞིག་ནའང་ཐང་སག་ཏུ་ཐེགས་ནས་
དབུ་མ་ལ་སྦྱངས་པ་མཛད་པའི་ཚེ། ཐང་སག་པའི་སྒྲོས་འདི་ནི་བརྗེད་འགྲོ། འདི་ལ་
དཔེ་ཆའང་མི་འདུག་པས་བརྗེད་གསོ་དཀའ། ད་ནི་རང་གི་ཤེས་དགོས་པར་འདུག་
དགོངས་པ་ཤར་ནས། འཇུག་འགྲེལ་ལ་རང་ཉིད་ཀྱི་ཐུགས་ཀྱིས་ལེགས་པར་དཔྱད་
ཅིང་འབྲུ་བསྣན་ཞིང་ཐུགས་ཀྱི་དཔྱོད་པ་འབའ་ཞིག་ལ་གཙོ་བོ་མཛད་པས་འཕྲལ་
162



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
འཕྲལ་ལ་ཐུགས་ཀྱི་གོ་བ་མང་དུ་འཁྲུངས། དེ་བྱུང་བ་ཙམ་གྱིས་འབད་པ་ཆེན་པོ་
ཡང་མཛད་པས་དབུ་མའི་གཞི་ཐམས་ཅད་དེར་ཐིངས་པ་ཡིན། ཕྱི་ལྟར་དུ་ནི་ཐང་
སག་པའི་སྒྲོས་ཀྱི་སྐྱར་ཆག་ཀྱང་ལེགས་པར་མཛད། རང་གིས་ལེགས་པར་སྤྱོད་དཔྱོད)
པའི་རྣམ་དཔྱོད་ཀྱི་དབུ་དེ་ནས་ཟུག་པས་ཕར་ཕྱིན་གྱི་སྐབས་བཞི་པ་ཡན་དུ་གྲུབ་
མཐའ་མི་གཅིག་པ་ལྔ་བཅུ་རྩ་དྲུག་ཙམ་བྱུང་ཞེས་བྱ་བ་དང་
། གཞན་ཡང་རྣམ་འགྲེལ་
གྱི་བཤད་པ་མཛད་པས་སློབ་དཔོན་གྲ་རིངས་ན་རེ། ཁྱེད་ལ་ཚད་མའི་མགོ་མཇུག་
ཐམས་ཅད་ལ་མི་ཅིག(གཅིག)པ་ཞིག་ཡོད་པ་འདྲ་ཟེར་བ་དང་
། རྣལ་འབྱོར་གྱི་དབང་
ཕྱུག་ཤཱཀྱ་ཡེ་ཤེས་པའི་གསུང་ནས། རྩེད་ཐང་བང་སོ་ས་ལ་བཏབ་ནས་ཁྱེད་ལས་གྲུབ་
མཐའ་མང་བ་མ་བྱུང་བ་འདྲ་གསུང་
།
མཚན་ཉིད་རྒྱུད་སྡེའི་ཕྱོགས་གང་ལ་ཡང་ཐུགས་ཀྱིས་དཔྱད་པའི་གྲུབ་པའི་
མཐའ་དཔག་ཏུ་མེད་པ་བཞུགས་ཏེ། རྩིས་ལ་འཁྲུལ་སེལ་ལྟ་བུ་ཅིག(ཞིག)གིས་མཚོན་
པ་ཡིན། ཐུགས་རབ་ལེགས་པར་བྱང་ཞིང་ལས་སུ་རུང་བ་ཐོས་ནས་གཞན་ཐུགས་རབ་
ཅན་གྱི་རྣམ་པར་དཔྱོད་པ་ལས་མྱུར་བ་ཡིན། ཆོས་སྐད་རྣམས་ཀྱང་ཤིན་དུ་གཙང་བ་
ཡིན། ལུང་དང་བཅས་པ་ཡིན། རིགས་པ་དང་བཅས་པ་ཡིན། དཀའ་གནས་ཆེ་བར་
བྱེད་པ་ཐམས་ཅད་ཚེགས་མེད་དུ་ཁྲོལ་འགྲོ་བ་ཡིན་ནོ། །
བརྒྱུད། ཡོན་ཏན་ཐམས་ཅད་ལ་གོང་ནས་གོང་དུ་འགྱུར་ལེགས་པར་ཐོན་པ།
ཡོན་ཏན་ཐམས་ཅད་ལ་གོང་ནས་གོང་དུ་འགྱུར་བ་ལེགས་པར་ཐོན་པ་ཞེས་པ་
ནི; ཐང་སག་ཏུ་མ་ཐེགས་པའི་གོང་གི་ཡོན་ཏན་ཐམས་ཅད་ཐོས་པ་གཙོ་བོར་གྱུར་པ་
163



ལོ་པཎ་གྱི་རྣམ་ཐར་ཕྱོགས་བསྒྲིགས།
ཡིན༑ དེ་ནས་བསམ་བྱུང་གི་ཤེས་རབ་ཆེན་པོ་འཁྲུངས་ནས་ལེགས་པར་དཔྱོད་པ་ལ་
ཞུགས་ནས་གཞན་ཟེར་གྱི་རྗེས་ཟློས་མི་མཛད་པ་དེ་བྱུང་བ་ཡིན། དེ་ནས་རྩེས་ཐང་དུ་
ཕེབས་ནས་དགེ་སྦྱོང་སང་ཆོས་ལ་རྗེ་རིན་པོ་ཆེའི་ལམ་རིམ་ཆུང་བ་འདུག་པ་གཡར་
ནས་གཟིགས་པས་སྔར་གྱི་ཡོན་ཏན་ཐམས་ཅད་ཁ་ཕྱིར་ལྟས་སུ་སོང་
། འབེན་ཕྱི་རོལ་
ཏུ་བཙལ་བར་འདུག། ད་ནི་དེས་མི་འོང་བར་ཆོས་ཉིད་རང་རྒྱུད་དང་སྦྱར་ནས་
སེམས་དགོངས་པར་འདུག་དགོངས་པ་བྱུང་ནས་དེར་ཡང་འགྱུར་ལེགས་པར་ཐོན།
ང་ལ་རྗེའི་ལམ་རིམ་སྐུ་དྲིན་ཆེ་བ་ཡིན་ཞེས་ཀྱང་གསུང་
། དེ་རྗེས་ལྷག་མཐོང་ཆེན་མོ་
གཟིགས་པས་དབུ་མའི་ལུགས་དེས་རྫོགས་པ་ཡིན་ཞེས་ཀྱང་གསུང་
།
དེ་ནས་ལྷ་ཁང་སྟེངས་སུ་རྣལ་འབྱོར་ཡན་ལག་དྲུག་པའི་ཁྲིད་ལེགས་པར་
གསན་པས། ག་རེ་ཆོས་ནས་གཟུགས་ཟེར་བ་ཅིག(ཞིག)བྱུང་ནས་གཟུགས་གཅིག་ ལས་
མེད་པར་བསམས་འདུག །ད་དེས་ཅུང་ཟད་མི་འོང་བར་འདུག །གཟུགས་ཟེར་བ་འདི་
གཅིག་པུ་ལའང་ཐུན་མོང་བ་ཅིག(ཞིག)དང་ཐུན་མོང་མ་ཡིན་པ་ཅིག(ཞིག)ཡོད་པར་
འདུག་བསམ་པ་ཤར། བློ་བསྐྱེད་ལིངས་ཏེ་སྐྱེས་ཁམ་ཆེ་བ་དེ་གསུམ་རང་ཡིན་གསུང་
།
དགུ། མཐོ་དམན་གྱི་སྐྱེ་བོ་ཐམས་ཅད་ལ་སྔོན་ཇི་ལྟ་བ་བཞིན་
དུ་འགྲོགས་པའི་གཞུང་བཟང་བ།
མཐོ་དམན་གྱི་སྐྱེ་བོ་ཐམས་ཅད་ལ་སྔོན་ཇི་ལྟ་བ་བཞིན་དུ་འགྲོགས་པའི་གཞུང་
བཟང་བ་ནི། དམ་པ་སངས་རྒྱས་ཀྱི་གསུང་ནས། འཇིག་རྟེན་མི་ཆོས་ཀྱི་ས་ན་གདོང་
མེད་པ་དེ་ལ་ཆོས་སྒོར་ཞུགས་ནས་དམ་ཚིག་མི་འོང་ཟེར་བ་ཡོད་གསུངས་ནས།
164



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་
པ།
སློབ་མའི་ཕྱོགས་དང་མཆེད་གྲོགས་དང་ཡོན་བདག་ཆེ་ཆུང་ཐམས་ཅད་ཀྱི་ཐད་དུ་
སྔར་འཛུམ་སྟོན་པ་ལ་ཕྱིས་དོང(གདོང)ནག་མི་སྟོན་པར་ཁོ་རང་ཕ་རོལ་གྱིས་ཐུ་བ་མ་
སྤྲུགས་ན་སུ་ཡང་མི་སྤོང་བ་ཡིན། སློབ་མ་རྙིང་པ་རྣམས་ལའང་ངའི་གྲ(གྲྭ)རྒན་ཡིན།
ཁོས་ང་ལ་དཀར་བར་བྱས། ངས་ཆོས་འདི་བསྟན་པས་ཁོས་འདི་གོ། གཡོག་འདི་བྱེད་
བཅུག་པས་གོ་ཆོད་འདི་བྱས། ཡོན་བདག་འདིས་ཕན་འདི་བཏགས། ང་ལ་ཤེ་མོ་ཡོད་
ན་ཁོའི་ཕྱོགས་སུ་འདོན་དགོས་ཡོད། མ་མཐའང་སེམས་ཁྲལ་བྱེད་དགོས་གསུངས་
ནས་མི་བཟངས་ཀྱི་ཡུག་རིང་དཀར་པོ་སྐྱོང་བར་མཛད་པ་ཡིན་ནོ། །
བཅུ། མཆེད་གྲོགས་དང་སློབ་མ་དང་འཁོར་དང་ཉེ་དུའི་ཕྱོགས་
སུ་བཟོད་པའི་གོ་ཆ་སྲ་བ།
མཆེད་གྲོགས་དང་སློབ་མ་དང་ཉེ་དུ་དང་འཁོར་གྱི་ཕྱོགས་སུ་བཟོད་པའི་གོ་ཆ་
སྲ་བ་ཞེས་པ་ནི། སློབ་དཔོན་ཆོས་དབང་དེ་དང་པོ་མཆེད་གྲོགས་ཡིན་ནའང་ཕྱིས་
སློབ་མར་སོང་ནས་ཆོས་མང་དུ་ཉན་ཀྱང་ཕྱིས་ཕྱག་བཅད། ཡང་ཕྱག་ཕུལ་ནས་ཆོས་
ཉན་པར་བྱེད་ཀྱང་ཁོང་རང་གང་བྱེད་ལ་ཁྲོ་བ་སྟོན་པར་མི་མཛད་པར་བར་མར་
འགྲོགས་ཐུབ། མཆེད་གྲོགས་ཀྱི་ཕྱོགས་ནས་བྱ་བ་སྣ་ཚོགས་བྱས་པ་ཡོད་དེ། དང་པོ་
ཤར་ཁང་ན་ཐུགས་སྦྱོང་བའི་ཚེ་མཚན་མོ་བཤར་སྦྱང་མཛད་ནས་གཟིམས་མལ་དུ་
སྐུ་ལུས་ལྗིད་སྐྱུར་ནས་གཟིམས་པ་ཕལ་ཆེ་བ་ལ་མཚན་མོ་ཅིག(ཞིག)ཟེམ་ལ་བཞུགས་
འདོད་བྱུང་བས། ཚོས་པོ་ལ་ཚ་ཙེག་པ་ཞིག་བྱུང་པ་དལ་གྱིས་ཉུལ་བས་གྲི་ཅིག(ཞིག)
གྱེན་དུ་བླངས་འདུག་པས་དེ་སུས་བྱས་ཀྱང་དགོངས་ནའང་དེ་དང་སྔར་བཞིན་དུ་
165



ལོ་པཎ་གྱི་རྣམ་ཐར་ཕྱོགས་བསྒྲིགས།
འགྲོགས་ཐུབ་པ་ཡིན། གཞན་ཡང་ཆེས་ཆེ་བ་དག་གི་ཐད་ནས་སྣ་ཚོགས་པ་དག་བྱུང་
ནའང་མ་སྤྲོས་སོ། །
བཅུ་གཅིག། འཇིག་རྟེན་གྱི་གཏམ་སྣ་ཚོགས་ལ་གཙོ་བོར་མི་མཛད་པར་
འབེལ་བའི་གཏམ་ཁོ་ནས་དུས་འདའ་བར་མཛད་པ།
འཇིག་རྟེན་གྱི་གཏམ་སྣ་ཚོགས་ལ་གཙོ་བོར་མི་མཛད་པར་འབེལ་བའི་གཏམ་ཁོ་
ནས་དུས་འདའ་བར་མཛད་པ་ནི། ངའི་འཆད་ཉན་ངོ་བོ་འདི་ཡིན་གསུང་བ་དང་
།
གཞུང་བཤད་པའི་སྐབས་སུ་བུད་ལ་འགྲོ་བ་ཡིན་གསུང་ནས་འབེལ་གཏམ་ཁོ་ནས་
དུས་ཡོལ་བར་མཛད་དེ། ཕ་རོལ་པོ་ཤེས་རབ་དང་ལྡན་ན་ལྡན་པ་ཙམ་གྱིས་ལེགས་
པར་གསུང་། རྨོངས་ན་རྨོངས་པ་ཙམ་གྱིས་ཐ་ན་འཇིག་རྟེན་གྱི་གཏམ་བརྒྱུད་ཚུན་
ཆད་ཀྱིས་མཐའ་སྐྱོར་ནས་གསུང་པ་ཡིན་ཏེ། དེའི་ཚུལ་ནི་ཞལ་སློབ་རྣམས་ལ་ཤིན་དུ་
གསལ་བ་ཡིན།
བཅུ་གཉིས། དགེ་བའི་བཤེས་གཉེན་སུ་ལའང་ཕྲག་མི་དོག་པར་
ཡང་དག་པར་བསྟོད་པ་མཛད་པ།
དགེ་བའི་བཤེས་གཉེན་སུ་ལའང་ཕྲག་མི་དོག་པར་ཡང་དག་པར་བསྟོད་པར་
མཛད་པ་ནི། མཁས་པ་དང་། གྲུབ་པ་དང་། བཙུན་པ་ཤ་གཟུགས་རང་ཟའམ། གཞན་
ཕན་ལྷུར་ལེན་པ་སུ་ལའང་ཁོང་ལ་འདི་ཡོད་དེ་འདི་མེད་ཅེས་བྱ་བ་ལ་སོགས་པའི་
166



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
སྐྱོན་བརྗོད་མི་མཛད་པར། ཁོང་རང་ལ་གང་འདུག་གི་ཡོན་ཏན་ནས་གཟུང་ནས་
ལེགས་པར་བསྟོད་པར་མཛད་པ་ཁོ་ན་ཡིན། མཇལ་བའི་ཚེའང་ཕྱག་འོས་པ་ལ་ཕྱག
དང་༑ ཞེ་ས་འོས་པ་ལ་ཞེ་ས། གདན་གྱིས་བསྟོད་པར་འོས་པ་རྣམས་ལའང་སྟན་བཀུར་
ལ་སོགས་པ་མཛད་པ་ཡིན་ནོ། །
བཅུ་གསུམ། དམན་པ་རྣམས་ལའང་བརྙས་པར་མི་མཛད་པ།
དམན་པ་རྣམས་ལའང་བརྙས་པར་མི་མཛད་པ་ནི། དམན་ན་དམན་པ་ཙམ་
གྱིས་གསུང་བག་ཕེབས་པར་འབྱོན། ཐུགས་བརྩེ་བས་ལོངས་སྤྱོད་ཀྱིས་སྐྱོང་ཅི་ཐུབ་
མཛད། ཁོའི་འདུན་མའི་ཡོ་སྲོང་
། ཁོའི་སེམས་ཀྱི་གཟེང་བསྟོད། ཐབས་ཀྱིས་རང་དང་
རྗེས་སུ་འཐུན་པའི་དགེ་བ་ཁོ་ན་ལ་སྦྱོར་བ་ཡིན་ནོ། །
བཅུ་བཞི། སྐུའི་སྤྱོད་པ་རྣམས་ཤིན་ཏུ་གཙང་བ།
སྐུའི་སྤྱོད་པ་གཙང་བ་ནི། དུས་རྟག་པར་ཐུགས་ཀྱི་འཇུག་པ་གཙང་བའི་སྟོབས་
ཀྱིས་ཐུགས་ཀྱང་ཤིན་དུ་གྲིམས་པ་ཡིན། བཞེས་པ་རྣམས་ཀྱང་མུག་ཆོས་མི་མཛད་པར་
རན་པར་བཞེས་པ་ཡིན། འཕྲལ་གྱི་བཞུགས་ཚུགས་ཡང་སྐུ་གྲིབ་ཀྱིས་ནོན་ནས་མཉེལ་
བ་ལྟ་བུ་མིན་ན་བཞུགས་ཚུལ་ཡང་ངེས་ངེས་འོང་
། ན་བཟའ་དང་དབུ་ཞྭའི་བསྣམས་
ལུགས་ཀྱང་རེས་ཅི་མཛད་རེས་ཅི་མཛད་པའི་འགྱུར་བ་ཅན་མ་ཡིན་པར་ངེས་ངེས་
འོང་བ་ཡིན། འཕྲལ་གྱི་གསོལ་བའི་དུས་ཀྱང་ངེས་པ་ཅན་འོང་བ་ཡིན་གྱི། དུས་གང་
167



ལོ་པཎ་གྱི་རྣམ་ཐར་ཕྱོགས་བསྒྲིགས།
བྱུང་དུ་ཅི་བྱུང་བཞེས་པའི་ཕྱལ་བ་ནམ་དུའང་མི་མཛད། གསུང་ཡང་ཁ་མཐོ་རྒྱག་
དམའ་རྒྱག་གི་རྒོད་བག་ཅན་མི་མཛད་པར་ཅི་རན་ཁོ་ན་མཛད་པ་ཡིན་ནོ། །
བཅོ་ལྔ། མཛད་སྤྱོད་ཐམས་ཅད་མཐའ་གཉིས་དང་
བྲལ་བར་སྤྱོད་པ།
མཛད་སྤྱོད་ཐམས་ཅད་མཐའ་གཉིས་དང་བྲལ་བར་སྤྱོད་པ་ནི། རེས་སྐྱོ་བ་སྐྱེས་
པ་སྐད་དུ་བྱས་ཏེ་རིའི་རྩེ་མོ་རྣམས་སུ་འབྲོས་པ་དང་
། རེས་གཞན་ལ་ཕན་པ་སྐད་དུ་
བྱས་ནས་གྲོང་ཁྱེར་གྱི་དབུས་སུ་སྤྱོད་པ་ལྟ་བུའི་མཐོ་དམན་ཅན་མི་མཛད་ཀྱི། ཕལ་
ཆེར་བས་མཐའི་གནས་རྣམས་སུ་ཚོགས་ཀྱི་དབེན་པ་བསྟེན་པར་མཛད་པ་ཡིན། རེས་
འདོད་ཡོན་གྱི་ཉེས་དམིགས་མཐོང་བ་སྐད་དུ་སྨྲ་ནས་དཀའ་ཐུབ་ཆུ་འཐུང་དང་
། རེས་
རྣལ་འབྱོར་གྱི་གྲོགས་ལྟ་བུར་བལྟས་ནས་བྱོལ་མྱོག(འཇོལ་ཉོག་ཏུ་སྤྱོད་པར་མི་མཛད་
ཀྱི; སངས་རྒྱས་ཀྱི་ཆོས་གསུང་བའི་ཚིག་དང་པོ་དེ་འགྲོ་བ་ཟས་ཀྱི་གནས་པར་བྱ་ཞེས་
བྱ་བར་འདུག །རྗེ་སྒམ་པོ་བས་ཀྱང་འབལ་ལེ་ཟོས་ནས་འབོལ་ལེ་སྒོམ་གསུང་
། ལུས་ནི་
དགྲ་ལྟར་མཐོང་མོད་ཀྱི། །དེ་ལྟ་ན་ཡང་དེ་བསྲུང་བྱ། །ཁྲིམས་ལྡན་ཡུན་རིང་འཚོ་བ་ན། །
དེ་ལས་ཕན་པ་ཆེན་པོ་བྱེད། །ཅེས་གསུངས་པ་ཡིན་གསུངས་ནས་བར་མར་སྤྱོད་པར་
མཛད།
ཡང་དགོས་པ་མེད་པ་སྐད་དུ་སྨྲས་ནས་ལྷམ་དང་སྐ་རགས་ཚུན་ཡང་གཏོང་
། རེས་
གཞན་གྱི་ནོར་ལ་ཇི་མི་སྙམ་པར་སྤྱོད་པའི་ཧམ་པ་ཡང་མི་མཛད་པར་འཕྲལ་གྱི་འཚོ་
ཆས་ཙམ་ལ་ཉར་ཆག་མཛད་པ་ཡིན། རེས་སྨྲ་ལ་དགའ་བའི་ཉེས་དམིགས་རིག་པ་
168



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་
པ།
སྐད་དུ་སྨྲ་ནས་དྲིས་ཀྱང་ལན་མི་འདེབས། རེས་ཕན་འདོམས་པ་སྐད་དུ་སྨྲས་ནས་མི་
ཉན་ཡང་སྨྲ་བའི་ཚུལ་མི་མཛད་ཀྱི། གང་ཟག་དེས་ཅི་ཙམ་བཟོད་པའི་བར་དུ་ལེགས་
པར་གསུང་བར་མཛད་པ་ཡིན། མདོར་བསྡུ་ན་སྐུའི་སྤྱོད་པ་དང་། མཛད་པ་ཐམས་
ཅད་གཙང་ཞིང་བརྟན་པའི་ཕུལ་དུ་བྱུང་བ་ཡིན་ནོ།
བཅུ་དྲུག། འཇིག་རྟེན་གྱི་རྣམ་གཡེང་ཐམས་ཅད་ཇེ་ཆུང་ཇེ་ཆུང་དུ་
བཏང་ནས་བྱ་བྲལ་གྱི་བརྟུལ་ཞུགས་ཇེ་བཟང་
ཇེ་བཟང་དུ་གཏོང་བ།
འཕྲལ་གྱི་རྣམ་གཡེང་ཐམས་ཅད་ཇེ་ཆུང་ཇེ་ཆུང་ངུ་བཏང་ནས་བྱ་བྲལ་གྱི་
བརྟུལ་ཞུགས་ཇེ་བཟང་ཇེ་བཟང་དུ་གཏོང་བ་ཡིན་ཞེས་བྱ་བ་ནི། སྨན་ཅིག(ཞིག)ཏུ་ཞི་
བྱེད་གསན་དུ་ཐེགས་པའི་ཚེ་ཆོས་རྗེ་རིན་པོ་ཆེ་བྱམས་པ་གླིང་པ་ཞེས་བྱ་བའི་སྐྱེས་བུ་
ཆེན་པོ་ཕན་པར་བཞེད་པའི་ཐུགས་ཅན་དེའི་གསུང་གིས། སྦྱིན་བདག་རྣམ་པ་ཡང་
ཤིན་དུ་གུས་པར་འདུག་པས་ངེད་ཀྱིས་གཞིས་ཀྱང་ཞུས་ནས་འབུལ། འདི་སྐོར་དུ་
བཞུགས་པ་འཐད་གསུང་བ་ལའང་། བདག་ལ་གཞིས་ཀྱི་དགོས་པ་མེད་གསུངས་ནས།
དེའི་རྒྱུ་མཚན་ཞིབ་པར་གསོལ། ཆོས་རྗེ་སྤྱན་སྔ་རིན་པོ་ཆེའི་དྲུང་ནས་ཀྱང་ས་ཞིང་
མང་དུ་འབུལ་གསུང་བའང་མ་བཞེས། སྦྱིན་བདག་གིས་ལྗང་གི་བཀྲ་ཤིས་དགོན་པ་
ས་ཞིང་དང་བཅས་པ་ཕུལ་ནའང་བཞེས་སུ་མ་བཏུབ། ང་ཡིན་པ་རྟ་རྐུན་ཞིག་ཡིན་ཏེ།
ཅུང་འཕྱིས་བྱུང་ཟེར་ནས་རྟ་བརྐུས་པའི་ལོ་རྒྱུས་དང་འདྲ། ད་བྱ་བྲལ་དེ་ཅུང་འཕྱིས་
བྱུང་སྟེ་འཕྲལ་གྱི་འཚོ་ཆས་ཀྱི་ཕྱིད་ཕྱིན་ཕྱི་ཚིས་གང་ཡང་མི་བྱེད། གཤེགས་པའི་ཤུལ་
169



ལོ་པཎ་གྱི་རྣམ་ཐར་ཕྱོགས་བསྒྲིགས།
དུ་མི་ལ་རས་པ་དང་། རྗེ་བཙུན་གྲགས་པ་རྒྱལ་མཚན་གཙང་ཤོས་སུ་བྱེད་པ་ཡིན།
དེ་གཉིས་ཀྱང་རྗེ་བཙུན་གཙང་བར་འདུག །གྲགས་པ་རྒྱལ་མཚན་པའི་ཤུལ་ནས་ན་
བཟའ་དང་གསོལ་ཞལ་ཆ་ཅིག(གཅིག)བྱུང་བ་ཡིན། ངེད་རང་ཡང་དེའི་རྗེས་སུ་སློབ་
གསུངས་ནས་ཕྱག་ཏུ་གང་བབས་ཐམས་ཅད་དགེ་བའི་ཕྱོགས་སུ་ཅི་ཐེངས་མཛད།
མིའི་ངོ་ཆེན་དང་ངན་རྒྱབ་བདག་གཉེར་གྱི་ཁ་དྲག་མི་འཚོང་། འཁོར་ངན་གྱི་
རྗེས་སུ་བང་མི་ལྡུར། གཞན་ནོར་ལ་ཕྱག་མི་སྐྱོང་། རང་ཕྱོགས་དང་གཞན་ཕྱོགས་ཀྱི་སྡེ་
རིས་མི་གཅོད། མི་ཆེ་དཔྲལ་དྲག་ཡུས་པོ་ཆེའི་གདོང་མི་ལེན། རང་གི་འདུན་མ་བཞག་
ནས་གཞན་གྱི་འཇིག་རྟེན་གྱི་ཤོམ་ར་མང་པོ་མི་མཛད་པ་ཡིན་ནོ།།
བཅུ་བདུན། བསམ་གྱིས་མི་ཁྱབ་པའི་མཁྱེན་པ་མངའ་ཡང་
ཐ་མལ་པ་ལྟར་མཛད་པ།
བསམ་གྱིས་མི་ཁྱབ་པའི་མཁྱེན་པ་མངའ་ཡང་ཐ་མལ་པ་ལྟར་མཛད་པ་ཞེས་
པ་ནི། ངེས་དོན་རྫོགས་རིམ་གྱི་ལྟ་བའི་དབྱིངས་དང་ཆོས་སྐད་ཀྱི་ཕྲ་ཞིབ་ཐམས་ཅད་
སྒོམ་བཟང་པོ་གྲུབ་མཐར་བཤད་པ་ཁོ་ན་ཡིན་པས། ཡུན་ཡུན་དུ་བསྒོམས་པའི་བསམ་
གཏན་ཐམས་ཅད་ལའང་ངོ་སྤྲོད་མཛད་དེ་ཁོང་གི་སྒོམ་ནས་འཁྲིད། མང་དུ་ཐོས་པ་
རྣལ་འབྱོར་དང་མི་ལྡན་པ་རྣམས་ལ་བསྒོམས་ན་འདིའོ་ཞེས་པའི་རྣལ་འབྱོར་གྱི་ནང་
བཤད་ཁོ་ན་མཛད་ཀྱང་། འཕྲལ་ནི་སྒོམ་ཟེར་བ་ཅིག(ཞིག)ཀྱང་སྔ་མོའི་དུས་སུ་བྱུང་
ནའང་ད་ཅི་ལ་ཟེར་ནི་ཅི་ཆ་སྐད་དུ་མཛད་ནས། ང་ཁ་བཤད་མཁན། རྟོག་གེ་སྐམ་པོ་
ཡིན་གསུང་། ཁ་ཅིག་གིས་དྲི་བ་ཞུས་དུས་དེ་ཅི་ཆའོ། །ངས་ནི་རྩིག་པ་འདིའི་ཕྱི་ན་ཅི་
170



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
ཡོད་ཀྱང་མི་ཐིངས། ཐ་ན་རྨི་ལམ་རྣོ་བ་ཙམ་ཡང་མེད་ཞི་ཚེ་གསུང་ངོ༌
། །
བཅོ་བརྒྱད། ཞལ་བཅོས་འགྲོ་བ་ཐམས་ཅད་ལ་དམ་པའི་ཆོས་
དང་ཅི་འབྱོར་དུ་སྦྱོར་བ་མཛད་པ།
ཞལ་བཅོས་འགྲོ་བ་ཐམས་ཅད་དམ་པའི་ཆོས་དང་ཅི་འབྱོར་དུ་སྦྱོར་བ་ཞེས་པ་
ནི༑ མི་དེ་ལ་ཞལ་བཅོས་འགྲོ་ན་དམ་པའི་ཆོས་ཐོས་བསམ་སྒོམ་གསུམ་མམ་བསླབ་པ་
ལ་གཅེས་སྤྲས་སུ་བྱེད་པའམ། དགེ་བ་གཞན་ཅི་འབྱོར་ཅིག(ཞིག)ལ་ངེས་པར་སྦྱོར་བ་
ཡིན་གྱི། རང་བློ་ཉེ་བ་ཙམ་གྱིས་འཇིག་རྟེན་གྱི་ཆོས་ཤིག་ལ་ངེས་པར་སྦྱོར་བའི་ཚུལ་
འདི་མི་མཛད་པ་ཡིན་ནོ། །འདི་ནི་བླ་ན་མེད་པའི་མཛད་པ་སྟེ། འདི་ལ་གཙོ་བོར་
བཏོན་ནས་སློབ་གཉེར་བྱེད་ནའང་མཐུན་པའི་རྐྱེན་སྦྱོར། སྒོམ་པར་སྤྲོ་ན་བླ་མ་འཚོལ་
ལུགས། ལོངས་སྤྱོད་སྒྲུབ་ལུགས་ཐམས་ཅད་ལེགས་པར་སྐྱོར་བ་མཛད། ལུགས་རྣམ་པ་
གཉིས་ཀྱིས་ཡངས་པའི་ཆབ་སྲིད་ལ་མངའ་མཛད་པ་དག་ཀྱང་། ཟང་ཟིང་དང་འཇིག་
རྟེན་གྱི་ཕྱོགས་སུ་མི་བསྒུལ་བར་དམ་པའི་ཆོས་ཀྱི་ཕྱོགས་ཁོ་ན་གནང་བར་གསོལ་བ་
འདེབས་པ་ལ་སོགས་པ་གྲངས་ཀྱིས་མི་ལང་ངོ༌
། །
བཅུ་དགུ། སྙན་པའི་གྲགས་པས་ཕྱོགས་ཀུན་དུ་ཁྱབ་པས་ཆེ་དགུ་ཐམས་
ཅད་ཀྱིས་ཞབས་ཀྱིས་པདྨར་ཕྱག་བྱས་པ།
སྙན་པའི་གྲགས་པས་ཕྱོགས་ཀུན་དུ་ཁྱབ་པས་ཆེ་དགུ་ཐམས་ཅད་ཀྱིས་ཞབས་ཀྱི་
171



ལོ་པཎ་གྱི་རྣམ་ཐར་ཕྱོགས་བསྒྲིགས།
པདྨར་ཕྱག་བྱས་པ་ཞེས་པ་ནི། ཞག་རེས་ཞག་རེ་སྙན་པའི་གྲགས་པ་ཇེ་ཆེ་ཇེ་ཆེར་སོང་
ནས་མཁས་པ་དང་། གྲུབ་པ་དང་། འཇིག་རྟེན་གྱི་མི་ཆེ་བ་དུ་མས་གསུང་གི་བདུད་
རྩི་བཞེས་པར་མཛད་ཅིང་། བྱ་བ་བཏང་སྟེ་ཀུན་ཏུ་རྒྱུ་བ། སྡེ་སྣོད་འཛིན་པ་ཕྲན་དང་
།
དབེན་པའི་གནས་སུ་བསམ་གཏན་པ་དང་
། རིགས་སྔགས་འཆང་དུ་མ་དང་
། དད་
པ་དང་ལྡན་པའི་སྐྱེ་བོ་དུ་མ་དག་གིས་ཀྱང་གསུང་གི་བདུད་རྩིའི་ཆ་ཤས་གསོལ་བར་
མཛད་པའི་གྲངས་ཀྱང་བདག་གིས་བགྲང་བར་ག་ལ་སྤྱོད། འོན་ཀྱང་དམ་པའི་ཆོས་
ཀྱིས་རྗེས་སུ་བསྐྱངས་པ་ཚོགས་པ་དུ་མའི་གཙོ་བོར་མཛད་པ་ཡང་བརྒྱ་ལྷག་རེ་ད་
ལྟའང་བཞུགས་པ་ལགས་སོ། །
རྗེ་བཙུན་ཐམས་ཅད་མཁྱེན་པ་གཞོན་ནུའི་ཞབས་ཀྱི་མཛད་པ་མདོ་ཙམ་བརྗོད་
པ་འདི་ནི། དགུང་ལོ་བརྒྱད་བཅུ་རྩ་བརྒྱད་བཞེས་པ་ས་མོ་ཕག་གི་ལོའི་སྨོན་གྱི་ཟླ་བ་
ཡན་ཆད་ཀྱི་མཛད་པ་སྟེ། འདི་ལས་གཞན་པ་ཁ་ཅིག་གཞན་དུ་ཤེས་པར་བྱའོ།། །།
ཐམས་ཅད་མཁྱེན་པ་ལྷ་ཡི་ལྷ། །སྙིགས་དུས་རྒྱལ་བ་གཉིས་པ་ནི། །གཞོན་ནུ་
ཞབས་ཀྱི་ཕྱག་བཞེས་རྣམས། །སྨོན་ལམ་གྲགས་ཤེས(ཞེས)བྱ་བས་བྲིས། །འདིར་འབད་
པ་ལས་བྱུང་བ་ཡི། །རྣམ་པར་དཀར་བའི་དགེ་བ་ཡིས། །ལུས་ཅན་མ་ལུས་དོན་དུ་ནི། །
བདག་ནི་བྱང་ཆུབ་རེག་གྱུར་ཅིག །སྐྱེ་བར་བླ་མ་དམ་པ་དང་
། །ནམ་ཡང་འབྲལ་བ་
མེད་པ་དང༌
། །མཉེས་བཞིན་རྗེས་སུ་འཛིན་པ་དང་
། །འཕྲིན་ལས་ཕུན་ཚོགས་སྒྲུབ་པར་
ཤོག ༑མི་ལུས་རྣམ་པར་དག་ཐོབ་ཅིང་། །སྡིག་ཅན་རིགས་སུ་མི་སྐྱེ་ཞིང་
། །ཡང་དག་ལྟ་
ལ་གནས་པ་ཡིས། །དམ་ཆོས་ཡིད་ལ་བྱེད་པར་ཤོག །ཉོན་མོངས་པ་ནི་རབ་ཉུང་ཞིང་
། །
དག་སྣང་རྒྱུན་མི་འཆད་པ་དང་། །དྲན་པ་རྙེད་ནས་དགེ་བ་ཡི། །བག་ཆགས་བཟང་པོ་
172



འགོས་ལོ་ཙཱའི་རྣམ་ཐར་སྐྱེས་མཆོག་པས་མཛད་པ།
སད་གྱུར་ཅིག །
སྡིག་གྲོགས་དབང་དུ་མི་འགྲོ་བར། །གེགས་མེད་ཆོས་ལ་འཇུག་པ་དང་
། །བླ་མེད་
ཐེག་པའི་གོར་ཞུགས་ནས། །ས་ལམ་མྱུར་བར་བགྲོད་པར་ཤོག །ལས་ངན་འབྲས་བུ་ཅི་
མཆིས་རྣམས། །དགེ་བའི་སྦྱོར་བ་ཅུང་ཟད་རེས
། །སྐད་ཅིག་ཉིད་ལ་འདག་པ་དང་
། །
རྐྱེན་ངན་ལམ་དུ་སློངས་པར་ཤོག །དུས་གསུམ་དགེ་བ་མ་ལུས་པ། །ངེས་པར་བྱང་ཆུབ་
རྒྱུར་གྱུར་ནས། །སེམས་ཅན་ཐམས་ཅད་བྱང་ཆུབ་ཏུ། །བདག་གིས་ལུང་ཡང་སྟོན་པར་
ཤོག ༑གྲངས་ལྡན་སྐུ་ཡི་སྐྱེ་བར་ནི། །བདག་གི་དོན་ཡང་རབ་རྫོགས་ནས། །མིག་འཕྲུལ་
མཁན་ལྟར་མ་ལུས་པའི། །སེམས་ཅན་དོན་ནི་སྤྱོད་པར་ཤོག །གང་དུ་ཁྱོད་ནི་སང་
རྒྱས་པའི། །ཞིང་མཆོག་བླ་ན་མེད་པ་དང་
། །བདག་གིས་སངས་རྒྱས་ཞིང་དེ་ཡང་། །
འདབ་ཆགས་སུ་ནི་འབྱུང་བར་ཤོག །སྡུག་བསྔལ་དུ་མས་རབ་བཙེས་པའི། །འཇིག་རྟེན་
འདིའང་དེ་རིང་ནས། །ཡོན་ཏན་མ་ལུས་དང་ལྡན་པའི། །དག་པའི་ཞིང་མཆོག་ཉིད་དུ་
ཤོག ༑ལུས་ཅན་དག་ནི་ཐམས་ཅད་ཀྱང་། །ངན་འགྲོ་ལོག་པའི་ལམ་སྤངས་ནས། །མཐོ་
རིས་ཐར་པའི་ཕྱོགས་སུ་ནི། །རང་གི་ངང་གིས་འབབ་པར་ཤོག །མཐུ་ལྡན་འཇིག་རྟེན་
སྐྱོང་རྣམས་ཀྱང་། །རྒྱལ་བའི་བསྟན་པ་རིན་པོ་ཆེ། །ཡུན་དུ་གནས་པའི་ལས་བྱེད་ཅིང་
། །
ཆོས་སྨྲ་རྣམས་ནི་བསྲུང་བར་ཤོག །
173



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
འགོས་ལོ་ཙཱ་བ།
༼༡༣༩༣—༡༤༨༢༽
འགོས་ལོ་ཙཱ་བ་ཁོང་གི་འཁྲུངས་འདས་ལོ་ཚིགས་སོགས་ནི་གོང་དུ་ཞུས་ཟིན། ཁོང་གི་དངོས་
སློབ་ཞྭ་དམར་ཆོས་གྲགས་ཀྱིས་མཛད་པའི་འགོས་ལོ་ཙཱ་བའི་རྣམ་ཐར་ཡོན་ཏན་རིན་པོ་ཆེ་མཆོག་
ཏུ་རྒྱས་པའི་ལྗོན་པ་ཞེས་པ་འདི་ནི། འགོས་ལོ་ཙཱ་བ་གྲོངས་ནས་ལོ་སོ་བདུན་སོང་བའི་མཚམས་
ཏེ་རབ་བྱུང་བཅུ་པའི་མེ་གླང་ཕྱི་ལོ༡༥༡༩ལ་བྲིས་པ་ཞིག་ལགས་པས། རྣམ་ཐར་འདིར་སྐུ་ཚེ་གང་
གི་རྣམ་ཐར་ཆ་ཚང་བ་དང་
། འདས་རྗེས་ཀྱི་རྣམ་ཐར་དག་ཀྱང་ཚུད་ཡོད། དེ་ཡང་དོན་ཚན་བཅུ་
དགུ་པ། སྙན་པའི་གྲགས་པ་ཕྱོགས་མེད་དུ་ཁྱབ་པས་ཆེ་དགུ་ཐམས་ཅད་ཀྱིས་ཞབས་ཀྱི་པད་མོར་
ཕྱག་བྱས་པ། ཞེས་པ་ཡན་ཆད་ཚིག་དང་དོན་མཐའ་དག་སྨོན་ལམ་གྲགས་པས་མཛད་པ་ཇི་ལྟ་བ་
བཞིན་བཀོད་འདུག་ལ། དོན་ཚན་ཉི་ཤུ་པ། མི་མཐུན་པའི་ཕྱོགས་ཐམས་ཅད་སྒྱུ་མ་ལྟ་བུ་དང་རྗེས་
སུ་མཐུན་པའི་ཏིང་ངེ་འཛིན་གྱིས་བཟློག་པར་ནུས་པ། ཞེས་པ་ནས་དོན་ཚན་ཉེར་བདུན་པའི་བར་
ཁོང་གིས་གསར་དུ་དེ་ལ་འཕྲོ་མཐུད་དེ་བྲིས་པ་རེད་འདུག།
སྨོན་ལམ་གྲགས་པས་མཛད་པའི་འགོས་ལོའི་རྣམ་ཐར་དེ་ཡང་ཞྭ་དམར་པ་ཆོས་ཀྱི་གྲགས་
པ་ཁོང་གིས་བསྐུལ་ནས་མཛད་པ་ཞིག་ཡིན་ཏེ། ཁོང་གི་མཇུག་རྩོམ་དུ། མཚུངས་པ་མེད་པའི་
དཔལ་ལྡན་བླ་མ་མཆོག་གི་རྣམ་ཐར་ནི། །བདག་གིས་བསྐུལ་ནས་སློབ་དཔོན་སྨོན་ལམ་གྲགས་
པས་ལེགས་སྦྱར་བ། །དེ་ལ་གཞི་བྱས་སྒྲོ་སྐུར་བྲལ་ཞིང་གསལ་པར་བཀོད་པའི་དགེས། །སྐྱེ་བ་ཀུན་
དུ་མགོན་པོ་དེ་ཡིས་རྗེས་སུ་འཛིན་གྱུར་ཅིག །ཞེས་གསུངས་པ་ལྟར་རོ། །སྤྱིར་ཞྭ་དམར་པས་མཛད་
པ་འདིར་སྨོན་ལམ་གྲགས་པས་མཛད་པ་མཐའ་དག་ཀྱང་ཚིག་དོན་ཇི་བཞིན་ཡོད་པ་དང་
། དེར་
175



ལོ་པཎ་གྱི་རྣམ་ཐར་ཕྱོགས་བསྒྲིགས།
མ་ཚུད་པའི་རྣམ་ཐར་དག་ཀྱང་ཡོད་པས་འདི་གཅིག་པུ་བཅུད་ནའང་ཆོག་པ་ལྟ་བུར་སྣང་མོད།
སྨོན་ལམ་གྲགས་པས་མཛད་པ་དེ་སྔ་བ་དང་
། དེ་ཡང་འགོས་ལོ་ཁོང་ཡུན་རིང་དུ་བསྟེན་པའི་སློབ་
མའི་མཆོག་གཅིག་ཡིན་པ་དང་། ཞྭ་དམར་པ་ཆོས་ཀྱི་གྲགས་པ་ཁོང་གིས་གཞི་མཛད་སའི་རྣམ་
ཐར་དེ་ཡང་དེ་ཡིན་པས་སྨོན་ལམ་གྲགས་པས་མཛད་པ་དེ་བཀོད་ཅིང་
། དེ་རུ་སྐུ་ཚེའི་མཇུག་གི་
རྣམ་ཐར་དག་མི་གསལ་བས་ཞྭ་དམར་བས་མཛད་པ་འདི་ཡང་བཀོད་པའོ། །
སྒྲིག་པ་པོས།
176



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
༄༅། །དཔལ་ལྡན་བླ་མ་དམ་པ་མཁན་ཆེན་ཐམས་ཅད་མཁྱེན་པ་
དོན་གྱི་སླད་དུ་མཚན་ནས་སྨོས་ཏེ་གཞོན་ནུ་དཔལ་
གྱི་རྣམ་པར་ཐར་པ་ཡོན་ཏན་རིན་པོ་ཆེ་
མཆོག་ཏུ་རྒྱས་པའི་ལྗོན་པ་ཞེས་
བྱ་བ་བཞུགས་སོ། །
ཞུ་དམར་ཆོས་ཀྱི་གྲགས་པས་མཛད།
ཐུགས་རྗེ་མཚུངས་པ་མེད་པའི་བླ་མ་དང་སངས་རྒྱས་དང་བྱང་ཆུབ་སེམས་
དཔའ་ཐམས་ཅད་ལ་གུས་པ་ཆེན་པོས་ཕྱག་འཚལ་ལོ། །
སྔོན་གྱི་བསྐལ་པ་མང་པོར་རླབས་ཆེན་ཚོགས་གཉིས་སྤྱོད་པ་དུ་མ་སྤྱད་པ་ལས། །
སྐུ་ཚེ་འདིར་ཡང་གཞོན་ནུ་ཉིད་ནས་བྱང་ཆུབ་སེམས་དཔའི་རིགས་ཀྱི་རྟགས་རྣམས་
དང་༑ །སྐྱེ་བས་ཐོབ་པའི་མཁྱེན་རབ་ཕུལ་བྱུང་ལྡོག་པ་མེད་པའི་བརྩོན་འགྲུས་ཕུན་
ཚོགས་པས། །སྙིགས་མའི་དུས་སུ་ཐུབ་དབང་བསྟན་པ་ཡོངས་སུ་རྫོགས་པའི་དཔལ་
མངའ་ལ་ཕྱག་འཚལ། །གང་གི་མཁྱེན་པས་གསུང་རབ་དགོངས་འགྲེལ་དང་བཅས་
ཕྱོགས་འདིར་བཞུགས་རྣམས་ཀུན་མཁྱེན་ནས། །གཞན་ལ་བརྩེ་བས་ལེགས་བཤད་
མཐའ་དག་དཔེ་འཁྱུད(མཁྱུད)མེད་པར་བརྩེ་བའི་དགོངས་པས་རྗེས་སུ་སྟོན། །རྒྱལ་
177



ལོ་པཎ་གྱི་རྣམ་ཐར་ཕྱོགས་བསྒྲིགས།
བའི་འཕྲིན་ལས་འཕེལ་བ་ལ་དགྱེས་མདོ་སྔགས་རྩོམ་པའི་འཕྲིན་ལས་རྨད་དུ་བྱུང་
། །
མཆོག་གི་བླ་མ་ལུང་རྟོགས་ཡོན་ཏན་ཁུར་གྱིས་ལྕི་བས་བླ་མའི་བླ་མར་འདུད། །
རྗེ་བཙུན་རྣམ་ཐར་བསམ་གྱིས་མི་ཁྱབ་པའི། །
རིན་ཆེན་ལྗོན་པ་མདོར་བསྟན་ཡལ་ག་རྣམས། །
རྒྱས་བཤད་འདབ་མ་འབྲས་བཟང་དུ་མས་མཛེས། །
དད་མོས་ས་ཆེན་སྤོ་ལས་མངོན་པར་འཁྲུངས། །
དེ་ཡང་བདག་ཅག་གི་ཡོངས་སུ་འཛིན་པ་ཆེན་པོ་དེ་ནི། སྐུའི་སྐྱེ་བ་སྔ་མ་མང་
པོར་རླབས་པོ་ཆེའི་སྤྱོད་པ་རབ་ཏུ་སྤྱད་པ། སྐུའི་སྐྱེ་བ་འདིར་ཡང་ཁ་ན་མ་ཐོ་བ་མེད་
པའི་རིགས་སུ་འཁྲུངས་པ། རྒྱལ་བ་རྣམས་ཀྱི་རྗེས་སུ་ཞུགས་པ་ཡོངས་སུ་རྫོགས་པ།
སྔོན་གྱི་དགེ་བའི་བག་ཆགས་བཟང་པོས་རིགས་སད་པའི་སྐྱེས་བུ་ཆེན་པོ། མཁས་ཤིང་
གྲུབ་པའི་སྐྱེས་བུ་དྲུག་བཅུ་རྩ་དྲུག་ལ་བརྟེན་ནས་ཐོས་བསམ་ཕྱོགས་མེད་དུ་མཛད་པ།
རྣམ་པར་དག་པའི་དམ་ཚིག་ལ་ནན་ཏན་དུ་མཛད་པས་བླ་མ་རྣམས་ཀྱིས་བྱིན་གྱིས་
བརླབས་པ། བསམས་པ་ལས་བྱུང་བའི་ཤེས་རབ་ཀྱི་ཀློང་ཕྱོགས་མེད་དུ་བརྡོལ་བ། ཡོན་
ཏན་ཐམས་ཅད་ལ་གོང་ནས་གོང་དུ་འགྱུར་ལེགས་པར་ཐོན་པ། མཐོ་དམན་གྱི་སྐྱེ་བོ་
ཐམས་ཅད་ལ་སྔོན་ཇི་ལྟ་བ་བཞིན་དུ་འགྲོགས་པའི་གཞུང་བཟང་བ། མཆེད་གྲོགས་
དང་སློབ་མ་དང་འཁོར་དང་ཉེ་དུའི་ཕྱོགས་སུ་བཟོད་པའི་གོ་ཆ་སྲ་བ། ཆོས་ཟབ་མོ་
ལ་བཟོད་པར་རབ་ཏུ་ཐོབ་པ། ཕ་རོལ་ཏུ་ཕྱིན་པ་དང་གསང་སྔགས་ཀྱི་ཕྱོགས་ལ་པོ་ཏི་
འདི་ཙམ་ཞིག་མཁྱེན་པ་ཡིན་ཟེར་བའི་ཚད་སུས་ཀྱང་བཟུང་བར་མི་ནུས་པ། སྤོབས་
178



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
9
པའི་མཐའ་གང་ལའང་གཏུགས་པ་མེད་པ། བས་མཐའི་གནས་རྣམས་སུ་བཞུགས་ཏེ་
ཟབ་པ་དང་རྒྱ་ཆེ་བའི་ཆོས་ཀྱི་འཁོར་ལོ་རབ་ཏུ་བསྐོར་ནས་གདུལ་བྱ་ཡོངས་སུ་སྨིན་
པར་མཛད་པ། འཇིག་རྟེན་གྱི་གཏམ་སྣ་ཚོགས་ལ་གཙོ་བོར་མི་མཛད་པར་དམ་པའི་
ཆོས་ཀྱི་འབེལ་བའི་གཏམ་ཁོ་ནས་དུས་འདའ་བར་མཛད་པ།
དགེ་བའི་བཤེས་གཉེན་སུ་ལའང་ཕྲག་མི་དོག་པར་ཡང་དག་པའི་བསྟོད་པ་
མཛད་པ། དམན་པ་རྣམས་ལའང་བརྙས་པར་མི་མཛད་པ། སྐུའི་སྤྱོད་པ་རྣམས་ཤིན་
ཏུ་གཙང་བ། མཛད་སྤྱོད་ཐམས་ཅད་མཐའ་གཉིས་དང་བྲལ་བར་སྤྱོད་པ། འཇིག་རྟེན་
གྱི་རྣམ་གཡེང་ཐམས་ཅད་ཇེ་ཆུང་ཇེ་ཆུང་ལ་བཏང་ནས་བྱ་བྲལ་གྱི་བརྟུལ་ཞུགས་ཇེ་
བཟང་ཇེ་བཟང་དུ་གཏོང་བ། བསམ་གྱིས་མི་ཁྱབ་པའི་མཁྱེན་པ་མངའ་ཡང་ཐ་མལ་
པ་ལྟར་མཛད་པ། གདུལ་བར་བྱ་བ་ཇི་སྙེད་པའི་རྒྱུད་དམ་པའི་ཆོས་དང་ཅི་འབྱོར་
དུ་སྦྱོར་བ། སྙན་པའི་གྲགས་པས་ཕྱོགས་ཀུན་དུ་ཁྱབ་པས་ཆེ་དགུ་ཐམས་ཅད་ཀྱིས་
ཞབས་ཀྱི་པདྨོར་ཕྱག་བྱས་པ། མི་མཐུན་པའི་ཕྱོགས་ཐམས་ཅད་སྒྱུ་མ་ལྟ་བུ་དང་རྗེས་
སུ་མཐུན་པའི་ཏིང་ངེ་འཛིན་གྱིས་བཟློག་པར་ནུས་པ། སྤྱིར་སྙིགས་མའི་དུས་འདིར་
སངས་རྒྱས་ཀྱི་བསྟན་པ་ལ་བྱ་བ་རྒྱ་ཆེན་པོ་དང་། བྱེ་བྲག་ཏུ་འགྱུར་དང་ཡིག་འཇོག་
མང་དུ་གནང་བས་བསྟན་པ་གསལ་བར་མཛད་པ།
ཟབ་པ་དང་རྒྱ་ཆེ་བའི་གསུང་གི་རྒྱུན་ཐམས་ཅད་སྐྱེས་བུ་ཆེན་པོ་རྣམས་ཀྱིས་
རྗེས་སུ་བཟློས་པའི་ཕྲིན་ལས་ཕུན་སུམ་ཚོགས་པ་དང་ལྡན་པ། གསོལ་བ་ཇི་ལྟར་བཏབ་
པ་བཞིན་དུ་ཡུན་དུ་བཞུགས་པར་བཞེད་པའི་ཐུགས་རྗེ་ཆེན་པོ་མངའ་བ། མནལ་ལམ་
གྱི་འཇུག་པ་ཡང་སྒྱུ་མའི་རྣམ་འཕྲུལ་ལྟར་སྤྱོད་པར་ནུས་པ། སྒྲིབ་པ་མེད་པའི་ཆོས་
ཀྱི་སྒོ་ཕུལ་དུ་བྱུང་བ་མངོན་དུ་བརྙེས་པ། སློབ་མ་མཆོག་དམན་བར་མའི་སྐལ་བ་དང་
179



ལོ་པཎ་གྱི་རྣམ་ཐར་ཕྱོགས་བསྒྲིགས།
འཚམས་པའི་ཆོས་སྟོན་པ་ལ་ངལ་བ་མི་མངའ་བ། མ་འོངས་པའི་དུས་ཀྱང་སེམས་
དཔའ་ཆེན་པོའི་རྣམ་པར་ཐར་པ་རྒྱུན་མི་ཆད་པ་ཞེས་བྱ་བ་ནི། རགས་པའི་སྡེ་ཚན་
རྣམ་པར་དབྱེ་བའི་མདོར་བསྟན་གྱི་ཡལ་གས་ཕྱུག་པར་གྱུར་པ་ཉིད་དོ། །
ད་ནི་དེ་རྣམས་རྒྱས་པར་བཤད་པའི་འདབ་མ་རབ་ཏུ་རྒྱས་ཤིང་དོན་
པོའི་འབྲས་བུས་མངོན་པར་བརྗིད་པ་སྤྲོས་ཏེ་བརྗོད་པ་ལ།
གཅིག། སྐུའི་སྐྱེ་བ་སྔ་མ་མང་པོར་རླབས་པོ་ཆེའི་
སྤྱོད་པ་རབ་ཏུ་སྤྱད་པ།
སྐུའི་སྐྱེ་བ་སྔ་མ་མང་པོར་རླབས་པོ་ཆེའི་སྤྱོད་པ་རབ་ཏུ་སྤྱོད་པ་ཞེས་བྱ་བ་ནི།
གྲུབ་ཆེན་ཨུ་རྒྱན་པའི་སློབ་མ་གོ་ལུང་པ་གཞོན་ནུ་དཔལ་དུ་གྱུར་ཏོ་ཞེས་བྱ་བ་དང༌
།
འཇིག་རྟེན་གྱི་བྱ་བ་བཏང་བའི་བརྟུལ་ཞུགས་ལ་གནས་པ་ཤ་སྟག་ཏུ་འཁྲུངས་པ་
ལས་འདི་ནི་བརྒྱ་དང་བཅུ་བདུན་པ་ཡིན་ནོ། །ཞེས་ལྷག་པའི་ལྷས་མནལ་ལམ་དུ་ལུང་
བསྟན་པ་དང་། བསམ་ཡས་སུ་ཕྱིན་པའི་ཚེ། ཁྱད་པར་དུ་དད་པ་འཕེལ་ཞིང་དང་པོ་
སངས་རྒྱས་ཀྱི་བསྟན་པ་འཛུགས་པའི་དུས་སུ་ངེས་པར་བྱ་བ་རྣམས་ལ་གཏོགས་པ་
ཞིག་ཡིན་བསམ་པ་སྐྱེ་བ་ཞིག་ཡོང་གིན་འདུག །སུ་ཡིན་ནི་མི་ཤེས། བསྟན་པ་འཛུགས་
པའི་དུས་སུ་ངེས་པར་བསམ་ཡས་སུ་སྐྱེས་པ་འདྲ་གསུང་ཞིང་། བསམ་ཡས་
ཡས་བཞེངས་
པའི་ལོ་རྒྱུས་དང༌། རྒྱལ་བློན་རྣམས་ཀྱི་བྱ་བ་ཇི་ལྟར་མཛད་པ་དང་། མཁན་པོ་བོ་དྷི་
ཏུ་དང་སློབ་དཔོན་པདྨ་ཕེབས་ནས་བསྟན་པ་བཙུགས་པ་དང་། ལོ་ཙཱ་བ་ཆེན་པོ་
རྣམས་ཀྱིས་ཆོས་ཇི་ལྟར་བསྒྱུར་བ་གསུང་དུས་སྤྱན་ཆབ་མང་དུ་འབྱིན་ཞིང་
། གུས་པའི་
180



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
རྣམ་འགྱུར་ཆེར་མཛད་པ་དང་
། སྣར་ཐང་ནས་ཇོ་མོ་ནང་མཇལ་དུ་ཐེགས་པའི་ཕྱིར་
ལམ༑ བྲག་རམ་དུ་བྱོན།
དེ་ན་སེ་བ་མང་དུ་འདུག་པ་ལ་སེ་འབྲུ་རྣམས་མཐུས(བཏུས)། གཙུག་ལག་ཁང་
དེར་ཐེགས་ནས་བཞུགས་པས་དེའི་ཐོ་སྐོར་གྱི་སྐྱེ་བོ་རྣམས་ཀྱིས་རྩམ་པ་དང་དར་བ་
ལ་སོགས་མང་དུ་ཁྱེར་ནས་འབུལ་དུ་བྱུང་། དེར་ཕེབས་མ་ཐག་ནས་དེ་རྣམས་སུ་ཤིན་
ཏུ་བག་ཕེབས་པ་རང་ཡུལ་ཡིན་པ་སྙམ་བྱེད་པ་དང་
། གཙུག་ལག་ཁང་དེའི་ནང་དུ་
ཐེགས་པ་ཙམ་གྱིས་སྔར་འདྲིས་རྒྱུས་ཡོད་པ་སྙམ་བྱེད་པ་དང་། ཀ་གདོང(གདུང)འདི་
རྣམས་སུ་ཡང་ཆོས་ཀྱི་བཤད་པ་ལ་སོགས་པ་ཆོས་ཕྱོགས་ཀྱི་བྱ་བ་མང་པོ་ཞིག་བདག་
གིས་བྱས་པ་ཡིན་སྙམ་པའང་ཡུན་རིང་བར་བྱུང་
། བྲག་རམ་དེར་ཡང་ངེས་པར་སྐྱེས་
པ་འདྲ་གསུང་།
འཇུ་ལྷ་ཁང་སྟེངས་སུ་བཞུགས་པའི་ཚེ་བླ་མ་བཀྲ་ཤིས་བསོད་ནམས་པ་
་པ་ཞེས་
བྱ་བའི་རྣལ་འབྱོར་གྱི་དབང་ཕྱུག་སྐྱེས་བུ་དམ་པ། དུས་ཀྱི་འཁོར་ལོ་ལ་སོགས་པའི་སྐུ་
ཡོན་ཏན་ཤིན་ཏུ་ཆེ་བ། ཁྲིད་ཀྱིས་གདུལ་བྱ་སྨིན་པར་མཛད་པ་དེ་ལ་སོགས་པ་ལ་ཆོས་
གསུངས་པའི་ཚེ་ཁོང་གི་གསུང་ནས། དྲུང་པ་བཅོམ་ལྡན་རིགས་རལ་ཡིན་སྙམ་དུ་ཡང་
ཡང་ཉམས་འོང་བ་ཞིག་བྱུང་ཞུས་པར་འདུག་ཅིང་། བདག་གི་བླ་མ་མཚུངས་མེད་
ནམ་མཁའ་བློ་གྲོས་ཀྱི་ཞལ་སྔ་ནས་ནི། ཁོ་བོའི་བླ་མ་དམ་པ་འདི་དཔལ་ཕག་མོ་གྲུ་པ་
དཔོན་སློབ་ཀྱི་སྐོར་དེ་ན་བཞུགས་པ་ཞིག་ཅིས་ཀྱང་ཡིན་བསམ་པ་ཡོང་གསུང་
། ཆོས་
རྗེ་རིན་པོ་ཆེ་ལོ་ཆེན་གྱི་ཞལ་ནས། མདོ་སྔགས་ཐམས་ཅད་ལ་མཁྱེན་པ་མཐའ་ཡས་
ཤིང་༑ ལོ་ཙཱ་བྱང་བ་དང་དེའི་རྩོམ་པ་རྣམས་ལའང་དགྱེས་པར་སྣང་བས།
ངེས་པར་
རོང་ཟོམ་ཆོས་ཀྱི་བཟང་པོའི་སྐུ་སྐྱེ་ཡིན་པ་འདྲ་ཞེས་བདག་ལ་ཡང་ཡང་གསུང་ངོ༌
། །
181



ལོ་པཎ་གྱི་རྣམ་ཐར་ཕྱོགས་བསྒྲིགས།
བཟང་པ་
མཁྱེན་པ་དང་མཛད་པའི་ཚུལ་གང་ལ་བརྟགས་ཀྱང་སྐུའི་སྐྱེ་བ་སྔ་མ་མང་པོར་
ངེས་པར་སྦྱངས་པ་ཆེན་པོ་མངའ་བ་ཞིག་སྟེ། རྡོ་རྗེ་འཛིན་པ་ཆེན་པོ་སློབ་དཔོན་རྡོར་
ང་པ་ཞེས་བྱ་བའི་མི་ཕྱེད་པའི་དད་པ་དང་ལྡན་པ་དེ་ལ། ཞལ་སྔ་ནས། སློབ་དཔོན་
པ་ཁྱེད་ངའི་ཡོན་ཏན་རྣམས་ལ་ཅི་སེམས་གསུང་
། སྐུ་ཡོན་ཏན་ངས་དཔག་པར་ག་ལ་
ནུས། སྐུ་སྐྱེ་འདི་ཁོ་ནར་སྦྱངས་པའི་སྐུ་ཡོན་ཡིན་བསམ་པ་ཞིག་མ་བྱུང་ཞུས་པས
། ཧ་ཧ།
དེ་སྐད་བྱས་ཆོག་པ་ལྟ་བུར་ཡང་འདུག །ངས་རྒྱུད་བླ་མ་འདི་དང་པོར་བློ་ལ་བཟུང་སྟེ་
ཟིན་པ་དང་གོ་བ་མཉམ་དུ་བྱུང་ནས་སློབ་གཉེར་གསར་དུ་བྱེད་མ་དགོས། དུས་ཕྱིས་
སུ་སོང་ནས་ཀྱང་ཞིབ་ཆ་ཁ་ཡར་ལ་བློ་བསྐྱེད་ནི་བྱུང་
། གཞན་དང་པོ་རང་ཤར་བ་དེ་
བསྒྱུར་མ་དགོས་གསུང་
། དེ་འདྲ་བའི་ཚུལ་གཞན་ཡང་མང་དུ་ཡོད་པ་འདྲ་ཞེས་སློབ་
དཔོན་སྨོན་ལམ་གྲགས་པས། རྗེ་ཉིད་ཀྱི་གསུང་ཟིན་བྲིས་སུ་བཏབ་པ་ལས་བྱུང་ངོ༌། །
གཉིས། སྐུའི་སྐྱེ་བ་འདིར་ཡང་ཁ་ན་མ་ཐོ་བ་མེད་པའི་
རིགས་སུ་འཁྲུངས་པ།
སྐུའི་སྐྱེ་བ་འདིར་ཡང་ཁ་ན་མ་ཐོ་བ་མེད་པའི་རིགས་སུ་འཁྲུངས་པ་ཞེས་བྱ་
བ་ནི། ཞལ་སྔ་ནས་ངེད་ཚོ་བོད་རྒྱལ་པོའི་བློན་པོ་འགོས་རྒན་གྱི་རྒྱུད་པ་ཡིན། འགོས་
ཡུལ་འབྲིང་མཚམས་ནས་ཆད་པར་འདུག་གསུང་སྟེ། ཡབ་མེས་སྔ་མོའི་དུས་སུ་དབུས་
སུ་ལྷགས་ནས། རྒྱ་སྨན་ཡང་པོ་སར་ཕེབས་ཏེ་ཡང་པོའི་ལྷོའི་གད་པ་ངམ་པ་འདིའི་
སྟེངས་སུ་ངེད་ཀྱི་ཕ་མཚེར་གྱི་ར་བ་ཞིག་བརྩིགས་པ་ཡིན་ཟེར་ནས་བཟུང་པས་ངམ་པ་
རར་གྲགས་ཏེ། དེ་ནས་མང་དུ་མཆེད། ཡབ་མེས་སྔ་མོའི་མི་ཞིག་འཇུ་ཕུའི་ཅོ་བཙན་གྱི་
182



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
འཁོར་དུ་སྐྱེས་ནས་དེ་མི་རྣམས་ཀྱི་མཐོང་བར་ནང་དུ་འོང་
། དེ་ལ་ལྟོ་སྐོམ་སྟེར། ཁོའི་
ལྷམ་སྡོགས(རྡོག)ཀྱང་འདེབས་དགོས། རེས་ལྟོ་ཟ་འཕྲོ་ལ་ཆུ་བྱང་ཁ་དེར་ཅོ་བཙན་
དཔོན་གཡོག་བྱོན་ཟེར་འགྲོ་བ་ཡང་ཡོད། དུས་ཕྱི་ཞིག་ན་ཨ་མི་ཀུན་རྒྱལ་ཞེས་བྱ་བ་
བྱུང་༑ དེ་ལ་སྤུན་ཟླ་བསམ་རྡོར་དང་གྲགས་བཟང་བྱ་བ་ཡོད་དེ། གྲགས་བཟངས་ཀྱི་
རྒྱུད་ད་ལྟའི་ཁྱུ་མ་པ་འདི་རྣམས་ཡིན། བསམ་རྡོར་གྱི་རྒྱུད་ལ་བསོད་རྒྱལ་ཞེས་བྱ་བའི་
དགེ་བཤེས་བློ་གསལ་ཞིག་ཡོད་པ་ལ་མཆེད་ཟླ་ལྟ་བུར་དགོངས་ཏེ་ཐུགས་རྗེས་བཟུང་
ནའང་གཞོན་ནུ་ལ་འདས། ཡང་ཨ་མི་སངས་རྒྱས་སྐྱབས་ཤེས(ཞེས)བྱ་བ་ལ་བུ་དཔོན་
ཀུན་དང་སློབ་དཔོན་སང་གྲགས་པ་གཉིས། གཞན་མ་མི་གཅིག་པ་དང་གསུམ་བྱུང་
བའི་དཔོན་ཀུན་གྱི་རྒྱུད་རྣམས་ར་མོ་ཆེ་དང་ཆོས་འཁོར་གླིང་སོགས་སྐྱིད་ཤོད་དུ་གཞི་
འཆས།
སློབ་དཔོན་སང་གྲགས་པ་ནི་ཡབ་ལ་ལོངས་སྤྱོད་མེད་པར་སྐྱེ་གཅིག་དང་ཕོར་
བ་གཅིག་བསྣམས་ནས་སྤྱན་གཡས་སུ་བྱོན། མཁན་ཆེན་སངས་རྒྱས་རྒྱལ་མཚན་པའི་
ཞབས་ལ་གཏུགས་ནས་རབ་ཏུ་བྱུང་། སྒོས་ཀྱི་སློབ་དཔོན་ཤེས་རབ་དཔལ་བ་ལ་བརྟེན་
ནས་སྤྱོད་འཇུག་ལ་སློབ་གཉེར་མཛད་པས་ལེགས་པར་མཁྱེན་ནས། ཕྱིས་འཆད་ཉན་
ཀྱང་མཛད། དཀར་ནག་གི་རྩིས་དང་གཤིན་པོ་རྗེས་སུ་འཛིན་པའི་ཆོ་ག་ལ་སོགས་པ་
ཡོན་ཏན་དུ་མ་དང་ལྡན་པ་བྱོན་ཏེ། དྲུག་བཅུ་རྩ་དྲུག་པ་བྱའི་ལོ་ལ་གཤེགས
།
ཀུན་རྒྱལ་ལ་བུ་འབྱུང་གནས་རྡོ་རྗེ་ཞེས་བྱ་བ་འཇིག་རྟེན་གྱི་ལོ་རྒྱུས་ལ་སོགས་
སྨྲ་བཟང་བ་ཞིག་བྱུང་སྟེ། སྟོན་མིང་སྟོན་པ་འབྱུང་གནས་རྡོ་རྗེ་ཞེས་ཀྱང་བྱ། དེ་འོག་
བསམ་གཏན་འཕེལ་ཏེ་གཞོན་ནུ་ལ་འདས། དེ་འོག་སྟོན་པ་ཚུལ་ཁྲིམས་བསམ་གྲུབ་བོ། །
འབྱུང་གནས་རྡོ་རྗེ་དང་སྲི་ཐར་སྐྱིད་གཉིས་ལ་སྲས་ལྔ་དང་སྲས་མོ་གསུམ་བྱུང་ བའི་
183



ལོ་པཎ་གྱི་རྣམ་ཐར་ཕྱོགས་བསྒྲིགས།
སྲས་ཆེ་བས་ཁྱིམ་བཟུང་སྟེ་རིང་པོ་མ་ལོན་པར་འདས། དེ་འོག་ཀྱང་སྔ་མོར་འདས།
བཞི་པ་བླ་མ་ནམ་མཁའ་དཔལ་བཟང་སྟེ། ཐུགས་རབ་ཆེ་ཞིང་སྐྱེས་བུ་དམ་པ་མང་
པོའི་ཞབས་ལ་གཏུགས་ནས་བསྒོམ་ཆོས་མང་དུ་ཞུས། ལྔ་པ་སློབ་དཔོན་མགོན་རྡོར་རོ། །
བུ་མོ་ཆེ་བ་རྡོ་རྗེ་སྐྱིད། དེ་འོག་བུ་འདྲེན། དེ་འོག་རིན་ཆེན་སྐྱིད་རྣམས་སོ། །
ཆོས་རྗེ་རིན་པོ་ཆེ་ནི་སྲས་གསུམ་པ་སྟེ། རྒྱུ་སྨན་ལྷ་ཁང་གི་མངའ་གྲོང་ནག་མོ།
དེའི་ནང་ནས་ཀྱང་དབུས་ཁྱིམ་ཞེས་བྱ་བར་ཆུ་ཕོ་སྤྲེའུའི་ལོ་ལ་སྐུ་བལྟམ་པ། རིང་པོ་མ་
ལོན་པར་ཡབ་ཀྱིས་ན་བཟས་བཏུམས་ནས་ཁུར་ཏེ་སྤྱན་གཡས་སུ་བྱོན་པའི་ལམ་ཚིག་
ཁ་ཅིག་ཏུ་བཞུགས་སུ་བཅུག་ནས་ཡབ་ཀྱིས་ཁམས་བསང་བ་ཐུགས་ཀྱིས་དྲན། དེ་རྗེས་
གཞན་ནི་མ་དྲན་པར་སྣང་ཡང་ཁམས་ཤིན་ཏུ་དྭངས་པ་ཡོད་པའི་རྟགས་སུ་འདུག་
གསུང༌། ཡབ་སྔ་མོ་ནས་མི་ལག་ཏུ་སོང་བས་ཡུམ་གྱིས་ལེགས་པར་བསྐྱངས། ཉིན་
ཅིག(ཞིག)ཁང་པའི་ཐོག་ན་བཞུགས་པ་ལ་ཡུམ་གྱིས་ཕྱི་རོལ་ནས་རྩ་དུམ་ཅིག(ཞིག)
ཁུར་ནས་ནང་དུ་བྱོན་པ་ལ་དགྱེས་ཆེས་ཏེ་རྒྱུགས་པས། ཁང་པའི་རྒྱ་མཐོངས་སུམ་
བརྩེགས་ལ་སྦབ་ཏུ་ལྷུང་བ་ཡུམ་གྱིས་བར་སྣང་ནས་བཟུང་བས་ཅི་ཡང་མ་ཉེས། སྤྱིར་
མ་འདི་དྲིན་ཆེ། ཁྱད་པར་ངའི་མས་ངེད་རྣམས་བསྐྱངས། དེ་རེས་ཀྱང་བར་སྣང་ནས་
མ་ཟིན་ན་འཆི་བར་འདུག །དྲིན་ཆེན་ཞེས་ཡང་དང་ཡང་དུ་གསུང་བར་མཛད།
སྐུ་ལུས་ངན་ཞིང་གཅོང་ཆེ་བ་ཞིག་ཡོད་པས་སྐུ་ཉེ་རྣམས་འདིས་འཇིག་རྟེན་
ནི་མི་ཕེར་བར་འདུག་པས་བཙུན་པ་འཆོལ་ཟེར་བ་བྱུང་བས། དེ་དུས་གཅོང་ཆེ་བ་དེ་
བསོད་ནམས་རང་དུ་བྱུང་། དེ་ནས་ཀློག་ལ་ཐུགས་སྦྱང་མཛད་ཅིང་དབྱར་ཐོག་འགའི་
བར་དུ་ཕྱུགས་མ་སྐྱོང་དུ་རི་ལ་བྱོན་པས། ཉིན་གཅིག་རི་ཁར་ལྷམ་ཡ་གཅིག་སྟོར་བས།
ཡུལ(ཡུམ)ཞལ་ཚ་བའི་སྟོབས་ཀྱིས་འཐབ་ཀྱིས་དོགས་ནས་སང་ཞོགས་ནང་དུ་འཚོལ་
184



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
བ་སྐད་བྱས་པ། ཡུལ(ཡུམ)གྱིས་གོ་ནས་འབར་དུ་བྱུང་གསུང་
།
གསུམ། རྒྱལ་བ་རྣམས་ཀྱི་རྗེས་སུ་ཞུགས་པ་ཡོངས་སུ་རྫོགས་པ།
རྒྱལ་བ་རྣམས་ཀྱི་རྗེས་སུ་ཞུགས་པ་ཡོངས་སུ་རྫོགས་པ་ཞེས་བྱ་བ་ནི། དགུང་ལོ་
དགུ་བཞེས་པ་འབྲུག་གི་ལོའི་དཔྱིད་མཁན་ཆེན་རིན་པོ་ཆེ་སངས་རྒྱས་བསྟན་པ་ཞེས་
བྱ་བའི་སྐྱེས་བུ་ཆེན་པོ། སྐུ་བཙུན་པའི་མཐར་ཐུག་པ། ཐུགས་རྒྱུད་བཟང་བ། བྱང་ཆུབ་
ཀྱི་ཐུགས་ལེགས་པར་སྦྱངས་པ། རྒྱལ་སྲས་ཐོགས་མེད་པ་ལ་སོགས་པའི་སྐྱེས་བུ་དམ་
པ་མང་པོའི་ཞབས་ལ་གུས་པར་གཏུགས་པ། བཀའ་གདམས་ཀྱི་ཆོས་ལུགས་འཛིན་པ པ་
དེ་སྤྱན་གཡས་དགོན་པའི་སློབ་དཔོན་གྱི་སར་གཞུགས་པའི་དུས་སུ་མཁན་པོ་ཞུས་ཤིང་།
སློབ་དཔོན་ལ་སོགས་དགེ་འདུན་གྱི་དབུས་སུ་རབ་ཏུ་བྱུང་བ་དང་དགེ་ཚུལ་གྱི་སྡོམ་
པ་ལེགས་པར་མནོས།
དགུང་ལོ་བཅུ་དགུ་བཞེས་པ་ལྕགས་ཕོ་སྟག་གི་ལོ་ལ། ཡར་ལུང་དཔལ་འབར་
ཡང་རྩེ་ན་སྔར་གྱི་མཁན་པོ་དེ་ཉིད་དང་
། མཁན་ཆེན་རིན་པོ་ཆེ་རྒྱལ་བཟང་པ་སྐུ་ཆེ་
ནའང་ཐུགས་ཤིན་ཏུ་མཉེན་ཞིང་ལས་ཆོག་བྱང་བས་ལས་ཀྱི་སློབ་དཔོན་དུ་གསོལ་
བ་བཏབ། བླ་མ་རྐྱང་ཆེན་པ་ལ་གསང་སྟོན་ཞུས། དེ་དུས་བཙུན་པའི་མཐར་ཐུག་པ་
བཙན་ཐང་པ་ཚུལ་ཡེས་ལ་སོགས་པས་ལས་ཀྱི་ཁ་བསྐང་སྟེ་སློབ་དཔོན་བསམ་བཟང་
པ་དང་དཔོན་སློབ་གཉིས་ཀྱིས་བསྙེན་པར་རྫོགས་པ་མཛད་དེ། ཉན་ཐོས་ཀྱི་ཐེག་པ་
ལ་ཞུགས་པ་ཡོངས་སུ་རྫོགས་པར་གྱུར་ཏོ། །
ཆོས་རྗེ་དེ་བཞིན་གཤེགས་པ་ཀརྨ་པ་སྤྲུལ་སྐུ་ཆོས་དཔལ་བཟང་པོ་དང་
། ཤངས་
185



ལོ་པཎ་གྱི་རྣམ་ཐར་ཕྱོགས་བསྒྲིགས།
པ་ཀུན་མཁྱེན་པ་དང་། པཎ་ཆེན་བ་ན་རཏཱའི་དྲུང་དུ་བྱང་ཆུབ་མཆོག་ཏུ་ཐུགས་
བསྐྱེད་ཅིང་
། ཆོས་རྗེས་གུང་སྣང་བ་ལ་བདེ་མཆོག་དྲིལ་བུ་ལུས་དཀྱིལ་གྱི་དབང་བསྐུར་
བ་ནོད་པར་མཛད་པའི་ཚུལ་རྒྱས་པར་འོག་ཏུ་བཤེས་གཉེན་སོ་སོ་བསྟན་པའི་སྐབས་
སུ་འབྱུང་བ་བཞིན་ནོ། །ཕྱིས་རྗེ་རིན་པོ་ཆེའི་གསང་སྔགས་ལམ་རིམ་ན་དང་པོར་ཕྱི་
དཀྱིལ་དུ་མ་ཞུགས་པར་ལུས་དཀྱིལ་དུ་ཞུགས་མི་རུང་ཞིང་། ཞུགས་ན་འགལ་བ་ཆེན་
གསུངས་འདུག་པ་གཟིགས་པས་ཅུང་ཟད་གོ་རིམ་ནོར་འདུག་དགོངས་ནའང་
།
རྗེ་རང་གིས་ཀྱང་དང་པོར་གསན་པའི་དབང་དེ་དྲིལ་བུ་ལུས་དཀྱིལ་དུ་འདུག་གསུང་།
གསང་སྔགས་ཀྱི་དཀྱིལ་འཁོར་དུ་ཞུགས་པའི་ཐོག་མ་ནི་དེའོ
། །
དེ་ལྟར་སྡོམ་པ་གསུམ་ཡོངས་སུ་རྫོགས་པར་ཐུགས་རྒྱུད་ལ་མངའ་ཞིང་ཉེས་
ལྟུང་ཕྲ་མོ་དག་ཀྱང་མོད་ལ་སྦྱོང་བར་མཛད་དེ། མདོར་ན་ཁ་ན་མ་ཐོ་བའི་སྐྱོན་གྱིས་
མ་གོས་པར་བཞུགས་སོ། །
བཞི། སྔོན་གྱི་དགེ་བའི་བག་ཆགས་བཟང་པོས་རིགས་
སད་པའི་སྐྱེས་བུ་ཆེན་པོ།
སྔོན་གྱི་དགེ་བའི་བག་ཆགས་བཟང་པོས་རིགས་སད་པའི་སྐྱེས་བུ་ཆེན་པོ་ཞེས་
བྱ་བ་ནི། སྤྱིར་ཐེག་པ་ཆེན་པོའི་རིགས་སད། ཁྱད་པར་སངས་རྒྱས་ཀྱི་ཞིང་ཕྱི་རོལ་
ཡངས་པ་མངོན་པར་རྟོགས་པར་འགྱུར་བའི་རིགས་སད་པས་ངེས་དོན་གྱི་ཆོས་སྐད་
ཐམས་ཅད་ཀྱི་ཀློང་རྡོལ། མདོ་སྡེ་ཟབ་མོ་རྣམས་ཀྱི་དྲང་བ་དང་ངེས་པའི་དོན་རྣམ་
པར་འབྱེད་པ་ལ་ཐོགས་པ་མེད་པར་གྱུར་པ་ཡིན་མོད་ཀྱི། འདིར་དངོས་སུ་བརྗོད་པར་
186



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
བྱ་བ་ནི་འཕྲལ་གྱི་མཛད་པ་ཐམས་ཅད་སྟབས་ཡགས་ཀྱི་དབང་གིས་བྱུང་བ་མ་ཡིན་
གྱི; ཆོས་ཀྱི་རྗེས་སུ་འབྲང་བའི་རིགས་སད་དེ་མཛད་པ་ཐམས་ཅད་ལ་ཐུགས་ཀྱིས་
ངེས་པར་བརྟགས་ཤིང་དཔྱད་པ་སྔོན་དུ་འགྲོ་བ་ཡིན་ཏེ།
དེ་ཡང་དང་པོ་རྩེ་ཐང་དུ་གྲྭ་སྐོར་མཛད་པའི་རྗེས་དེ་ལ། ད་དེ་འདུན་མ་ཇི་
འདྲ་ཞིག་མཛད་པ་ལེགས་དགོངས་ནས་ཐུགས་ཀྱི་དཔྱོད་པ་ཧུར་ཐོན་པ་འཁྲུངས་ཏེ།
ཁ་ཅིག་སློབ་གཉེར་བྱེད་པར་འདུག །ཁ་ཅིག་ནོར་སྒྲུབ་པར་འདུག །ཁ་ཅིག་དཔོན་ལ་
བརྟེན་ནས་མི་ཚུགས་སྒྲུབ་པར་འདུག་སྟེ། ད་ངས་ནོར་ཡང་མི་སོགས། ལུས་ལ་ཤེ་མོང་
མེད་པས་དཔོན་ཅིག(ཞིག)ལ་བརྟེན་པའི་མི་གཡོག་ཀྱང་མི་ཕེར་བས། དཔེ་ཆ་ཤོག་
གུ་ཁ་ཡར་རེ་ལྟ་བ་འདི་འོང་ཡང་འོང་། ལེགས་ཀྱང་ལེགས་འདུག་པས་ཐག་པད་དེ་
བཅད་པ་ཡིན། དུས་ཕྱིས་ཀྱི་ཡོན་ཏན་ཐམས་ཅད་ཀྱང་སེམས་ཀྱི་ཐག་ཆོད་དེ་ཁོ་ན་
ལས་བྱུང་བ་ཡིན། དེ་ནས་རེས་བརྩོན་འགྲུས་ཆེན་པོ་མ་བརྩམས་པར་སོས་དལ་དུ་ལུས།
རེས་དུམ་རེ་ལྟ་རྟོག་བྱས་ཏེ་སེམས་དེ་གཅིག་པུའི་དྲིན་གྱིས་ཡོན་ཏན་ཐམས་ཅད་
བྱང་བ་ཡིན་པས། ཁྱེད་རང་རྣམས་ཀྱང་ཅི་འོང་ལེགས་པར་སེམས་དགོས་པ་ཡིན་ཞེས་
གསུང་ངོ་
། །
ལྔ། མཁས་ཤིང་གྲུབ་པའི་སྐྱེས་བུ་དྲུག་བཅུ་རྩ་དྲུག་ལ་བརྟེན་
ནས་ཐོས་བསམ་ཕྱོགས་མེད་དུ་མཛད་པ།
མཁས་ཤིང་གྲུབ་པའི་སྐྱེས་བུ་དྲུག་ཅུ་རྩ་དྲུག་ལ་བརྟེན་ནས་ཐོས་བསམ་ཕྱོགས་
མེད་དུ་མཛད་པ་ནི། རབ་ཏུ་བྱུང་ནས་ལོ་གསུམ་གྱི་བར་དུ་དབྱར་ཡུམ་གྱི་ལས་གྲོགས་
187



ལོ་པཎ་གྱི་རྣམ་ཐར་ཕྱོགས་བསྒྲིགས།
རེ་ཙམ་མཛད་པ་མ་གཏོགས་སྤྱན་གཡས་སུ་ཁུ་བོ་སློབ་དཔོན་སང་གྲགས་པའི་སར་
བཞུགས་ཏེ། བྱང་ཆུབ་སེམས་དཔའི་སྤྱོད་པ་ལ་འཇུག་པ་ལ་ཐུགས་ལེགས་པར་སྦྱངས།
སློབ་དཔོན་ཤེས་རབ་དར་བ་ཞེས་བྱ་བའི་སྐྱེས་བུ་དམ་པ་རྣལ་འབྱོར་ཡན་ལག་དྲུག་
པ་སྐུ་ཉམས་སུ་བཞེས་པ་དེ་ལའང་སྤྱོད་འཇུག་གསན། དེ་དུས་དབང་གྲགས་པ་རྒྱལ་
མཚན་བསྙེལ་བའི་སྐུ་རིམ་ལས་སྤྱན་གཡས་པ་རྣམས་ཀྱི་ཕོགས་བླངས་ནས་སྨན་བླ་
དུ་གཏོང་དགོས་བྱུང་བས། དང་པོར་ཚར་ཁ་ཡར་གཅིག་དཔེ་ཐོག་ནས་བཏང་
པས་ཐུགས་ལ་ཟིན་ནས་སློབ་དཔོན་སང་གྲགས་པའི་དབོན་པོ་འདི་ཤེས་རབ་ཅན་
ཞིག་འདུག་ཅེས་གྲགས། སྟོན་པ་དབང་འོད་ན་རེ། དྲུང་པ་འདི་དང་པོ་ནས་ཐུགས་
རབ་ཆེ་བ་རང་གཅིག་ཡོད་པ་ཡིན། ངེད་བཙུན་ཆུང་ཚོས་ཕྱི་དྲོ་སྐྱོ་བསངས་བྱས་ནས་
ཁྱམས་སུ་ཕྱིན་པས་ཁྱམས་ཀྱི་རྩིག་ངོས་ལ་ཤེས་རབ་སྙིང་པོ་བྲིས་ཡོད་པ་དེ་བཀླགས་
པས་དྲུང་པ་འདི་ན་རེ། ཧ་ཧ་ངས་བློ་ལ་ཟིན་བྱུང་གསུང་
། མི་བདེན་བྱས་པས་འོ་ན་
ཁྱེད་རང་ཚོ་ངའི་མིག་ལ་ལག་པ་ཁོབ་ལ་ལྟོས་ཤིག་གསུངས་ནས་བཏོན་པས། ཚང་
མར་ཐོན་བྱུང་པ་ཡིན་ཟེར་ནས་དད་པར་བྱེད་འདུག་གོ། །
དགུང་ལོ་བཅུ་གཉིས་བཞེས་པ་ཆུ་མོ་ལུག་གི་ལོའི་དགུན་ཆོས་ཀྱི་དུས་སུ་རྩེ་
ཐང་དུ་སློབ་གཉེར་ལ་ཕེབས། ཡུམ་གྱི་ཉེ་བའི་ཕྱོགས་དེད་ནས་སློབ་དཔོན་བསམ་གྲུབ་
བཟང་པོ་བའི་སར་བཞུགས། ཚད་མ་རྣམ་འགྲེལ་ལ་ཐུགས་སྦྱངས། སྐུ་ན་གཞོན་པ་
དང་གྲྭ་པ་གཞན་སུ་ཡང་མི་འདུག་པས་ཐུགས་ཤིན་ཏུ་སྐྱོ་བར་བྱུང་ནས། ང་ལྷགས་པ་
འུར་བ་ཅིག(ཞིག)གིས་ཁྱེར་ནས་སྤྱན་གཡས་སུ་སླེབ་བྱུང་ན་དགའ་བ་ལ་སྙམ་པ་བྱུང་།
སློབ་དཔོན་ཡང་སྤྱན་རྩ་དམར་ཤིག་གེ་བ་ཞལ་ངོམ་ཡང་ནག་པ། ནོན་ཤིན་ཏུ་ཆེ་བར་
འདུག་པས་འདིས་གཅིག་བརྡུང་དུ་འོང་དགོངས་པ་བྱུང་།
188



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
དེ་ནས་ཤིང་ཕོ་སྤྲེའུའི་དཔྱིད་ཀྱི་དུས། མདོ་ལུང་པའི་ཕུའི་ཆོས་སྡིངས་དགོན་
པར་ཆོས་བར་ལ་ཐེགས། དེ་དུས་སློབ་གཉེར་བ་ཟླ་བོ་གཅིག་བྱུང་། བགྲོ་གླེང་བརྩིས་
པས་དཔྱིད་ཐོག་དེ་ལ་བགྲོ་གླེང་ཆགས་པ་མ་གཏོགས་ཕྱིས་གཞན་དུ་སློབ་མ དགོས།
དབྱར་དེ་གྲྭ་པ་དཔུང་ཆེ་བར་འདུས། བྱ་ལོ་ལ་གྲ་ཕྱི་ཚོང་འདུས་སུ་གྲྭ་ཚང་ཐམས་ཅད་
ཀྱིས་ཆོས་བར་ལ་བྱོན། སློབ་དཔོན་སྟོན་ཤཱཀ་པ་ལ་ཕར་ཕྱིན་གསན། ཕག་ལོའི་བར་དུ་
ཚད་མའི་གཞུང་དང་ནོར་བཟང་ཊཱི་ཀ་ལ་ཐུགས་ལེགས་པར་སྦྱངས་པས་རྣམ་འགྲེལ་
ལེགས་པར་ཐུགས་སུ་ཆུད། དེའི་བར་ལ་སློབ་དཔོན་པའི་ཕྱག་འཇུག་ཀྱང་མང་དུ་ཁུར།
ལན་ ཅིག་ས་རུབ་གདོང་གཅིག་ཏུ་ཕྱག་བཅུག་པས་བྲོས་ཐར་ཏེ། ཆོས་སྡིངས་ཀྱི་རིའི་
མཐུར་ལ་བྲོས་པས་མ་ཟིན་པར་རྗེས་ན་མར་རྦབ་མཛད་བྱུང་བས། ཐུགས་རབ་ཏུ་
སྐྲག་ནས་བྲོས་པས་གད་གཡང་ཆེན་པོ་དཔངས་ཤིན་ཏུ་མཐོ་བ་ཅིག(ཞིག)ལ་བང་ཐལ་
ཡང་༑ ཞིང་ཁ་ཅིག(ཞིག)ཏུ་བབས་པ་ལ་སོགས་པ་གྲངས་ཀྱིས་མི་ཆོད་པའི་སྦྱོངས་སྤྱོད་
ཕྱུང་སྟེ། ང་རང་གི་དོན་ལ་ཕྱག་བཅུག་པ་ཡིན་དགོངས་པ་མ་གཏོགས་དད་པ་ལོག་པ་
གཅིག་ཀྱང་མ་སྐྱེས། དེའི་སྟོབས་ཀྱིས་སྒྲིབ་པ་དག་ནས་ཕྱིས་ཀྱི་ཡོན་ཏན་ཐམས་ཅད་
དེས་བྱུང་བ་ཡིན་པར་འདུག་གསུང་
།
ཁྱི་ལོའི་དགུན་རྩེ་ཐང་དུ་གཞུང་སྒྱུར་དང་བཤད་སྟོན་མཛད། བཅུ་དྲུག་བཞེས་
པ་ཕག་གི་ལོ་ལ་འོན་གྱི་རྒྱལ་བཟངས་སུ་གྲ་ཚང་ཐམས་ཅད་ཀྱིས་ཆོས་བར་ལ་བྱོན།
དེའི་སོས་དེ་སྐྱིད་ཤོད་ཕྱོགས་སུ་གྲྭ་སྐོར་ལ་ཐེགས་པར་དགོངས་པ་ལ། རྒྱལ་བཟངས་
སུ་དཔྱིད་དེ་རིམས་ཀྱི་བསྙེལ་གཞིས་བཏབ་པ་དང་
། སྐུ་ལུས་ཐམས་ཅད་ཤུ་བར་སོང་
བ་ཞིག་བྱུང་པས་སྨན་བཅོས་ལ་སྐྱེད་ཅི་ཡང་མ་བྱུང་བས། ལོང་བ་མིག་མཐོང་ཡོད་པ་
གཅིག་འདུག་པ་ལ་དྲིས་པས། ཁོ་ན་རེ། བཙུན་ཆུང་འདིའི་གྲོང་དེ་ལུང་པ་མདའ་བྱང་
189



ལོ་པཎ་གྱི་རྣམ་ཐར་ཕྱོགས་བསྒྲིགས།
དུ་བསྟན་པའི་མདའི་གྲོག་ཁ་ཅིག(ཞིག)ན་འདུག །འདི་གཉིད་ལ་སོང་ནས་ཀླུ་གཅིག་
མནན་པས་ལན་པར་འདུག །
ད་ལོ་མཉམ་གཅིག་ལ་གོས་ཅིག(ཞིག)བྱིན། བླུད(གླུད)གཅིག་གྱིས་ལ་དེའི་རྒྱབ་
ལ་ལོ་དུ་ལོན་གྱི་ཁྲམ་ཐོབ་ལ་དེ་ཟར་ཆུག་དང་དེས་ཕན་འོང་པར་འདུག་ཅིག་ཟེར།
སྤྲང་པོ་ཕ་སྤད་གཉིས་སྣང་བའི་བུ་དེ་དགུང་མཉམ་དུ་འདུག་པས་དེ་ལ་ན་བཟའ་
ཅིག(ཞིག)བྱིན། བླུད(གླུད)ཅིག་བསྐུར་ནས་རྒྱལ་བཟང་གི་མཆོད་རྟེན་དེའི་རྩར་ཟ་
བཅུག་པས། དེ་མ་ཐག་དྭངས། དེའི་དབྱར་དེ་གྲ་སྐོར་ལ་སྐྱིད་ཤོད་དུ་ཐེགས། གྲྭ་སྐོར་
པ་བརྒྱད་ཡོད། ཆོས་འཁོར་གླིང་དུ་ཕེབས་པའི་ཚེ་གྲྭ་སྐོར་ལ་འོལ་ཁ་བ་དཀོན་མཆོག་
བཟང་པོ་ཞེས་བྱ་བ་ཞིག་ཡོད་པས་དེ་ལ་འབྱུང་པོའི་གནོད་པ་བྱུང་བས
། རིན་པོ་ཆེ་
བདེ་འབྱུང་བ་ལ་ཡེ་ཤེས་མགོན་པོ་ཕྱག་བཞི་པ་དང་ཕྱག་ན་རྡོ་རྗེའི་རྗེས་གནང་ཞུས་
པས༑ ཆོས་སྐྱོང་གི་གཏོར་མ་ཁོའི་མགོ་ཐོག་ཏུ་བཞག་པས་ཁོ་སྐད་ངན་མང་པོ་ཤོར་
བྱུང་༑ དེའི་ཟླ་ལ་རྗེས་གནང་གཉིས་པོ་ཞུས་གསུང་
། གྲྭ་སྐོར་ཚར་ནས་སྤྱན་གཡས་
སུ་ཐེགས་པས་སློབ་དཔོན་ཤེས་རབ་དར་བས་གསོལ་ཇ་ལེགས་པར་གནང་
། འཇམ་
དབྱངས་ཀྱི་སར་གསེར་སྐུ་གཅིག་ཕུལ་ནས། འོ། ཁྱེད་ཀྱིས་སློབ་གཉེར་ལེགས་པར་
མཛད་ནས་གྲྭ་སྐོར་ཡང་འཁོར་བ་དེ་ལེགས། ད་དཀའ་བཞི་དུས་འཁོར་དང་བཅས་
པ་ཅིས་ཀྱང་སློབས་ཤིག། གསུང་དུ་བྱུང་། གསུང་དེས་ཕྱིས་དུས་འཁོར་སློབ་པ་ལ་ཁྱད་
ཤིན་ཏུ་ཆེ་བར་བྱུང་གསུང་།
དེ་ནས་སློབ་དཔོན་ལ་ང་ཕར་ཕྱིན་ཅིག(ཞིག)སློབ་པ་ཡིན་ཞུས་པས་ཚད་མ་དེ་
ཁ་ལ་ནན་ཆགས་ཀྱིས་གསུང་
། ནན་གྱིས་ཞུས་པས། འོ་ན་རྒྱུགས་ཤོག་གུ་གཉིས་མ་ཁྱེར་
ཤོག་གསུངས་པས་ལེགས་པར་སྤྲད། སློབ་དཔོན་བསམ་བཟང་པ་དེ་སློབ་དཔོན་བསམ་
190



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
ཡས་པའི་གྲྭ་པ་ཡིན་པ་ལ། དུས་ཕྱིས་སློབ་དཔོན་སྟོན་ཤཱཀ་པའི་གྲྭ་ཚང་དུ་འཕོས་
ནས་སོ་སོར་སོང་པ་ལ་གྲྭ་པ་རྙིང་པ་ཁ་ཅིག་ཕྱོགས་གཅིག་ཏུ་སྡེབ་པར་ཞུས་ནས་སློབ་
དཔོན་པ་དང་། བླ་མ་རྐྱང་ཆེན་པ་གྲྭ་པ་བསྲེ་བར་བྱས་ཏེ། ངེད་གསུམ་རྐྱང་ཆེན་པ་ལ་
སྤྲད་པ་ཡིན། དེ་ཕྱིས་ང་ལ་དུས་འཁོར་ཡོང་བ་དེའི་རྟེན་འབྲེལ་དུ་སོང་འདུག །གྲྭ་ཚང་
ནི་འདྲེར་མ་ཉན་གསུང་
།
ཆོས་སྡིངས་དགོན་པ་ན་བླ་མ་སང་རིན་པ་ཞེས་བྱ་བ་སྤོ་བོ་ཡོན་ཏན་སེང་གེ་
དང་༑ སློབ་དཔོན་སྟོན་ཤཱཀ་པའི་གྲྭ་པ་སྒྲེས(བགྲེས)པོ་ཕྱག་ཆེན་དང་
། གཅོད་ཡུལ་
དང་༑ སྦྱོར་དྲུག་དང༌
། རྫོགས་ཆེན་ལ་སོགས་པའི་ཁྲིད་མང་དུ་སྐུ་ཉམས་སུ་བཞེས་
པའི་རྣལ་འབྱོར་གྱི་དབང་ཕྱུག་ཆེན་པོ་གཅིག་བཞུགས་པ་དེ་ལ་བླ་མའི་རྣལ་འབྱོར་
ཞིག་གསན་པས། ཁོང་གི་གསུང་ནས། སློབ་དཔོན་གཞོན་ནུ་དཔལ། མྱ་ངན་ལས་འདས་
པའི་མཐའ་ལ་མི་གནས། ཡང་དག་པ་ཉིད་ཀྱི་མཐའ་གནས་པ་ཞེས་བྱ་བ་དེ་ཅི་ལ་
ཟེར་བ་གསུང་སྟེ། དེ་དུས་ང་ལ་དེའི་ལན་ཞུ་ཐུབ་པ་ཙམ་མེད་གསུང་། ཆུ་མིག་དགོན་
གསར་ན་ཇོ་སྟན་མཁན་ཆེན་བྱང་ཆུབ་རྒྱལ་དབང་བ་བཞུགས་པའི་སྐུ་མདུན་དུ་སློབ་
དཔོན་བསམ་བཟངས་པའི་ཕྱགས་ཕྱིར་ཐེགས་ནས་ཕག་མོ་དམར་མོའི་རྗེས་གནང་
གསན། སློབ་དཔོན་པས་ཁྲིད་ཞུ་བའི་སྙན་བཞུགས་ཕུལ་བས་ཞལ་གྱིས་བཞེས། དེ་ནས་
ཞག་ཁ་ཡར་ཅིག(ཞིག)སོང་བ་དང་ཇོ་སྟན་ཅིག(ཞིག)བཏང་བྱུང་ནས། ཁྲིད་ལ་འབྱོན་
ན་ད་ལྟ་རང་བྱོན། དེ་ནས་ངེད་ལ་ལོང་མི་ཡོང་པར་འདུག། གསུང་བ་བྱུང་ཡང་སློབ་
དཔོན་པས་མ་བྱོན་པས་ཟླ་བ་གཅིག་ན་མཁན་ཆེན་པ་གཤེགས་གསུང་། རེས་འགའ་
སྤྱན་གཡས་སུ་གཞུགས་ནས་སྤྱོད་འཇུག་ཀྱང་གསན།
བཅུ་བརྒྱད་པ་བཞེས་པ་གླང་ལོའི་སྟོན་ཇོ་སྟན་སྟོན་ཤཱཀ་པ་དཔོན་སློབ་བཅུ་
191



ལོ་པཎ་གྱི་རྣམ་ཐར་ཕྱོགས་བསྒྲིགས།
གཉིས་ཙམ་མཛད་ནས་སྙེ་མོར་ཆོས་བར་ལ་ཐེགས་པའི་ཕྱགས་ཕྱིར་རུ་མཚམས་སུ་
ཐེགས། དེའི་དགུན་དེ་སློབ་དཔོན་བསམ་བཟང་པས་བཀའ་བཀྱོན་མང་དུ་བྱོན་ནས་
སྤྱན་གཡས་སུ་ཐེགས་པས་སློབ་དཔོན་པ་ན་རེ། བྱོན་པ་དེ་ལེགས། འབོད་མི་ཞིག་
གཏོང་བསམ་པ་ཡོད་པ་ཡིན་གསུང་
། ཡུམ་གྱི་གསོན་ཆོས་འདོན་གྱིན་འདུག་པའི་
གྲོགས་མཛད།
དེ་ནས་ཐུགས་ཅུང་ཟད་སྐྱོ་ནས་ཡོད་པས་སྟག་ལོའི་དཔྱིད་དེ་འཕྲལ་གྱི་ཆ་རྐྱེན་
དུ་མ་ཅིག་ཁུར་ནས་རྩེ་ཐང་དུ་ཕེབས་ཀྱང་
། ལམ་ནས་ཐུགས་འགྱུར་ཏེ་ཡར་ཀླུངས་
དགོན་ཐང་གི་མཁར་ཡོ་བྱད་རྣམས་བཞག །ཟླ་ཁམ་གཅིག །དཔེ་ཆ་པོད་ཆུང་གཅིག །
ཞ་སེར་གཉིས་བསྣམས་ནས་དགྱེར་པའི་གྲུ་ལ་ཐོན་ནས་ཐང་སག་ཏུ་ཕེབས་པར་
བརྩམས་པ་ན་རྡོ་མདར་མདོ་སྨད་པ་དང་ཐུག་ནས་ཟླ་ཁམ་ཕྲོགས། དེ་ནས་རྒོད་
དཀར་གྱི་ལ་ལ་ཐེགས་པས་ལམ་གྲོགས་ཤིག་གིས་དཔེ་ཆ་འཁུར་གྲོགས་བྱས་པས་ དཔེ་
དེ་ཡང་ཇག་པས་ཁྱེར། དེ་ནས་ལྷ་སར་ཐེགས་ཏེ་ལམ་གྲོགས་འཚོལ་ཞིང་ཐེགས་ནས་
མི་གྲོང་ཡོད་མེད་ཀྱི་མཚམས་སུ་གཅིག་གི་སོག་རར་བཞུགས་པས།
ཐོ་རངས་ཁར་
སོང་ཙ་ན་ནང་མིས་སྦྲན་ནས་ཟླ་བོ་འདུག་གོ་ཟེར། དེ་ནས་སྒོ་ལའི་ལ་ཁར་ཕེབས་ཙ་
ན་ཇག་པ་བྱུང་པ་ལ་བྲོས་པས་ཐར། དེ་ནས་ཐང་སག་ཏུ་ཕེབས། སློབ་དཔོན་ཡེ་རྒྱལ་
བ་དེ་སློབ་དཔོན་སྟོན་ཤཱཀ་པའི་གྲྭ་པ་ཡིན་པས། རྩད་བཅད་ནས་ཁོང་ལ་བབས་ནས་
སློབ་དཔོན་དུ་བཟུང་
། སློབ་དཔོན་གཞོན་འོད་པ་ཁོང་གི་སློབ་ཆུང་དུ་འདུག་པས་
ཁོང་ལའང་ཆོས་གསན། གདན་ས་ལ་དམར་སྟོན་གཞོན་རྒྱལ་བ་བཞུགས་འདུག་པས་
ཆོས་གསན། ཁྱད་པར་འཇུག་པ་འགྲེལ་བ་དང་བཅས་པ། ཐང་སག་པའི་ལུགས་ཀྱི་
གསུང་སྒྲོས་རྣམས་ལ་ལེགས་པར་སྦྱངས། འཇུག་པ་རང་འགྲེལ་དང་བཅས་པ་ཐུགས་
192



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
ལ་བཙུད་པས་ལེགས་པར་ཟིན། རྩ་ཤེ་ཚིག་གསལ་དང་བཅས་པ་ཡང་གསན། ཁྱད་
པར་བཞི་བརྒྱ་པ་རྗེ་བཙུན་རེད་མདའ་པའི་ཊཱི་ཀའི་སྟེངས་ནས་གསན་ཏེ། གདན་ས་
པ་དེ་རྗེ་བཙུན་རེད་མདའ་བའི་དངོས་སློབ་ཡིན་གསུང་
། དཔྱིད་ཆོས་གཅིག་ནས་སྟོན་
ཆོས་གཅིག་གི་བར་དུ་བཞུགས། འཇུག་འགྲེལ་ཐུགས་ལ་བཙུད་པའི་ཚེ་ཟླ་བའི་དཀྱིལ་
འཁོར་ཡོངས་སུ་རྫོགས་པ་ཤར་བ་གཅིག་རྨི་ལམ་དུ་བྱུང་
། དེར་བཞུགས་རིང་ལ་སློབ་
དཔོན་ཡེ་རྒྱལ་བས་འཚོ་བའང་སྦྱར། ཆོས་ཀྱང་ལེགས་པར་གསུངས་པས་བླ་མ་རྣམས་
ཀྱི་ནང་ནས་རེ་རེ་ལ་སྐུ་དྲིན་ཆེ། ཐེག་པ་ཆེན་པོ་དབུ་མ་ལ་ལོངས་སྤྱད་ཆོག་པ་འདི་
ཁོང་གི་སྐུ་དྲིན་ཡིན། ཞབས་ཏོག་ཆེ་བ་ཞིག་མ་གྲུབ་ཅེས་ཡང་ཡང་གསུང་
།
ཐང་སག་པ་དེ་རྣམས་ཤིན་ཏུ་ཡ་མཚན་ཆེ་བར་འདུག །ད་ལྟའི་དགེ་བཤེས་འདི་
ཙམ་བཞུགས་པ་རྣམས་ཀྱིས་རྩ་འཇུག་གི་འགྲེལ་བ་ཕྱག་ཏུ་བླངས་ནས། འཆད་ཐུབ་པ་
དཀའ་བར་འདུག །ཁོང་རྣམ་པ་ཚབ་ལོ་ཙཱ་བའི་ཕྲིན་ལས་ལ་བརྟེན་ནས་འགྲེལ་ཆེན་
རྣམས་གསུང་བ་ཡིན་གསུང་ཞིང་
། དུས་ཕྱིས་ཀྱང་ཐང་སག་པའི་ཕྱོགས་སུ་ཐུགས་ཀྱི་
ཞེན་པ་ཆེན་པོ་མཛད་ཅིང་། གདན་ས་དང་ཆོས་འཆད་རྣམས་དང་གྲྭ་སའི་དར་རྒྱས་
རྣམས་ལ་དྲི་མལ་མང་དུ་མཛད་པ་ཡིན། སྟོན་ཆོས་དེ་པོ་ཏོར་མཛད་པ་ཐང་སག་པའི་
ལུགས་ཡིན་པས་པོ་ཏོར་ཆོས་བར་ལ་བཞུགས། དེ་དུས་ཡར་འགྲོ་མར་འགྲོའི་སྐབས་
ཤིག་ཏུ་ཆོས་རྗེ་རྒྱལ་སྲས་པའི་དངོས་སློབ་ཉན་པོ་བ་དཔལ་གྱི་རིན་ཆེན་དེ་ཉན་པོ་
རྩེ་ནས་མཛོ་གཅིག་ཆིབས་ནས་བྱོན་པ་ཉེ་བར་བྱུང་སྟེ་ཆོས་ནི་མ་ཞུས་གསུང་
། ལན་
ཅིག་སྲས་ཀྱི་རི་སྣ་གཅིག་ན་ཆོས་ཁྲི་གཅིག་གི་སྟེང་ན་གཞན་སྟོང་བ་རྟོགས་ལྡན་བློས་
བཏང་ཉག་པོ་དེ་སྐྱ་སེར་མང་པོས་བསྐོར་ནས་ཆོས་གསུང་གི་འདུག་པས། ངེད་གཉིས་
པ་ཅིག་གིས་ཅི་ཟེར་བལྟ་ཞིང་བགམ་དུ་འགྲོ་བར་བྱས་ནས་ཁོང་ལ་གཏད་ཕྱིན་པས།
193



ལོ་པཎ་གྱི་རྣམ་ཐར་ཕྱོགས་བསྒྲིགས།
མི་གཅིག་ཚུར་རྒྱུག་བཅུག་བྱུང་ནས་དེ་ན་ཚུར་མི་ཕེབས་པ་ཞུ། ཕེབས་རིན་ཆོག་པ་
མེད་ཟེར། ཁོང་ལ་མངོན་པར་ཤེས་པ་ཡོད་པ་འདྲ་གསུང་
།
དེ་ནས་སྟོན་མཇུག་སྤོ་ཏོར་བཞུགས་ཐོག་ཏུ་ཡུལ་ནས་ཕྱེ་རྐྱལ་དཀར་པོ་གྲོགས་
མཆེད་གཉིས་ལ་འཇམ་པོ་དཀར་པོ་གཅིག་བསྐུར་ནས་སྤྱན་འདྲེན་དུ་བྱུང་པས་སྣམ་
བུ་དེ་སློབ་དཔོན་ལ་ཕུལ་ནས་ཡུལ་དུ་ཕེབས། དེ་ནས་སློབ་དཔོན་བསམ་བཟང་པའི་
སར་ཐེགས་པས། ཁྱེད་འཕན་ཡུལ་ལ་གྲོས་མེད་དུ་འགྲོ་བ་ཅི་ཡིན་གསུང་
། དེའི་རྒྱུ་
མཚན་ཞིབ་པར་ཞུས་པས་ལན་ཅི་ཡང་མི་མཛད་པར་འདུག་གསུང་
། དང་པོ་གྲྭ་སྐོར་
སྔ་མ་མ་ཚར་བར་བྱ་བ་ཅི་མཛད་ཐམས་ཅད་སློབ་དཔོན་ལ་ཞུས། དེ་ཕྱིན་ཆད་ནས་
གང་བདེ་བ་ཡིན་པས་རེས་རྩེ་ཐང་དུ་བཞུགས་ནས་རྒྱུད་བླ་ཐུགས་ལ་བཟུང་
། སློབ་
དཔོན་སྟོན་ཤཱཀ་པ་ལ་རྒྱུད་བླའི་ཐོགས་མེད་འགྲེལ་བ་དང་བཅས་པའི་བཤད་པ་དང་
།
དེའི་ཞོར་ལ་ཇོ་ནང་ཀུན་མཁྱེན་ཆེན་པོའི་ཊཱི་ཀའི་ལུང་ཡང་གསན། བྱེ་རྫོང་མཁན་
ཆེན་ཚུལ་དཔལ་བ་ལ་སོགས་མང་པོ་དང་ལྷན་དུ། སློབ་དཔོན་སྟོན་ཤཱཀ་པ་ལ་ཕར་
ཕྱིན་ཚར་གཅིག་གསན་ནས་ལེགས་པར་ཐུགས་སྦྱངས་པས་མཁས་པར་མཁྱེན། བུ་ཊིཀ་
མཁན་ཆེན་དྷརྨ་ཤྲཱིའི་གསུང་སྒྲོས། སྤོ་བོ་ཡོན་ཏན་སེང་གེའི་གསུང་སྒྲོས་རྣམས་གསུང་
བ་ཡིན། སློབ་དཔོན་པ་ལ་བུ་རིན་པོ་ཆེའི་བཀའ་འབུམ་གྱི་ལུང་བཞུགས་པས་ཞུ་རྒྱུར་
འདུག་སྟེ། སློབ་དཔོན་པ་ཡང་སྤྱན་ཤས་ངན་པ་དང་རང་ཡང་ཤེས་འདོད་ཆུངས་པས་
ལན་པ་ཡིན། ལར་གྱིས་སློབ་དཔོན་པ་དེ་ཐུགས་དྲང་ཞིང་དངོས་པོའི་འཛིན་པ་ཆུང་
།
དང་པོ་ཆོས་རྗེ་བྱང་རྒྱལ་བ་ལ་སྦྱོར་དྲུག་གསན་པས་ཐུགས་དམ་གྱི་འཁྲུངས་ཚུལ་ཡང་
བསམ་གྱིས་མི་ཁྱབ་པ་བྱུང་བར་འདུག །ང་ལ་ཐུགས་རྗེས་ཤིན་ཏུ་འཛིན་པ་ཞིག་ཡོད་
གསུངས་ནས་ཇོ་སྟན་སྟོན་ཤཱཀ་པའི་ལོ་རྒྱུས་གསུང་བ་དང་སྤྱན་ཆབ་འབྱོན་པར་ཡང་
194



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
མཛད།
ཁོང་གིས་ཁྱི་སྨྱོན་གྱིས་རྨུགས་པའི་ནད་འཆོས་པ་ཚེགས་མེད་པ་འདྲ་བ་ཞིག་
མཛད་པ་གཟིགས་ཏེ། སློབ་དཔོན་པའི་གདམས་པ་དེ་ཐུགས་ལ་འདོགས་པར་ཞུ་ཞུས་
པས༑ ཁོ་དེ་ངའི་དེ་ལ་ཏིག་པོ་གཅིག་མེད། ངས་སྐྱེ་བ་སྔ་མ་དང་འདིར་བཟླས་པ་མང་
དུ་བྱས་པས་ད་ལྟ་ཆབ་རེ་ཙམ་སྐ་རགས་སྣ་ཚར་རེ་ཙམ་བྱིན་པས་ཕན་གྱིན་འདུག །
བསླབ་རྒྱུ་རང་ཆེ་བ་ཞིག་མེད་གསུངས་པས་ནན་གྱིས་མ་ཞུས་གསུང་
། དེའི་རྗེས་སུ་
སློབ་དཔོན་སྟོན་ཤཱཀ་པ་དཔོན་སློབ་འབངས་རྩིགས་སུ་དཔྱིད་ཆོས་ཤིག་ལ་བྱོན་པའི་
སར་བཞུགས་ནས་ཕར་ཕྱིན་སླར་ཡང་གསན། སློབ་དཔོན་པ་ཡང་ཐུགས་མཐོང་ལྷགས་
པར་ཆེ་བར་མཛད། སློབ་དཔོན་པས་སྨན་ཁང་པ་ཡེ་ཤེས་དཔལ་ལ་བཀའ་བཀྱོན་
མཛད་པས། འབྲོག་ནག་གིས་དེ་སྐད་མི་གསུང་བར་ཞུ། ཁོང་ཡོན་ཏན་ཅན་རང་
ལགས་ཞུས་པས། ཁོ་དེ་ཆས་ཆོད། ཁྱི་མགོ་ལ་ཡི་གེ་འབྲི་ཤེས་ཟེར་བའི་ཚད་ཡིན། ཡོན་
ཏན་ཟེར་ན་སློབ་དཔོན་གཞོན་ནུ་དཔལ་གྱི་ཡོན་ཏན་ལ་ཟེར་བ་ཡིན་མོད། ལུང་ཚུན་
ཆད་གང་ནས་འདྲེན་འདྲེན་ཡོད། གསུངས་ནས་ངོམ་པར་ཡང་མཛད་པ་ཡིན་སྐད།
རྩེ་ཐང་གདན་ས་བ་དྲུང་བྱང་ཆུབ་རྡོ་རྗེ་ཆོས་དུས་སུ་རྣམ་འགྲེལ་གསུངས་པ་
རྣམས་ཀྱང་གསན། ཆེན་པོ་ཚུལ་བློ་བ་ཚད་མ་གསུང་བའི་ཆོས་གྲྭར་ཐེགས་ཏེ་ཚང་
མ་ནི་མ་སོང་། རྐྱང་ཆེན་པས་དབྱར་དགུན་གྱི་ཕར་ཚད་གསུང་བ་རྣམས་ཀྱང་ལེགས་
པར་གསན། ལན་ཅིག་སྤྱན་གཡས་ནས། སྟོན་པ་དགེ་ལེགས་ཕྱགས་ཕྱིར་ཁྲིད་ནས་
བྲོས་ཐབས་སུ་ཡོལ་རིན་ཆེན་གླིང་དུ། མཁན་ཆེན་སངས་བློ་བའི་སར་ཐེགས། བླ་མའི་
རྣལ་འབྱོར་ཞུས། སྦྱོར་དྲུག་གསན་པར་རྩོམ་པའི་ཚེ། སྟོན་པ་དབང་འོད་དང་བརྟན་
པ་འབུམ་གཉིས་རྗེས་བསྙེག་ཏུ་སླེབས་ནས། ཕྱིར་ལྡོག་དགོས་པ་བྱུང་བས། སླར་སྤྱན་
195



ལོ་པཎ་གྱི་རྣམ་ཐར་ཕྱོགས་བསྒྲིགས།
གཡས་སུ་བཞུགས་ཏེ། མཁན་ཆེན་སངས་རྒྱས་བརྟན་པའི་དྲུང་དུ་དམིགས་པ་སྐོར་
གསུམ། བློ་སྦྱོང་དོན་བདུན་མ། རྨ་བྱ་དུག་འཇོམས། མཚོན་ཆ་འཁོར་ལོ། ལྷན་ཐབས་
བཞི་པ། བྱམས་པའི་རྣལ་འབྱོར་པའི་གླུ། རྟོགས་པ་འབུར་འཇོམས་ཐུན་བརྒྱད་མ།
སེམས་པའི་རིམ་པ། རྟེན་འབྲེལ་སྙིང་པོའི་ཁྲིད། རྒྱལ་སྲས་པས་མཛད་པ། ཀུ་སུ་ལའི་
ཚོགས་སོག །སྒྲོལ་དཀར་གྱི་ཚེ་སྒྲུབ། སྐྱིད་སྡུག་ལམ་ཁྱེར། བླ་མའི་རྣལ་འབྱོར་ལ་སོགས་
པ་གསན། མཁན་ཆེན་པ་འདི་དང་
། སློབ་དཔོན་ཤེས་རབ་དར་བ་དང་
། མཁན་ཆེན་
སངས་འབུམ་པ་རྣམས་ཀྱིས་ལེགས་པར་ཐུགས་རྗེས་བཟུང་ནའང་ཕྱིས་དེ་རྣམས་ལ་
ཞབས་ཏོག་ཆེ་བར་མ་གྲུབ། དེ་རྣམས་ཀྱིས་ཐུགས་རྗེས་བཟུང་བ་ཡིན་ཞེས་ཡང་དང་
ཡང་དུ་གསུང་
།
མཁན་ཆེན་དབང་དཔལ་བ་དང་
། དེའི་དབོན་མཁན་ཆེན་བྱང་དཔལ་བ། མཁན་
ཆེན་གཞོན་ནུ་སེང་གེ་བ་རྣམས་ལའང་ཆོས་འབྲེལ་ཙམ་རེ་གསན། ཁྱད་པར་མཁན་
ཆེན་སངས་རྒྱས་འབུམ་དཔལ་བ་ལ་དོན་ཡོད་ཞབས་པ་སང་རིན་པ་ནས་བརྒྱུད་པའི་
ཐུགས་རྗེ་ཆེན་པོའི་སྨྱུང་གནས་ཀྱིས་སྐོར་གསན་ནས་སྤྱན་གཡས་སུ་དཀར་ཕྱོགས་
གཅིག་ཀྱང་བཏང་
། དེའི་ཚེ་ལྗགས་ཀྱི་དཀྱིལ་ན་སྲན་ཆེ་བ་གཅིག་ཡོད་པ་དེའི་བྱིན་
བརླབས་ཀྱིས་རྡོལ། ཇོ་བོའི་ལམ་ཡིག་དང་
། བེའུ་བུམ་སྔོན་པོའི་འགྲེལ་པ་ལྷ་འབྲི་སྒང་
པས་མཛད་པའི་ལུང་ཡང་གསན། རེ་ཞིག་ཡར་འབྲོག་སྒ་འདྲར་ཆབ་ཚན་ལ་ཐེགས་
པས། ཆོས་རྗེ་ཤེས་རབ་དཔལ་བ་ཞེས་བྱའི་གྲུབ་པའི་དབང་ཕྱུག་དེ་དང་མཇལ། ཁོང་
སྐུ་ནས་བགྲེས་པ། ན་བཟའ་དུག་པོ་སྐྱུག་བྲོ་བ་ཞིག་བཞེས། སྙན་གཡས་གཡོན་གཉིས་
ལ་ལུག་གི་སོགས(སོག)པའི་སྙན་ཆ་རེ་བཏགས་ནས་བུག་སྒོ་འགག། དེ་ན་བཞུགས་
ནས་ཁོང་རང་གི་གསོལ་ལྷག་དང་ཟག་པ་རྣམས་པ་བསྲེས་ཏེ་མི་རྣམས་ལ་འགྱེད་
196



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛ་
པ།
པ་ཞིག་འདུག་གསུང་
། ཆོས་ཅི་གསན་ཞུས་པས། ཆོས་རེ་རེ་ཙམ་མ་གཏོགས་ཆེར་མི་
གསུང་བ་ཡིན་པར་འདུག །ངེད་ཚོ་ལ་སྡིག་པ་སྤོངས། དགེ་བ་སྒྲུབས། བྱམས་པ་མ་བྱོན་
གྱི་བར་དུ་སྡོད་བསམ་པ་མ་བྱེད། ཅེས་པ་དེ་གནང་བ་ཡིན་གསུང་
།
དེ་ནས་རྩེ་ཐང་དུ་ཕར་ཕྱིན། དབུ་མ་འཇུག་པ། སྤྱོད་འཇུག །རྒྱུད་བླ་རྣམས་ཀྱི་
གཞུང་སྒྱུར་གྲྭ་སྐོར་མཛད་པས། སློབ་དཔོན་བསམ་བཟང་པ་ནི། གྲྭ་སྐོར་འཕྱིས་པ་ཡིན་
ཞེས་བཀའ་བཀྱོན། ངས་ནི་དེའི་བར་ལ་ཡོན་ཏན་མང་དུ་བཅད་གསུང་། ཕར་ཕྱིན་
གྱི་ཐུགས་སྦྱོང་ལ་ཟུག །རྗེས་སུ་སློབ་དཔོན་བསམ་བཟང་པའི་ཕྱགས་ཕྱིར་རྔོ་ཐོག་པ་
ཆོས་རྒྱལ་བ་ཡང་ཚད་མའི་སློབ་གཉེར་ལ་བྱོན་བྱུང་པས། མཚན་མོ་བཤར་སྦྱང་ཚར་
བའི་རྗེས་སུ་ཐམས་ཅད་འཕྲོས་གཏམ་བྱུང་བ་ལ། སློབ་དཔོན་ཆོས་རྒྱལ་དེ་རྔོ་ཐོག་ཏུ་
བཤད་སར་གྱི་སྟེང་དུ་ཆོས་བཤད་པ་ཡིན་ཟེས་བས། འཆད་ཆོས་གང་ལ་བྱེད། ཁྱེད་
ཀྱིས་ཅི་ལ་བྱས་དྲིས་པས། ཆོས་ལྔ་ལ་བྱས་ཟེར། དེ་གང་ལ་ཟེར་གསུངས་པས། ས་བཅད་
ལྔ་འདུག་པ་དེ་ཡིན་པ་འདྲ་ཟེར། དེ་ཐོན་པར་འདུག་གམ་གསུང་བས། ཆོས་ལྔའི་རྩ་བ་
དེ་བཏོན་བྱུང་བས། ཆོས་འདི་ལ་ཆོས་ཀྱི་ཁོག་ཆེན་པོ་ཞིག་ཡོང་བར་འདུག་པས་འདི་
ཅིས་ཀྱང་རྩད་གཅོད་དགོས་པར་བྱུང་བ་ཡིན་གསུང་
།
དགུང་ལོ་ཉི་ཤུ་རྩ་གཉིས་བཞེས་པ་སྦྲུལ་གྱི་དབྱར་སོས་དེ་སྐྱིད་ཤོད་དུ་གྲ་སྐོར་
ལ་ཐེགས། དེའི་མོད་ལ་སྐྱོར་མོ་ལུང་དུ་སློབ་དཔོན་བསམ་གཏན་དོན་གྲུབ་པའི་དྲུང་
དུ་དབྱར་ཆོས་གཅིག་ནས་སྟོན་ཆོས་ཀྱི་བར་དུ་བཞུགས་ནས་འདུལ་བ་མདོ་རྩ་བ་དང་
མངོན་པ་མཛོད་ཚར་རེ་གསན། ཚེས་བཅུ་བཞི་དང་བཅུ་ལྔ་བྱུང་རེས་ཀྱི་སྨྱུང་གནས་
མཛད་པའི་ཟླ་ལ་སྨྱུང་གནས་མཛད་ཅིང་། སྨྱུང་གནས་དང་རྟག་ཏུ་ངུའི་བཅུད་ལེན་
གྱི་ལུང་ཡང་ཐོབ། ཆོས་དཔོན་དུ་ཆོས་སྐྱོང་བཟང་པོ་བ་བཞུགས་པའི་དུས་ཆོས་འཆད་
197



ལོ་པཎ་གྱི་རྣམ་ཐར་ཕྱོགས་བསྒྲིགས།
པའང་གསན།
དེ་དུས་སྟོད་ལུང་རྣམ་པར་དུ་ཆོས་རྗེ་དེ་བཞིན་གཤེགས་པ་བཞུགས་པའི་སར།
སློབ་དཔོན་ཆོས་དབང་དང་ལྷན་དུ་མཇལ་བར་ཐེགས། བྱིན་བརླབས་ཞུས། སྐུ་ཉེ་སྐོར་
རྣམས་ཀྱིས་བསྔོ་བ་ཞུས། ཇ་གྲལ་དུ་བཞག་བྱུང་ནའང་ཇ་དྲིལ་སོང་། དེར་མཚལ་མིན་
རིན་པོ་ཆེ་བསོད་བཟང་པ་ཕེབས་འདུག་པ་ལ། སུམ་པ་ལོ་ཙ་བའི་བློ་སྦྱོང་དང་སེམ་
པའི་རིམ་པ་གཉིས་གསན། ཁོང་ལ་ལྷག་པར་དད་པ་བྱུང་། ཕྱིས་མཇལ་དུ་ཐེགས་པར་
བཞེད་པ་ལ་གྲོགས་མཆེད་ཀྱིས་བཤོལ་བསམ་སླེབས་གསུང་
། མཁན་ཆེན་ཡོན་བློ་བ་
ཕེབས་འདུག་པས་བློ་སྦྱོང་ཤ་ཁྱེར་ཁྲག་ཁྱེར་གསན། དེར་ཞག་གཅིག་བཞུགས།
སླར་སྐྱོར་མོ་ལུང་དུ་ཕེབས་པའི་ལམ་དུ། བུ་མོ་ཁ་ཡར་གྱིས་བཟུང་ནས་ཆང་
འདྲེན་ཞིང་སློང་མོ་བྱེད་རྩིས་བྱས་པས། ཅི་དྲག་ན་དགོངས་པའི་ཚེ། སློབ་དཔོན་ཆོས་
དབང་ན་རེ། ངའི་ཨ་མ་ཤི་ནས། ཆོས་རྗེ་ཀརྨ་པའི་དྲུང་དུ་བསྔོ་ཞུས་ལ་ཕྱིན་པ་ཡིན་
ཟེར་བྲང་བརྡུངས་པས། དེ་ཚོ་སྐྱེངས་ནས་བཏང་བྱུང་། མ་ཟད་དུ་ཕེབས་ནས་ཁྱེད་
དེ་འདྲ་བྱེད་པ་གསུངས་པས། དེ་བརྫུན་ནི་མིན་ཟེར། ཞོར་ལ་ར་ཚག་གི་ཇོ་མོ་མཇལ་
ནས་གསོལ་བ་་ཏབ་པས་བྱིན་བརླབས་ཀྱང་ཆེ་བར་བྱུང་། སློབ་དཔོན་བསམ་གཏན་
དོན་གྲུབ་པ་དེ་སྐུ་བཙུན་ཞིང་འདུལ་མཛོད་ཀྱི་སྐུ་ཡོན་ཏན་ཤིན་དུ་ཆེ་བ། ཞི་བྱེད་
དོན་རྒྱུད་ལ་ཐུགས་དམ་དུ་མཛད་པ་ཡིན་གསུངས་ནས་མཛད་སྤྱོད་རྣམ་ཐར་རྣམས་
གསུང་ཞིང་ཤིན་ཏུ་དད་པར་མཛད།
སྦྲུལ་ལོའི་སྟོན་དེ་སྐྱོར་མོ་ལུང་གི་བྲང་ཁང་ཅིག་ན་བཞུགས་པའི་དུས་སུ། རི་བོ་
དགེ་ལྡན་ནས་ཆོས་རྗེ་ལེགས་པ་རྒྱལ་མཚན་པས་དབུ་མཛད་ནས་སྤྱི་བསོད་པ་མང་
དུ་བྱོན་པའི་གནས་བྲང་ཁང་དེར་བྱུང་བས། ཁོང་རྣམ་པའི་མེ་འབུད་ལ་སོགས་པའི་
198



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
7
ཞབས་ཏོག་རྣམས་ཐུགས་གཞུངས་ནས་མཛད་པས། ཆོས་རྗེ་ལེགས་པ་རྒྱལ་མཚན
པས་ཕྱག་དཔེ་མང་དུ་ཡོད་པ་རྣམས་ལ་གཟིགས་ནས། གཅིག་ལ་ཤོག་གསུང་ནས་
ཞལ་ཏ་ཞིག་མཛད་ཅིང་འདུག་པས། དེ་བྱུང་ནས་རང་རེ་བ་སྡེ་སྣོད་འཛིན་པ་ཞིག་
ཡིན་པ་འདྲ། ལས་ཁ་མཛད་པས་མི་ཡོང་ཟེར། ང་རང་ག་བ་ཞིག་ཡིན། དཔེ་ཆ་འདི་
ཚོ་རང་བཞིན་ཚགས་བྱས་པ་ཡིན་གསུངས་ནས་ཞབས་ཏོག་མཛད་གསུང་
། དེ་ནས་
སློབ་དཔོན་པ་ཡབ་པ་ཆོས་རྗེའི་དྲུང་དུ་ཞི་བྱེད་ཀྱི་གདམས་པའི་འཕྲོ་གསན་པའི་
ཕྱགས་ཕྱིར་ཐེགས་ནས་ཆོས་རྗེ་ཤཱཀྱ་བཟང་པོ་བ་ལ་སྐྱེས་མཆོག་པའི་ཀ་དག་གསལ་བ་
དང་༑
བཅོམ་ལྡན་རིགས་རལ་གྱིས་མཛད་པའི་སྐྱེས་རབས་གསན། ཐུགས་ལ་བཏགས་
གསུངས་ནས་ཆོས་རྗེའི་མཛད་སྤྱོད། གྲྭ་པའི་མཛད་སྤྱོད། གཟིམས་ཁང་གི་ལོངས་སྤྱོད་
སྐྱོང་ལུགས་སོགས་ལེགས་པར་གསུང་
།
དེ་རྟིང་ཐང་སག་ཏུ་སློབ་དཔོན་ཡེ་རྒྱལ་བ་མཇལ་དུ་ཐེགས་ཏེ། གླང་ཐང་གི་
འོག་གི་ངན་ཆུའི་འགྲམ་དུ་རབ་གར་ཡོད་མ་དགོངས་པར་དུམ་གཅིག་བཞུགས་པ་
མནལ་དུ་སོང་ཙ་ན། ཆུ་ཤོ་ཤོ་ཟེར་ནས་ཐད་དེ་ཉིད་ན་ཚུར་རྟ་པ་ཅིག་བྱུང་བའི་རབ་
བརྒལ་ཏེ་ཐང་སག་ཏུ་བྱོན་ནས་མཇལ་རྗེས་ལྷ་སར་ཇོ་མཇལ་དུ་ཕེབས་པའི་དུས་སུ།
བཙུན་རྒན་མ་གོས་ཧུལ་མོ་མཁའ་འགྲོ་མ་ཡིན་ཟེར་བ་ལ། མཁའ་འགྲོ་མ་ཡིན་ནམ་མ་
ཡིན་རྟོག་པའི་བརྡར་སྤྱན་གྱིས་དེ་ལ་མ་གཟིགས་པར་སེ་གོལ་མཛད་པས། མོས་ཀྱང་
ལན་གྱི་སེ་གོལ་བྱས་བྱུང་གསུང་། ཡར་ཀླུངས་སུ་སླར་ཕེབས་པ་ན། ཆོས་རྗེ་དེ་བཞིན་
གཤེགས་པའི་སྒར་མདོ་མཁར་གྱི་ན་ཁར་བཞུགས་པ་ལ་མཇལ་དུ་ཐེགས། ཐུགས་
རྗེ་ཆེན་པོའི་སྒོམ་བཟླས་གནང་གིན་འདུག་པ་གསན། ཁྲིའུ་མཐོན་པོ་དཔེ་མེད་པའི་
གཞོགས་སུ་ཁྲིའུ་ཆུང་ཆེས་དམའ་བ་ཞབས་སྟེགས་སུ་འདུག་སྟེ། མཐོ་བ་དེ་ལ་གོམ་པ་
199



ལོ་པཎ་གྱི་རྣམ་ཐར་ཕྱོགས་བསྒྲིགས།
དོས་སླེབས་པ་མེད་དམ་སྙམ་ནའང་། དེ་ལ་ཇི་ཙུག་བྱས་ཐེགས་པ་ཡིན་ནམ་བསམ་པ་
ལ་བཞུགས་སྣང་བ། རྫུ་འཕྲུལ་དུ་འདུག་གསུང་།
བྱང་ཆུབ་སེམས་དཔའ་ཡོན་ཏན་བློ་གྲོས་པ་ཡང་དེ་ན་ཕེབས་འདུག་པས་རྣམ་
རྒྱལ་གྱི་བསྟོད་པ་དང་གླང་རི་ཐང་པའི་ཚིགས་བརྒྱད་མ་གཉིས་གསན། དེ་རེས་ཆོས་
རྗེ་དེ་བཞིན་གཤེགས་པ་རྩེས་ཐང་དུ་ཕེབས་ནས་ཚོགས་སུ་བྱང་ཆུབ་མཆོག་ཏུ་ཐུགས་
བསྐྱེད་པ་དང་། ནཱ་རོ་ཆོས་དྲུག་བསྡུས་པ་དང་
། འཇམ་དབྱངས་ཀྱི་སྒྲུབ་ཐབས་དང་
། ཚེ་
དཔག་ཏུ་མེད་པའི་མདོ་རྣམས་གསན། མ་ཎི་གྲངས་བཅད་ཀྱི་དམ་བཅའ་ཕུལ། ཆོས་
རྗེ་དེ་ཉིད་སྐུ་མཛེས་ཤིང་དྭངས་པ་ཁྲོམ་ཆེ་བ་དང་ཅ་ཅོ་ལའང་ཐུགས་མི་ཡེངས་ཤིང་
།
བསྔོ་ཡིག་གཡས་གཡོན་གཉིས་ཀ་ནས་འབུལ་བ་ལ་ཆེད་དུ་མི་གཟིགས་པར་སྤྱན་འབྲས་
མི་འགུལ་བ་ཉིད་ཀྱི་ངང་ནས་ཐོགས་མེད་དུ་ཀློག་པའི་ཡ་མཚན་ཆེན་པོ་དང་། སྣེའུ་
གདོང་གི་ཆོས་འཁོར་ལྡུམ་རའི་ཁྲི་ཁ་ན་བཞུགས་པའི་ཚེ་དབང་གྲགས་པ་རྒྱལ་མཚན་
སྐུ་མདུན་དེ་ན་སྟན་དམར་རྐྱང་པ་ཞིག་ལ་བཞུགས་འདུག །
ཁོང་དཔོན་སྐྱ་མང་པོས་བསྐོར་ནས་རྒྱལ་ཁམས་འོད་ཀྱིས་བཀང་ནས་འབྱོན་གྱི་
ཡོད་པ་ཡིན་ཏེ། སྐུ་མདུན་དེ་ན་སྣག་ཚའི་རི་ལུ་ཙམ་ཞིག་འདུག ངའི་མིག་གིས་ཆོས་
རྗེ་དེ་བཞིན་གཤེགས་འདྲ་བ་མཐོང་
། རྗེ་རིན་པོ་ཆེ་བློ་བཟང་གྲགས་པ་འདྲ་བ་མཐོང་
ཁྱེད་ཚོ་དང་ང་མི་མཉམ་གསུང་ནས་ཞལ་ཕོ་ཡང་མཛད།
སྤྱན་གཡས་ཀྱི་བྱང་གི་དགོན་དཀར་དུ་གཅིག་པུར་བཞུགས་ནས་མངོན་པ་ཀུན་
ལས་བཏུས་ལ་གཟིགས་རྟོག་མཛད་པས་ཉིན་རེ་གཞུང་ཤོག་བཅུ་ལྔ་ཙམ་ཟིན་པ་བྱུང་
།
ཁུ་བོ་སློབ་དཔོན་པས་རྩིས་དཀར་ནག་གཉིས་ཀ་མཁྱེན་པས་ས་རིས་དེ་ཇི་ཙུག་བྱེད་
པ་ཡིན་ཞུས་པས། འདི་བཞིན་བྱེད་པ་ཡིན་གསུངས་ནས་ཞལ་བཅོས་གཅིག་མཛད་
200



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
བྱུང་བས་ཐབ་འགྲམ་གྱི་ཐལ་བ་བདལ་ནས་ཅུང་ཟད་ཅིག་སྦྱངས། དེ་ནས་ཕྱག་ངར་
ལ་རི་མོ་མཛད་ཅིང་སྦྱངས་པས་བསྒྱུར་བགོད་བྱང་བར་མཁྱེན་བྱུང་བས། རྟ་ལོའི་
དགུན་དེ་རྩེད་ཐང་དུ་བླ་མ་རྐྱང་ཆེན་པ་ལ་རྩིས་ཞུས་ནས་ལྔ་བསྡུས་བཏང་
། རྒྱུ་མཚན་
རྩིས་ཀྱང་བཟང་དྷུ་ཙམ་ཞིག་གི་བར་དུ་གསན། དེ་ནས་ཀུན་མཁྱེན་ཆེན་པོའི་རྩིས་ལ་
བརྟེན་ནས་ཐུགས་ཀྱི་དཔྱོད་པ་ཉིད་ལ་ལེགས་པར་འབད་པས་ཡོངས་སུ་རྫོགས་པར་
མཁྱེན།
ལུག་གི་དཔྱིད་དེ་ཐང་པོ་ཆེར་ཆོས་བར་མཛད་ནས་གསེར་ཁང་དུ་བཞུགས། དེ་
དུས་ཀྱང་རྩིས་ལ་ལེགས་པར་བསམས་པ་ཡིན་གསུང་
། ལུག་གི་དབྱར་སོས་སློབ་དཔོན་
སྟོན་ཤཱཀ་པའི་མཆོད་རྟེན་བརྩིག་པའི་ལས་རྣམས་མཛད། དེའི་སྟོན་ཁར་སོང བ་ན་
དབང་གྲགས་པ་རྒྱལ་མཚན་གྱིས། རྗེ་རིན་པོ་ཆེ་བློ་བཟངས་གྲགས་པ་དཔོན་སློབ་ཉིས་
བརྒྱ་ཙམ་ཞིག་འོན་གྱི་བཀྲ་ཤིས་དོ་ཁར་སྤྱན་དྲངས་ནས་ཆོས་ཀྱི་འཁོར་ལོ་རྒྱ་ཆེན་པོ་
བསྐོར་བར་འདུག་པའི་དྲུང་དུ་ཐེགས། བླ་མའི་རྣལ་འབྱོར། བྱང་ཆུབ་ལམ་གྱི་རིམ་པ།
བཟང་སྤྱོད་སྨོན་ལམ། བླ་མ་ལྔ་བཅུ་པ་དང་རྩ་ལྟུང་བཅུ་བཞི་པའི་བཤད་པ། རྩ་ཤེའི་
རབ་བྱེད་དང་པོ་གཉིས་ཀྱི་བཤད་པ་སོང་བའི་མཚམས་སུ། ནཱ་རོ་ཆོས་དྲུག་གི་ཁྲིད་
གནང་བར་འདུག་པས་གསན་པར་བཞེད་པ་ན། དབང་མ་ཐོབ་པས་ཆོས་རྗེ་གུང་སྣང་
བ་ལ། བདེ་མཆོག་ལུས་དཀྱིལ་གྱི་དབང་ཞུས་ཏེ། ནཱ་རོ་ཆོས་དྲུག་ཇི་ལྟར་གནང་བའི་
གསུང་ལ་ཟིན་བྲིས་ཀྱང་མཛད། དེ་ཐོན་ནས་རྩ་ཤེའི་རབ་བྱེད་ཐ་མ་དང་། སློབ་དཔོན་
དཔའ་བོས་མཛད་པའི་སངས་རྒྱས་ཀྱི་སྐྱེས་རབས། ཚད་མའི་ལམ་རིམ། བྱང་ཆུབ་ལྟུང་
བཤགས་རྣམས་ཀྱང་གསན།
འདུལ་བ་འཛིན་པ་གྲགས་པ་རྒྱལ་མཚན་པ་ཡང་ཕྱག་ཕྱིར་ཕེབས་པ་ལ་གསང་
201



ལོ་པཎ་གྱི་རྣམ་ཐར་ཕྱོགས་བསྒྲིགས།
སྔགས་ལམ་རིམ། འཇིགས་བྱེད་ཀྱི་མངོན་རྟོགས། ལྷན་ཐབས་སྦྱིན་སྲེག་གི་ཆོ་ག་རྣམས་
གསན། སྔགས་རིམ་ལ་མཚན་ཉིད་ལམ་རིམ་གྱི་རྒྱུད་པ་འདྲ་བ་ཞིག་ཡོད་དམ་དགོངས་
ནས་འདིའི་རྒྱུད་པ་ཇི་ལྟར་ལགས་ཞུས་པས། བདག་གིས་རྗེ་རང་ལ་ཞུས་པ་ཡིན་
གསུངས་ནས་རྒྱས་པར་མི་གསུང་
། དེར་ཆོས་རྗེ་མི་ཉག་པའང་ཕེབས་བྱུང་བ་ལ། སྒྲོལ་
དཀར་གྱི་ཚེ་སྒྲུབ་གསན། མི་ཉག་པ་དེ་སྐུ་སྐྱེ་བ་སྔ་མ་རྗེ་རིན་པོ་ཆེའི་སྐུ་སྐྱེ་སྔ་མའི་ཡུམ་
ཡིན་པ་དེའི་རྒྱུ་མཚན་གྱིས་རྗེ་ལ་ཐུགས་ཤིན་དུ་ཉེ་བ་ཞིག་ཡོད་པར་འདུག་གསུང་
། རྗེ་
རིན་པོ་ཆེ་དེ་གཉལ་གྱི་མོ་ལའི་ལ་རྩར་དགོང་གཅིག་བཞུགས་པའི་དུས་སུ། རྗེ་བཙུན་
བྱམས་པ་སྐུ་རི་རྒྱུད་ཙམ་གཟིགས་པའི་ལ་ནས། རིགས་ཀྱི་བུ་སངས་རྒྱས་འཇིག་རྟེན་དུ་
བྱོན་པ་འདྲ་བ་ཞིག་འབྱུང་བར་ཤེས་པར་གྱིས་ཤིག །ཅེས་ལུང་བསྟན་པ་ལྟར་བྱུང་སྟེ།
ཁོང་གསོ་སྦྱོང་མཛད་པ་ལ་ཕེབས་པའི་ཚེ། རི་ཐམས་ཅད་ཀྱང་འགུལ་ཞིང་ཡོད་པ་སྙམ་
བྱེད་ལ། གསོ་སྦྱོང་གི་ལས་ལ་མི་དབང་པའི་སྐྱེ་བོ་ཐ་མལ་པའི་ཚོགས་ཕ་ཟད་ནས་བལྟ་
བ་རྣམས་ཀྱང་དད་པ་རང་དབང་མེད་པ་སྐྱེ་བར་འདུག །
གསང་བའི་བདག་པོས་ལས་ཀྱི་རྡོ་རྗེ་ལ་གསུངས་པ་ན། འདིའི་ཡོན་ཏན་གྱི་
མཐའ་ངེད་ཀྱིས་ཀྱང་མི་རྟོགས་གསུངས་པ་དེ་ལས་ལྷག་པའི་བསྔགས་པ་བརྗོད་རྒྱུ་
མི་སྣང་ནའང་། རྗེས་སུ་འཇུག་པ་རྣམས་ཞུས་ལན་བདུད་རྩིའི་སྨན་མཆོག་ལ་དེ་ཙམ་
གྱི་རྩིས་མེད། རྗེ་རིན་པོ་ཆེ་དེ་གདུལ་བྱ་ཕྱོགས་གཅིག་པ་ཚོ་ཞིག་འདུལ་དུ་བྱོན་པར་
འདུག་པས། གྲུབ་པའི་མཐའ་རྣམས་ཀྱང་གདུལ་བྱའི་བསམ་པའི་དབང་གིས་འབྱུང་
བ་ཡིན་ཏེ། དཔེར་ན། གནས་དེར་དྲང་ངེས་རྣམ་འབྱེད་གསུང་བའི་སྐབས་སུ། འདིར་
བཤད་པ་དང་འགལ་བ་མིན་པའི་དྲང་ངེས་ཀྱི་འབྱེད་ལུགས་ཤིག་ཐེག་པ་ཆེན་པོ་རྒྱུད་
བླ་མ་ནས་བཤད་འདུག་ཅེས་ཚོགས་སུ་གསུང་ནའང་། གདུལ་བྱ་རྣམས་ལ་དེའི་སྣོད་
202



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
མེད་པས་ཕྲིན་ལས་དེ་འདྲ་ལ་གསུང་དེ་བྱུང་བའི་དུས་སུ་མཎྜལ་ཕུལ་ནས་གསོལ་བ་
འདེབས་མི་གཅིག་ཀྱང་མ་བྱུང་
། ངེད་རང་གི་ཁ་མཁོས་ལ་དཔེས་བློ་བསྐྱེད་ཤིན་ཏུ་ཆེ་
བར་བྱུང་།
ཐོས་པ་ཙམ་ལ་མི་འཇོག་པར་རང་གི་ཤེས་རབ་ཀྱིས་གསུང་རབ་ལ་ལེགས་
པར་དཔྱོད་པ་དང་། འཕྲལ་གྱི་མཛད་པའི་ཚུལ་རྣམས་རྗེ་ཁོ་ན་ལ་ཐུགས་དད་པ་ཡིན་
ནོ༑ །
ལུག་གི་དགུན་དེ་དུས་འཁོར་ལ་ཐུགས་སྦྱོང་བར་བཞེད་ནས་བླ་མ་རྐྱང་ཆེན་
པའི་དྲུང་དུ་གསོལ་བ་བཏབ་པས། དེ་ལ་སྦྱོར་དྲུག་གི་ཁྲིད་ཐོབ་དགོས་གསུང་
། བསམ་
གཏན་གླིང་ལྟ་བུར་བཞུགས་ནས་ཁྲིད་གནང་པར་ཞུས་པས། ང་ཁྲིད་བྱེད་ཀྱི་མེད་
གསུང་། འོ་ན་སུ་ལ་ཞུ་ཞུས་པས། འཇུ་ལྷ་ཁང་སྟེངས་སུ་ཞུས་གསུང་
། འདི་ལ་ཁྲིད་
གནང་བ་ཞུ་གསུང་བའི་ཞུ་ཡིག་གཅིག་གནང་ན་ཡོང་ངམ་ཞུས་པས། ལོས་ཡོང་ངའི་
བླ་མ་ཡིན་གསུངས་ནས་ཞུ་ཡིག་མཛད་པ་བསྣམས་ནས་ལྷ་ཁང་སྟེངས་སུ་གསོལ་
འདེབས་སུ་ཐེགས་པས་ཆས་ཁ་ཁྱེར་ལ་བྱོན་ཅིག་གསུང་། དེ་ནས་ཆས་ཁ་བསྣམས་
ནས་ཐེགས་ཏེ་དུས་ཀྱི་འཁོར་ལོའི་མཆོག་དབང་
། སྦྱོར་དྲུག་གི་སོར་བསམ་ཡན་ཉམས་
ཁྲིད་དུ་གནང་
། ངོ་སྤྲོད་གསང་དོན་རབ་གསལ་གྱི་ལུང་
། བླ་མ་གསང་འདུས་དང་།
ཐོད་ཕྲེང་རྩལ་གྱི་དབང་རྣམས་གསན་གྲུབ་པའི་འཕྲལ་དུ། བླ་མ་རྐྱང་ཆེན་པ་ཤཱཀྱ་
ཤྲཱི་ཆུ་མིག་དགོན་སར་དུ་སྤྱན་དྲངས་ནས་དཔལ་དུས་ཀྱི་འཁོར་ལོའི་རྒྱུད་འགྲེལ་བ་
དང་བཅས་པ་འཇམ་དབྱངས་ཆོས་མགོན་པའི་ས་བཅད་དང་མཆན་བུ་ལ་བརྟེན་
ནས་གནང་བ་ལ། བར་ཆད་འབྱུང་ཉེན་ཡོད་ཅེས་ཤིན་ཏུ་འགྲུས་པར་གསུངས་པའི་ཚེ།
ངས་ཡིད་གཞུངས་ནས་ཉན། ངའི་ཟླ་ལ་སློབ་དཔོན་ཆོས་དབང་ཡོད་ཀྱང་། ཁོང་ཆོས་
ཟུག་འཕྲལ་ལ་གཉིད་དུ་འགྲོ་ཞིང་འདུག །ཞག་ཉི་ཤུ་རྩ་བརྒྱད་ལ་བཤད་པ་རྫོགས་
J་བ་
203



ལོ་པཎ་གྱི་རྣམ་ཐར་ཕྱོགས་བསྒྲིགས།
ཆོས་
པས༑ ལུང་ལྟ་བུར་སོང་ནའང་བྱིན་རླབས་ཀྱིས་ཐུགས་བསྐྱེད་ཆེ་བར་བྱུང་གསུང་།
སྔར་ཆོས་རྗེ་རྒྱལ་ཚབ་རིན་པོ་ཆེས་གསང་སྔགས་བླ་མེད་ཀྱི་བདེ་ཆེན་གྱི་ངོས་
འཛིན་གྱི་རྩོམ་པ་གཟིགས་པས། དེ་ལ་ཐུགས་འགྲོ་བ་བྱུང་ནས། སྐབས་ཤིག་ཏུ། དེ་
ལེགས་པར་འདུག་སྟེ་དེར་བདེ་ཆེན་དེ་བདེ་བ་གཞན་འདི་ཡང་མིན་འདི་ཡང་མིན་
ཞེས་མཐའ་བཅད་ནས། རང་ལུགས་ཞུ་བདེ་ལ་ངོ་བཟུང་འདུག་ཚུལ་ཞུས་པས། དེས་
མི་འོང་ཆགས་པ་དཀར་པོའི་ཕྱོགས་ཀྱང་མ་ཡིན། ཆགས་བྲལ་ནག་པོའི་ཕྱོགས་ཀྱང་མ་
ཡིན་པའི་བཅུ་དྲུག་པ་ཟེར་བ་ཞིག་ཡོད་པ་ཡིན་གསུང་བ་དེ་ལ་ཐུགས་ཆེས་ལྷག་པར་
འཁྲུངས་ནས། དེ་གཅིག་པུས་ཆོག་པར་ཡོད། དེ་རེས་ཞབས་ཏོག་ཆེ་བར་མ་གྲུབ།
རྗེ་དེ་ཐུགས་སྤྲོས་པ་ཆུང་བས། བླ་མ་ཆོས་རྫོང་བས་མི་ཁ་ཡར་ཞིག་ལ་དཀྱིལ་འཁོར་
གྱི་ཐིག་བསླབ་ཅིང་འདུག་པས། རྐྱང་ཆེན་པའི་དྲུང་དུ་ང་ལ་དུས་འཁོར་གྱི་ཐིག་ཅིག་
སློབ་པར་ཞུ་ཞུས་པས། ངས་མི་ཤེས་གསུང་ནས་མ་གནང་གསུང་
དེའི་དབྱར་རྐྱང་ཆེན་པ་དང་དཔོན་སློབ་གཉིས་ཀྱིས་ལྷ་ཁང་སྟེངས་སུ་ཐེགས་
ནས༑ དཔལ་དུས་ཀྱི་འཁོར་ལོའི་རྡུལ་ཚོན་གྱི་དཀྱིལ་འཁོར་དུ་དབང་བདུན། གོང་མ་
ཆེན་པོ། རྡོ་རྗེ་སློབ་དཔོན་བདག་པོའི་དབང་ཡོངས་སུ་རྫོགས་པ་དང་
། རླུང་ཆེན་པས་
གསན་པའི་ཞར་ལ། ཇོ་ནང་ཀུན་མཁྱེན་ཆེན་པོས་མཛད་པའི་ངེས་དོན་རྒྱ་མཚོའི་ལུང་
ཡང་གསན། མདོ་སྔགས་ཀྱི་སྐུ་ཡོན་རྫོགས་པས། རྟག་ཏུ་བླ་མ་དགེ་བའི་གཤེས་གཉེན་
རྣམས་དང་། ཆོས་ཀྱི་འབེལ་གཏམ་གྱིས་དུས་འདའ་བར་མཛད།
ལོ་དེའི་སྟོན་མ་དབྱར་གྱི་དུས་སུ། མཁན་ཆེན་སངས་འབུམ་པས་སྤྱན་གཡས་
ཀྱི་གཙུག་ལག་ཁང་ཁྱམས་དང་བཅས་པ་ལ་ལྷ་རིས་མཛད་པའི་ཞིང་ཁམས་སོ་སོའི་
ཞལ་ཡིག་ཕལ་ཆེ་བའི་བརྩོམ་པ་དང་
། གསེར་གཉེར་མཛད་དེ། སོ་སོའི་གསེར་རྣམས་
204



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
བསྡུས་ནས་ལེགས་པར་འདུལ་དུ་བཅུག། དེར་རྗེས་ཚུར་སྤྲད་པ་ལས་མི་དམའ་བ་རེ་སོ་
སོར་བཀྱེ་བས། སྟོན་པ་བྱང་ཆུབ་དཔལ་ན་རེ། དེ་ཚུགས་བྱས་པས་ཁེབ་བམ་ཟེར། ངས་
ཨའུ་རྩི་བྱས་ནས། ཐམས་ཅད་རི་མོ་བ་རྣམས་ལ་བཀྱེ་བས་སེ་བ་བཅུ་བརྒྱད་ལྷག་བྱུང་
གསུང་།
རི་མོ་རྣམས་ཕལ་ཆེར་ཚར་ནས་དེའི་རབ་གནས་ལ་མལ་གྲོ་ནས་རྒྱལ་སྟེངས་
སྤྱན་སྔ་རིན་ཆེན་འཕེལ་བ་སྤྱན་འདྲེན་པར་ཕྱགས་ཕྱིར་སློབ་དཔོན་ཆོས་དབང་དང་
ཉེ་གནས་གཞན་ཞིག་དང་གསུམ་གྱིས་ཐེགས། འོན་གྱི་ཁབ་རོད་ཀྱི་ལ་རྒལ་མཚམས་
ཀྱི་རི་སྟོངས་ན། མི་སྐྱ་ཞྭ་དཀར་སྐྱ་རུག་གེ་བ་མང་དུ་ཚོགས་འདུག་པ་རྣམས་གཏམ་དྲི་
ཞིང་འདུག །
དེ་ནས་དཀྱུས་ཐང་དུ་ཕེབས་པའི་ཚེ་མི་ལྔ་དྲུག་ཅིག་འདུག་པ་རྣམས་ན་རེ།
གར་འབྱོན། ཅི་བྱེད་ཟེར། ངེད་རྒྱལ་སྟེངས་སུ་འགྲོ་གསུངས་པས། འོ་ན་ཕ་ཇོ་ཕ་གིའི་
ཟླ་ལ་བྱོན། ཁོང་རྒྱལ་སྟེངས་པའི་སྐུ་ཉེ་ཡིན་ཟེར་བས། ཕ་ཇོ་རྟ་མགྲིན་ཞེས་བྱ་བའི་ཕྱིར་
བྱོན་ནས་དེ་ནུབ་ཁོང་གི་སར་བཞུགས་པས་ཆར་ཆེ་ཞིང་ཁང་པ་ངན་པས་འོ་བརྒྱལ་
བར་བྱུང་། སང་ནམ་མ་ལངས་པ་ནས་ཐེགས་པས་ཁོང་ན་རེ། ཁྱེད་རྣམས་ལམ་འདི་ཁ་
གནོན་བྱོན་ལ་ཟམ་པ་ཞིག་ཡོད་པ་བརྒལ་བ་ན་ཁང་པ་འདི་འདྲ་ཞིག་ཡོད། དེ་ན་སློབ་
དཔོན་ནམ་མཁའ་བྱ་བ་ཡོད་པས་སྐྱོལ་གྱིས་ཟེར་བ་བཞིན་ཐེགས་ནས། སློབ་དཔོན་
ནམ་མཁས་བསྐྱལ་ནས་རྒྱལ་སྟེངས་སུ་ཕེབས། སྤྱན་སྔ་ལོག་མའི་ཁྲོད་དུ་བཞུད་འདུག་
པས་དེར་བྱོན། ཞུ་བ་ཕུལ་བས་ཕེབས་པར་ཞལ་གྱིས་བཞེས་ནས་སྤྱན་དྲངས་ཏེ་སྤྱན་
གཡས་སུ་ཕེབས།
དེའི་ཚེ་སྤྱན་སྔའི་དྲུང་དུ། སྤྱོད་འཇུག །བླ་མ་ལྔ་བཅུ་པ། སྡོམ་པ་ཉི་ཤུ་པ། མཆིམས་
ཀྱིས་མཛད་པའི་གནས་བརྟན་གྱི་གསོལ་འདེབས་ཆེན་མོ། འདའ་ཁ་མའི་གདམས་པ།
205



ལོ་པཎ་གྱི་རྣམ་ཐར་ཕྱོགས་བསྒྲིགས།
རྣམ་འཇོམས། སྨན་བླ། བྱམས་སྨོན། སྐྱིད་སྡུག་ལམ་ཁྱེར། སྤྱན་རས་གཟིགས་ཞལ་གཅིག་
ཕྱག་བཞི་དང༌
། ཕྱག་རྡོར་གཏུམ་ཆུང་གི་སྒྲུབ་ཐབས། དམིགས་པ་སྐོར་གསུམ། གནས་
གྱུར་རྣམ་པ་ལྔ། རྟེན་འབྲེལ་བཅུ་གཉིས། འཁོར་འདས་རྟེན་འབྲེལ་མ། སྐར་མ་རབ་
རིབ; ལམ་རིམ་ཟབ་རྒྱ་མ། དགོངས་ལྡེམ་དགོངས་བརྒྱད། རྣལ་འབྱོར་རྣམ་ལྔ། སྒྲོལ་
མའི་བསྟོད་པ་རྣམ་དག་གཙུག་གི་ནོར་བུ། སྟོབས་བཞིའི་སྡིག་བཤགས་ཀྱི་མན་ངག །
ཆོས་སྤྱོད་བཅུའི་མན་ངག །ཀཾ་ཀ་ནི་དང་། དུརྒའི་གཟུངས། ལྟུང་བཤགས། མཚན་
བརྗོད། གཙུག་ཏོར་འབར་བ། ལམ་རིམ་གཉེན་པོ་མ། བསླབ་གསུམ་མ། ཕྱག་རྡོར་འཁོར་
ཆེན༑ བཟང་སྤྱོད། སྒྲོལ་མ་ཡིད་བཞིན་འཁོར་ལོ། ནག་ཚོ་དང་ཕྱག་སོར་བའི་འགྲོ་ཆོས།
འཇམ་དབྱངས་དཀར་པོ། ཀུ་སུ་ལུའི་ཚོགས་སོག །འཕོ་བའི་མན་ངག ། སྤོ་ཏོ་བའི་དཔེ་
ཆོས་རྩ་འགྲེལ། ལོ་པའི་ལམ་རིམ་རྣམས་གསན།
སྤྱན་སྔ་དེ་གདུང་ཆོས་དྲུག་ཚའི་འབྲོག་པར་འདུག །སྐུ་གཞོན་པའི་དུས་ནས་
གསང་ཕུ་དང་སྐྱོར་མོ་ལུང་ལ་སོགས་པར་སྡེ་སྣོད་ལ་ཐུགས་ལེགས་པར་སྦྱངས། སྤྱན་
སྔ་ཆོས་ཀྱི་རྡོ་རྗེ་ལ་སོགས་ལས་བཀའ་གདམས་ཀྱི་གདམས་པ་མང་དུ་གསན་ནས་སྐུ་
ཉམས་སུ་བཞེས་པ། ཐ་ན་སྨན་ཚུན་ཆད་མཁས་པར་མཁྱེན་པ་ཞིག་ཡིན་གསུང་གུས་
པ་ཆེན་པོ་མཛད། དེ་ཡང་ཐུགས་དགྱེས་པར་བྱུང་ནས་ཐེགས་ཁར་སློབ་དཔོན་གཞོན་
ནུ་དཔལ། ཁྱེད་དུས་ཀྱི་འཁོར་ལོ་ལ་ཐུགས་འདོད་ཆེ་བར་འདུག་པས། ངེད་ཀྱི་ཡུལ་
ན་བླ་མ་རིན་རྒྱལ་བ་ཞེས་བྱ་བའི་དུས་འཁོར་ལེགས་པར་མཁྱེན་ནས་གསུང་བ་ཞིག་
ཡོད༑ ཁོང་ལ་གསན་པས་ཆོག་པས་གཤེགས། ངེད་ཀྱིས་ཁྱེད་ཀྱི་བདག་རྐྱེན་དང་འཚོ་
བ་ཡང་སྦྱོར་གསུངས་པས། འཇམ་དབྱངས་རིན་རྒྱལ་བ་དེ་ལ་གུས་པར་བྱུང་ནའང་
ལས་འབྲེལ་ཞིག་གིས་གཙང་ཕྱོགས་སུ་ཕྱིན་ནས་ཀུན་མཁྱེན་ཤངས་པའི་དྲུང་དུ་ཉན་
206



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
པ་ཡིན་གསུང་།
སྤྲེའུ་ལོའི་སྟོན་འཇུག་ཏུ་སོང་བ་ན་ལྷ་ཁང་སྟེངས་སུ་ཐེགས་ནས། གསུམ་ལྡན་གྱི་
བླ་མ་ཞུ་བ་ཡིན་ཞེས་སེམས་འགྲེལ་སྐོར་རྣམས་ཚད་མར་གསན།
དེ་ནས་དགུང་ལོ་ཉེར་ལྔ་པ་མེ་ཕོ་སྤྲེའུ་ལོ་ཟླ་བ་བཅུ་གཉིས་པའི་ནང་དུ་སློབ་
དཔོན་སྟོན་ཤཱཀ་པ་དཔོན་སློབ་དགུ་བཅུ་རྩ་གཉིས་རིན་སྤུངས་པ་དཔོན་གཡོག་གིས་
ཆོས་བར་ལ་སྤྱན་དྲངས་པའི་ཕྱགས་ཕྱིར་ཐེགས། བདེ་ལྡན་རྫོང་དུ་བཞུགས་ནས་སློབ་
དཔོན་པས་ཕར་ཕྱིན་ལེགས་པར་གསུངས་པ་རྣམས་གསན། ཞོགས་པ་ཞིག་ངེད་གསུམ་
གྱིས་འཛིན་འགྲན་བྱས་ནས་དྲག་ཤུལ་ཅན་གྱིས་ཞུས་པའི་མདོ་གཟུང་བས་དགེ་
འདུན་ཚ་བཞེས་ལ་འདུས་པའི་སྐབས་སུ། སློབ་དཔོན་ལ་སོ་སོར་ཕུལ་བས་ངས་ཆོས་
ཤོག་ཕྱེད་དང་བདུན་ཟིན། མཁན་ཆེན་ཀུན་རྒྱལ་བས་ལྔ་སྤྲད། སློབ་དཔོན་ལྷ་དབང་
གིས་གཉིས་སྤྱད་པས་སློབ་དཔོན་པའི་གསུང་ནས། ཁོ་དེ་ཚོ་མི་ཚེ་སྟོང་པར་སྐྱལ་གྱི་
གསུང་དུ་བྱུང་། དེར་ཟླ་བཞི་བཞུགས།
དཔོན་སློབ་རྣམས་དབུས་སུ་ཕེབས་ཁར་སློབ་དཔོན་པའི་དྲུང་དུ། བདག་རེ་ཞིག་
ཡོན་ཏན་གཅོད་ཅིང་གཙང་ཕྱོགས་སུ་ཕྱིན་ན་བསམ་པས། དཔོན་པོ་ཀུན་རྡོར་ལ་ངོ་
སྦྱོར་མཛད་པ་ཞུས་ནས་རྩང(གཙང)ཕྱོགས་སུ་ཐེགས་པའི་ལམ་ཞིག་ཏུ། ཁམས་པ་མི་
ཉག་རྟ་པ་ཆང་གིས་མྱོས་པ་ཞིག་རྙིང་ལ་བྱུང་
། ལམ་ཟུར་ཟེར་བས་བཟུར་བྱོན་ཡང་།
དེས་རལ་གྲི་བཏོན་ནས་དེད་ཅིང་རྒྱབ་པ་སྐུ་རྒྱབ་ཀྱི་འབོག་ཁྲེས་ལ་ཕོག་ཀྱང་རྨ་མ་བྱུང་།
སླར་བརྡེག་པར་བརྩམས་པས་རལ་གྲི་ས་ལ་ལྷུང་། དེར་ཐུགས་ངར་ལངས་ཏེ། རྟ་རྒྱབ་
ཏུ་རྒྱངས་ཀྱིས་མཆོངས། གྲི་ཆུང་ཡོད་པ་བསྣུན་རྩིས་ཀྱི་མོད་ལ་གཉེན་པོས་ཟིན། རྟ་ཁ་
ནས་ས་ལ་བསྐྱུར་བ་ཙམ་མ་གཏོགས་གནོད་པ་གཞན་ཅི་ཡང་མ་བྱས་གསུང་
།
207



ལོ་པཎ་གྱི་རྣམ་ཐར་ཕྱོགས་བསྒྲིགས།
ཤངས་ཀྱི་རི་བོ་དགེ་འཕེལ་དུ་ཀུན་མཁྱེན་ཤངས་པའི་དྲུང་དུ་ཐེགས་པས་མྱུག་
ཕྱོགས་སུ་ཐེགས་ནས་མི་བཞུགས་པར་ཞག་གསུམ་ཙམ་སོང་བ་དང་ཕེབས་བྱོན་པས།
གཟིམས་ཁང་ལ་ཐེགས་པའི་ལམ་གྱི་རྡོ་སྟེགས་གཅིག་ལ་སྐུ་ངལ་མཛད་པའི་སྐུ་མདུན་
དུ་ཕྱག་ཕུལ། བདག་དབུས་ཕྱོགས་ནས་འོངས་པ་ཞིག་ལགས། ཁར་སང་ནས་རིན་
དཔུངས(སྤུངས)སུ་ཆོས་བར་ལ་འོངས། དེ་ནས་འདིར་ཞབས་དྲུང་དུ་འོངས་པ་ལགས།
དུས་འཁོར་རྒྱུད་འགྲེལ་གྱི་བཤད་པ་ཅིག་ལ་འདོད་པ་ཆེ་བར་ཡོད་པས་ཐུགས་རྗེས་
འཛིན་པ་ཞིག་འོང་ངམ་བསམ་ནས་འོངས་པ་ལགས་པས་ཐུགས་རྗེས་འཛིན་པར་
ཞུས་པས། འོ་དེ་ལེགས། ངས་རི་མགོ་འདིར་བསྡད་ནས་དབང་ཞིག་ཀྱང་ནར་མར་
བྱས་པ་ཡིན་ཏེ། སློབ་དཔོན་གཞོན་བློ་བའི་གསུང་མ་ལེགས་པ་ཞིག་གིས་དུས་འཁོར་
གྱི་དབང་ཚུན་ཆད་ནས་ཞུ་མཁན་མི་ཡོང་བར་འདུག །ཉིད་དུས་འཁོར་རྒྱུད་འགྲེལ་ལ་
འདོད་པ་ཡོད་པ་དེ་ལེགས་གསུངས་ནས་ཞལ་གྱིས་བཞེས་བྱུང་གསུང་
།
དེར་ཟླ་བ་ལྔའི་བར་དུ་བཞུགས་ནས་རྒྱུད་འགྲེལ་གྱི་བཤད་པ་ལེགས་པར་གསན།
ཆོས་ཐུན་དེའི་ངོ་སྐལ་གྱི་ཆོས་རྗེ་བླ་མའི་ཊི་ཀའི་ལུང་ཡང་འཕྲལ་དུ་གནང་
། བཤད་
པ་ནི། བུ་སྟོན་ཐམས་ཅད་མཁྱེན་པའི་ས་བཅད་དང་མཆན་བུ་ལ་བརྟེན་ནས་གསུང་
བའི་བཤད་པ་གྲོལ་ཁར། ད་ཉིད་ཀྱིས་དུས་འཁོར་ལེགས་པ་ཤོད་ཅིག །དང་པོར་དུས་
འཁོར་རང་ལ་འཇུག་པ་དཀའ་བས་རྩིས་བཞིན་སློབས་ལ་དེ་རྗེས་དུས་འཁོར་ལ་སྦྱོར་
གསུང་བའི་བཀའ་ལུང་བཟང་པོ་ཡོད། བླ་མ་དེས་ཐུགས་རྗེས་བཟུང་
། སྐུ་དྲིན་ཆེ་ཞེས་
ཡང་དང་ཡང་དུ་གསུང་ཞིང་སྤྱན་ཆབ་ཁོ་ན་འབྱོན་པ་ཡིན། དབང་ནར་མར་གནང་
བ་རྣམས་ཀྱང་ལེགས་པར་གསན་པས། མཆོད་གཡོག་རྣམས་ཀྱིས་དཀྱིལ་འཁོར་གྱི་
ཐིག་འདེབས་པ་རྣམས་ལ་འཕྲལ་དུ་གཟིགས་པས་ཐིག་རྣམས་ཀྱང་ཚེགས་མེད་དུ་
208



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
།
16
མཁྱེན། དགེ་བཤེས་ཁྲ་ཧུལ་ན་རེ། ངེད་རང་གཉིས་དྲུང་ཆེན་དཔལ་བཟང་པ་འདི་
ལ་ཐིག་ཅིག་བསླབས་པ་འཐད་ཟེར་བས། ཐིག་རང་ལ་སློབ་དཔོན་ཟུར་དུ་བསྟེན་མི་
དགོས་པར་འདུག །མི་ཞུ་གསུངས། ཕྱིས་སུ་སོང་དུས་ཁོང་སྐྱེས་བུ་དམ་པ་དེ་ལ་ཆོས་
མང་དུ་ཞུ་རྒྱུར་འདུག་སྟེ། མ་ཤེས་པར་སྣང་གསུང་
།
ཀུན་མཁྱེན་པའི་དྲུང་དུ་དབང་གསན་པའི་སྐབས་སུ་ཟངས་ཀྱི་གཏོར་ཆ་ཞིག་
ཡོད་པ་ཕུལ་བས་དེས་ལང་ཕྱིད་ཅིག་མི་ཡོང་གསུང་
། དབུ་མ་ལུགས་དང་སེམས་
ཙམ་ལུགས་ཀྱི་ཐུགས་བསྐྱེད་ཀྱང་ལེགས་པར་གསན། བུ་རིན་པོ་ཆེའི་མངོན་དཀྱིལ་
གྱི་སྟེང་ནས་དུས་འཁོར་གྱི་དབང་ཡོངས་སུ་རྫོགས་པ། གློ་བོ་ལོ་ཙ་བ་ནས་རྒྱུད་པའི་
དུས་འཁོར་སྡོམ་ཆེན་གྱི་དབང་
། དགེ་ལྡན་གདན་ས་བ་ཆོས་རྗེ་ལེགས་པ་བས་གསོལ་
བ་བཏབ་ནས་དེའི་ཞར་ལ་ཆོས་རྗེ་བླ་མའི་ཡིག་ཆའི་སྟེང་ནས་དུས་འཁོར་གྱི་དབང་
ཡོངས་སུ་རྫོགས་པ། གཤེད་དམར་ལྷ་བཅུ་གསུམ་མ། དགྲ་ནག །གདོང་དྲུག །གཤེད་
དམར་ལྷ་ལྔ། བདེ་མཆོག་ལུ་ཡི་བ། ནག་པོ་པ། དྲིལ་བུ་པ། ཀྱེ་རྡོར་ས་ལུགས་ཀྱི་རྡུལ་
ཚོན་དང༌། ལུས་དཀྱིལ་གྱི་དབང་བསྐུར། གཞན་ཡང་འཁོར་ལོ་ཆེན་པོ། མཁའ་འགྲོ་
རྒྱ་མཚོ། གསང་འདུས་མི་བསྐྱོད་པ། འཇམ་རྡོར། འཇིག་རྟེན་དབང་ཕྱུག །གུར་རིགས་
བསྡུས། རྣམ་སྣང་མངོན་བྱང་། ཚེ་དཔག་མེད་འཆི་མེད་རྔ་སྒྲ་ཛེ་ཏཱ་རིའི་ལུགས། རྒྱུད་
སྡེ་ལྔའི་དབང་། སྦྱོང་རྒྱུད་དཀྱིལ་འཁོར་བཅུ་གཉིས་ལས། ཤཱཀྱ་ཐུབ་པ། ཚེ་དཔག་མེད།
ཕྱག་རྡོར་གསུམ། དོན་ཞགས་ལྷ་ལྔའི་རིག་གཏད། སྒྲོལ་མ་ཀུ་རུ་ཀུལླེའི་བྱིན་བརླབས།
འཇམ་དབྱངས་སྨྲ་སེང་གི་རྗེས་གནང་
། རིགས་གསུམ་སྤྱིའི་རིག་གཏད། སྤྱན་རས་
གཟིགས་ཕྱག་སྟོང་སྤྱན་སྟོང་གི་རིག་གཏད། གཟུངས་གྲ་ལྔ་རྣམས་ཀྱི་རྗེས་གནང་སྙིང་
པོ་དོན་གསུམ། རྟེན་འབྲེལ་སྙིང་པོའི་ཁྲིད། གཏོར་དབང་བར་ཆད་ཀུན་སེལ། བླ་མ་
209



ལོ་པཎ་གྱི་རྣམ་ཐར་ཕྱོགས་བསྒྲིགས།
མགོན་པོ་དབྱེར་མེད། གྲིབ་སེལ། གསང་སྒྲུབ། གནད་དབབ། ཡུམ་ཅན། མགོན་པོ་ཡིད་
བཞིན་ནོར་བུ། ལྷ་བཞི་དྲིལ་སྒྲུབ་རྣམས་གསན།
རི་བོ་དགེ་འཕེལ་དང་ཉེ་བར་ཆོས་རྗེ་སྒྲོལ་མ་བ་ཕེབས་བྱོན་པས། ཀུན་མཁྱེན་
ཆེན་པོའི་དྲུང་དུ་ཁོང་ངེད་རང་འདི་སྤྱན་འདྲེན་ལགས་སམ། ཞུས་པས། རྟ་ནག་ན་
ངེད་ཚོ་ཡོན་མཆོད་ལེགས་པོའང་ཡོད། ཁོང་གི་ཡབ་ལ་ངས་དབང་ཡང་ཞུས་པས་སྤྱན་
འདྲེན་དགོས་ཏེ། ཁོང་པ་སྒོབ་དིར་ཆེ་གྲགས་ནས་གསུང་ཡང་སྤྱན་དྲངས་ཕེབས་པ་ལ་
བཞུགས་སྟན་མཐོན་པོ་མཛོད། བླ་བྲེས་ཀྱང་ལེགས་པར་འབུབས་མཛད་ཀྱི་འདུག །དེ་
རེས་ངས་ཆོས་ཉན་ནས་ཕྱིར་འོངས་པ་ཞིག་དང་ཁོང་ཕྱིན་ནས་ནང་དུ་བྱོན་པ་ཞིག་
སྐས་མགོ་གཅིག་ཏུ་མཇལ། ཕྱག་ནི་མ་འཚལ། རྙིང་མ་ལ་ཤེས་འདོད་ཆེ་བར་ཡོད་པས་
བློ་ནི་འགྲོ་བར་བྱུང་གསུང་
། དེར་བཞུགས་རིང་གི་འཕྲལ་གྱི་གསོལ་ཆས་རྣམས་ནི་
འབྲོང་པོ་སྒང་ནས་དཔོན་པོ་ཀུན་རྡོར་གྱིས་ཕུལ། བླ་མ་དགྱེས་ཤིང་དགེ་འདུན་རྣམས་
ཀྱང་བྱམས་པར་བྱུང་བ་ཡིན་གསུང་
།
དེ་ནས་འུག་པ་ལུང་དུ་བྱོན་ནས་ཡང་དབེན་པའི་དྲུང་བཤེས་གཉེན་པ་ལ་
གསང་རྙིང་གི་རྒྱུད་འགྲེལ་པ་དང་བཅས་པ་དང་
། དབང་རྣམས་གསན་རྩིས་སུ་མཛད་
ནས་བྱ་ལོའི་དགུན་དེ་ཡང་དབེན་དུ་བཞུགས། ཕ་ཇོ་པད་བསམ་ཞེས་བྱ་བ་ལ་གནས་
པོ་བཅོལ། སྒྲོ་སྡུག་པའི་ཆོས་ལྔ། ཡང་དག་མེ་དགུའི་བུམ་དབང་རྣམས་གསན། མཚན་
གནས་པོའི་སར་ཞུགས་ནས་མ་ཎིའི་དམ་བཅའ་ཡོད་པ་རྣམས་ལ་ཐུགས་དམ་མཛད།
ཉིན་ལ་མའི་སྤྱིལ་པོ་འདུག་པས་དེར་བཞུགས་ནས་གསང་སྙིང་ཐུགས་ལ་བཟུང་
། སྒྱུ་
འཕྲུལ་གྱི་དབང་ཞུས་པས་གནས་པོ་ན་རེ། ཆ་རྐྱེན་མང་དུ་དགོས་ཟེར་ནས་མ་བྱུང་
།
དེ་ནས་དགུང་ལོ་ཉེར་བདུན་པ་མེ་ཕོ་ཁྱིའི་ལོའི་དཔྱིད་སྣར་ཐང་དུ་སྒྲ་སློབ་ཏུ་
210



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
ཐེགས་ཏེ་ཆེན་པོ་སང་གྷ་ཤྲཱི་པ་ལ་གཏུགས། སློབ་ཕན་གྱི་སྟེངས་ནས་ཀ་ལཱ་པའི་སྒྲའི་ས་
རིས་ཚང་མར་བཏང་
། ཡུན་ཟླ་བ་བཞི་འགོར། དེའི་རིང་ལ་མཁན་ཆེན་གྲུབ་པ་ཤེས་
རབ་པ་ལ་ལམ་མཆོག །མཆིམས་ཀྱི་གནས་བརྟན་ཆེན་མོ། བསླབ་བཏུས། སྐྱེས་རབས།
ཆེད་དུ་བརྗོད་པའི་ཚོམས། བྱང་ས། མདོ་སྡེ་རྒྱན་འགྲེལ་པ་དང་བཅས་པ་རྣམས་གསན།
ཐུགས་ལ་ལེགས་པར་བཏགས། སྒྲུབ་སྲངས་ཤེས་བྱ་བའི་གདམས་པ་ཁྱད་པར་ཅན་
ཞིག་བཞུགས་ཟེར་བས་གནང་བའི་ཞུ་བ་ཕུལ་བས། འདིར་མི་འོང་གསུངས་ནས་མ་
གནང་
། ཕྱིས་སུ་སོང་དུས་གྲུབ་ཆེན་མན་ལུང་པའི་གདམས་པར་འདུག་གསུང་
། བསྟན་
འགྱུར་བཞུགས་པའི་འཇམ་ལྷ་ཁང་དུ་གཞི་ཕབ་ནས། བསྟན་འགྱུར་པོ་ཏི་གཉིས་
གསུམ་རེ་གཡར་ནས་གཟིགས། ཚར་བ་དང་དེ་བཏང་ནས་ཡང་གཡར་ཏེ། གཟིགས་
རྟོག་མང་དུ་མཛད་པས། བསྟན་འགྱུར་གྱི་གཟིགས་རྒྱ་ཐམས་ཅད་དེ་ནས་བྱུང་བ་ཡིན།
དེ་ནས་སློབ་དཔོན་སྒྲ་པ་ལ་ཆོས་རྗེ་རོང་ཆེན་པའི་སྤྱན་འདྲེན་བྱུང་ནས་ལ་
སྟོད་དུ་ཐེགས་པའི་སྐྱེལ་ཐུང་ལ་ཤབ་ཆུ་ཁ་བར་ཐེགས། དེའི་ཞར་ལ་ཁྲོ་ཕུར་བྱོན་ནས་
བྱམས་པ་མཇལ། དེ་རྗེས་སྟོན་མ་དབྱར་དུ་སོང་དུས་དབོན་པོ་ཤེས་འབྱུང་བྱ་བ་ལ་
དུས་འཁོར་རྒྱུད་འགྲེལ་གཡར་ནས་བྱང་ཆེན་དུ་བཞུགས་ཏེ་གཙོ་བོར་དུས་ཀྱི་འཁོར་
ལོ་ལ་ཐུགས་སྦྱངས་པས། དེ་ནས་ལེགས་པར་དགོངས་ཏེ་ཐུགས་སུ་བྱོན། དུས་འཁོར་དེ་
ནས་ཤེས་པར་བྱས་པ་ཡིན་གསུང་
།
དེར་བཞུགས་རིང་ལ་སྤྱིར་བྱང་ཆེན་དེ་ན་སྐྱེས་བུ་དམ་པ་མང་དུ་བཞུགས
། ཁྱད་
པར་ཆོས་རྗེ་རྣམ་གསུམ་ཞེས་བྱ་བ། ཆོས་རྗེ་སྟོན་དགེ་བ། ཨ་མོ་བ། གྲུབ་ཆེན་བསོད་
བློ་བ་རྣམས་བཞུགས་པའི་ཆོས་རྗེ་བསོད་བློ་བའི་དྲུང་དུ་མཇལ། མདོ་སྡེ་རྒྱན་འགྲེལ་
པ་དང་བཅས་པ་དང་། དབུས་མཐའ་འགྲེལ་པ་དང་བཅས་པ། ཆོས་ཉིད་རྣམ་འབྱེད་
211



ལོ་པཎ་གྱི་རྣམ་ཐར་ཕྱོགས་བསྒྲིགས།
འགྲེལ་པ་དང་བཅས་པ་རྣམས་གསན། ཁོང་གི་གཟིམས་ཁང་ན་རྐེད་བྲིས་ལ་ལན་
ཚ(ལཉྫའདུག་པ་རྣམས་ལ། འདི་རྣམས་ཅི་ཟེར་བ་ཡིན་གསུངས་པས། ཐམས་ཅད་
བཀླགས་ནས་སྒྲའི་བཤད་པ་དང་འགྱུར་མཛད་པས། ལེགས་པར་ཐུགས་དགྱེས་ནས་
ཟང་ཟིང་མང་པོ་མཛད་ཅིང་བསྟོད་ར་མང་དུ་གནང་གསུང་། ཁོང་ལ་ཁྲིད་གསན་
ནམ་ཞུས་པས། ཁོང་དང་པོ་མཚན་ཉིད་ཀྱི་ཆོས་སྐད་ཆགས་བདོ་བ་ཞིག་ལ་བསྒྱུར་
ནས་བསྒོམ་ལ་ཞུགས། ཁྱད་པར་མཁས་གྲུབ་ལྷ་དབང་བློ་ལ་གཏུགས། ཨུ་རྒྱན་བསྙེན་
སྒྲུབ་ཀྱི་བཀའ་བབས། དེ་ནས་བྱང་ཆེན་དུ་བཞུགས་ནས་རྟག་པར་སྐུ་མཚམས་མཛད།
བདག་གིས་མཇལ་དུས་མཚམས་མཛད་ནས་གཟིམས་མལ་གཅིག་ཏུ་ལོ་བཞི་བཅུ་ཙམ་
སོང་འདུག །
དེའི་རྗེས་སུའང་ཡུན་རིང་དུ་བཞུགས་ཡོད་པར་འདུག །དང་པོར་ཁྲིད་ཀྱིས་
གཞན་རྗེས་སུ་བཟུང་། ཁྱད་པར་ཆོས་རྗེ་རྒྱལ་སྲས་པའི་སློབ་མ་སྤོར་ཐོག་པ་གཞོན་ནུ་
རིན་ཆེན་ལ་ཁྲིད་གནང་བས། ནུབ་ཅིག་ཁོང་གི་རྨི་ལམ་དུ་གཙང་པོ་བཅད་ནས་ཕྱིན་
པས་ཆུས་ཁྱེར་བས་བཙུན་པ་གོས་ཕུ་ཐུང་ཅན་གྱོན་པ། ལག་ན་བེར་ཀ་བཟུང་བ་ཞིག་
གིས་བཟུང་ནས་སྐམ་སར་བཏོན། དབྱུག་པས་བརྡུངས། ཁྱོད་རི་མགོར་སེམས་མི་འཇུར་
བར་འདིར་ཅི་ལ་འཁྱམ་ཟེར་ནས་འབར་དུ་བྱུང་པ་ཞིག་རྨིས། སང་དེ་དམིགས་པ་ཞུར་
བྱོན་པས། ཉིད་དགེ་སྦྱོར་མི་བྱེད་པར་འཁྱམས་པས་ཆུས་ཁྱེར་བ་ཨེ་ཡིན་གསུང་བས།
སྤོར་ཐོག་པ་དད་པ་ལྷག་པར་སྐྱེ་ནས་བུག་སྒོ་ལ་རས་གཡོགས་ཡོད་པ་ཐུགས་ཤེད་
ཀྱིས་བསམས་ནས་བལྟས་པས་གོས་ཕུ་ཐུང་ཅན་ཞིག་བཞེས། བེར་ཀ་ཞིག་སྐུ་གཞོགས་
དེ་ན་བསླངས་ནས་བཞག་བཞུགས་འདུག་ཟེར།
དེ་ལ་སོགས་པ་མང་པོ་ལ་གདམས་པ་གནང་འདུག་ནའང་། དབུ་མཛད་ཅིག་
212



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ། །
གིས་ཁྲིད་ཞུ་འཕྲོར་སྣར་ཐང་དུ་འཁྱམས་པས་དེ་ནས་ཁྲིད་གསུང་ལ་བཅད་པར་
འདུག་པས་ཞུ་མ་སྤོབས་གསུང་། མངོན་པར་ཤེས་པའང་ཐོགས་མེད་དུ་མངའ་བས་
འཕྲལ་དུ་མང་པོ་གསུང་བར་འདུག །ལན་ཅིག་དགེ་བཤེས་ནམ་མཁའ་བཟང་པོ་བྱ་བ་
དང་ལྷན་དུ་བཞུགས་པའི་སྐབས་ཤིག། དེ་རིང་སྐུ་མདུན་ན་ཕར་བྱིན་རླབས་ཞུར་འགྲོ་
གསུང་བས། ཁོ་ན་རེ། ང་ཡང་འགྲོ། རྩམ་པ་འདི་ཕུལ་ལ་ཐོང་། ང་རང་ནི་སྣར་ཐང་ དུ་
འགྲོ་ཟེར། སྐུ་མདུན་དུ་ཕྱིན་ནས་རྩམ་པ་ཕུལ་བས། རྩམ་པ་འདི་ཁོ་པ་ལ་བྱིན་ཐོང་
། ང་
རང་ནི་སྣར་ཐང་ལ་འགྲོ་བསམ་པ་བྱུང་བ་ཡིན་ནམ་གསུང་དུ་བྱུང་
། ཡང་ཆེན་པོ་ཤེར་
འོད་པས་སྐུ་མདུན་དུ་བྱོན་པས་མགྱོགས་པར་བརྒྱུགས་མཛོད། ཆང་ཕོར་པ་གང་ཐོབ་
པར་འདུག་གསུངས་པས། མགྱོགས་པར་ཁོང་རང་གི་ནང་དུ་བྱོན་པས་ཆང་རྫ་མ་ཞིག་
ཡོད་པ་ཐེམ་ཁ་ཤོར་ནས་ཕོར་བ་གང་ལོན་གསུང་།
ཆོས་རྗེ་སྟོན་དགེ་བ་བྱ་བ་སྟོན་ཁ་དགེ་བ་བྱེད་པས་སྟོན་དགེ་བ་ཟེར་བ་ཡིན་པ་
འདྲ་གསུངས་པས། སྟོན་ཁར་སོང་བ་དང་སྟོན་དགེ་བ་གཤེགས་པ་ལ་སོགས་མང་དུ་
ཡོད་གསུང་། འབེལ་གཏམ་མང་དུ་གནང་ཞིང་ཐུགས་དགྱེས་པ་ཞིག་བྱུང་
། སྐུ་མདུན་
དུ་ཡང་ཡང་ཤོག་གསུངས་ནས་ཇ་མང་དུ་གནང་བའི་ལོ་རྒྱུས་ཀྱང་གསུང་
། བྱང་ཆེན་
དུ་བཞུགས་རིང་ཆེན་པོ་ལོ་ཙཱ་བའི་གཟིམ་ཁང་ནོར་བུ་གདེངས་ཀ་དང་
། ཆེན་པོ་ཤེར་
འོད་པའི་སྤྱིལ་པོར་བཞུགས། སྐུ་ཡོན་ཐམས་ཅད་ཀྱང་ཚགས་སུ་ཆུད། གཟིགས་པ་ཙམ་
གྱིས་ཚིག་རྣམས་ཀྱང་ཚེགས་མེད་དུ་བྱོན། བསམ་པ་ལས་བྱུང་པའི་ཐུགས་རབ་ཀྱི་ཀློང་
རྡོལ་བས་སྣར་ཐང་དང་བྱང་ཆེན་ལ་སོགས་སུ་དགེ་བའི་བཤེས་གཉེན་ཆེན་པོ་རྣམས་
དང་༑ མི་ཆེན་པོ་རྣམས་ཀྱི་ཐུགས་སུ་བབ་ནས། ཆེ་ཕྲ་ཐམས་ཅད་ཀྱིས་བཀུར་ཆ་ཆེན་
པོ་མཛད་ཅིང་འབྲེལ་བའི་བཀའ་མཆིད་ཀྱིས་དུས་འདའ་བར་གྱུར
།
213



ལོ་པཎ་གྱི་རྣམ་ཐར་ཕྱོགས་བསྒྲིགས།
དུས་ཕྱིས་སུ་སོང་བའི་ཚེ་ཡང་གཙང་ཕྱོགས་ཀྱི་གྲྭ་ས་སྣར་ཐང་ཁོ་ན་ལ་ཐུགས་
ཞེན་ཆེ། སྤྱིལ་པོ་རྣམས་དང་མིའི་མིང་རྣམས་ཀྱང་མི་མཁྱེན་པ་མེད་པ་འདྲ་བ་ཅིག་
ཡོད༑ ཆོས་རྗེ་ལྷ་ཁང་སྟེང་པ་དེ་ཡར་ཀླུང་སྤྲུལ་སྐུའི་སྲས་ལ་རྙིང་མའི་སྐོར་རྣམས་
ལེགས་པར་གསན་ནས་མཁས་པར་མཁྱེན་པ་ཞིག་བཞུགས་ཏེ། སྐུ་ན་བགྲེས་པས་ཞུ་
བར་མ་སྤོབས། འཇུའི་མ་ཎི་མཁར་ན་སློབ་དཔོན་ལྷུན་པོ་ཞེས་བྱ་བ་སྲས་གཉིས་ཡོད་
པ་ཞིག་བཞུགས་པ་དེས། དང་པོར་མཚན་ཉིད་ལ་སྦྱངས་ནས་ཕྱིས་སྲོང་བཙན་པའི་
སློབ་མ་བྱས་ཏེ་རྙིང་མ་མཁས་པར་མཁྱེན་ཟེར་བས་རྙིང་མ་རྣམས་གསན་པར་བཞེད་
ནའང་སྟབས་མ་འགྲིག །
དེ་ནས་ཐུགས་ཀྱི་བཞེད་པ་ཤིན་ཏུ་ཆེ་བར་བྱུང་པས་རྟ་ནག་ཏུ་ཆོས་རྗེ་སྒྲོལ་
མ་པའི་དྲུང་དུ་ཕུ་གསུམ་པ་སངས་རྒྱས་བཟང་པོ་བྱ་བ་ལ་ཞུ་ཡིག་བསྐུར་ནས་བཏང་
པས བྱོན་གསུང་པའི་ཞལ་ཏ་བཟང་པོ་བྱུང་སྟེ། དགུང་ལོ་ཉི་ཤུ་རྩ་བརྒྱད་བཞེས་པ་
ཕག་ལོའི་དཔྱིད་དེ་རྟ་ནག་ཏུ་སྒྲོལ་མར་ཐེགས། སློབ་མ་གཉིས་ནི་སྤྱན་གཡས་ནས་
སྟོན་པ་བསྟན་པ་འབུམ་གྲོགས་མཆེད་གཉིས་བསམ་གྲུབ་བརྩེ་པའི་ཧོར་འདྲ་ལ་འོངས་
པ་བཟློག་པར་མཛད་ནས་ཕྱག་ཕྱིར་སྲེལ་བ་ཡིན། ཆོས་རྗེ་སྒྲོལ་མ་བའི་དྲུང་དུ་མཇལ།
སྒྱུ་འཕྲུལ་ཞི་ཁྲོའི་དབང་
། སྒྱུ་འཕྲུལ་གྱི་ཚེ་དབང་
། དོང་སྤྲུགས་ཀྱི་དབང་
། ས་ལུགས་
ཀྱི་ཕུར་པ་ལྷ་ཁྲའི་དབང་
། རིག་པའི་རྩལ་དབང་བཅུ་བརྒྱད། ཕྱག་རྒྱ་ཟིལ་གནོན་གྱི་
དབང་། སྣ་བོ་བའི་རྟ་མགྲིན་བདེ་གཤེགས་འདུས་པའི་རྗེས་གནང་། ཆོས་རྗེ་བླ་མའི་
དམར་ཁྲིད་མུན་ཁང་མ། གྲུབ་ཆེན་མེ་ལོང་པས་མཛད་པའི་ཁྲིད་ཡིག་གི་སྟེངས་ནས་
སྙིང་ཐིག་གི་ཁྲིད་སྤྲོས་བཅས་ལ་སོགས་པའི་དབང་དང་བཅས། ཨ་རོ་སྙན་རྒྱུད་ཀྱི་
སྐོར; གཡུང་སྟོན་པའི་ཊིཀའི་སྟེང་ནས་གསང་སྙིང་གི་བཤད་པ། སྤར་ཁབ། ལམ་རྣམ་
214



འགོས་ལོ་
ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
བཀོད། དགོངས་འདུས། དེའི་འགྲེལ་བ་མུན་པའི་གོ་ཆ་ལ་སོགས་པ་རྙིང་མའི་སྐོར་གྱི་
པོ་ཏི་མི་གཅིག་པ་ལྔ་བཅུར་ཉེ་བ་ཞིག་ལ་ཐུགས་སྦྱོང་ཆེན་པོ་མཛད་པས་མཁས་པར་
དགོངས།
དང་པོ་ལམ་རྣམ་བཀོད་ལ་ཐུགས་འགྲོ་བར་བྱུང་ནས་ལེགས་པར་གཟིགས་
ཤིང་ཐུགས་དཔྱད་ཀྱང་དཀའ་བར་བྱུང་
། ཆོས་རྗེས་གསུངས་དུས་དབུ་ནས་ཆོས་ཐུན་
གསུམ་ཙམ་སོང་འཚམས་གཞུང་གི་གཤམ་རྣམས་ན་མར་ཁྲོལ་མར་དགོངས་བྱུང་སྟེ་
དེ་བྱིན་རླབས་སུ་འདུག །དང་པོ་ངེད་རང་གིས་སེམས་ཀྱིས་དཔྱད་པ་རྣམས་ཕྱོགས་
སུ་སོང་བ་དཀའ་བར་བྱུང་། ལེགས་ལྡན་གྱི་རྗེས་གནང་ཞིག་ཞུ་བར་དགོངས་པའི་ཚེ་
དྲུང་ཆོས་གྲགས་པའི་ཞལ་ནས། ངས་ཞུས་པས་དཀའ་བཀྱོན་ཆེན་པོ་ཞིག་བྱུང་ནས་
གནང་མ་བཏུབ་གསུང་བས་ཞུ་བར་མ་སྤོབས། ཇོ་བོའི་ཆོས་ཆུང་བརྒྱ་རྩར་གྲགས་
པ་ལ་ཆོས་ཚན་བརྒྱད་བཅུ་རྩ་བཞི་ཡོད་པ་གསན། ཕུར་པའི་དཀྱིལ་ཆོག་གི་ཐིག་རྩ་
འདི་སུས་ཀྱང་འབྲུ་མ་ནོན་གསུང་བས་གཟིགས་པས་ཡུད་ཀྱིས་དགོངས། འདི་བཞིན་
འདེབས་པར་འདུག་ཞུས་པས་ཤིན་ཏུ་མཉེས།
སྣར་ཐང་པའི་དགེ་བཤེས་ཡེ་ཤེས་དཔལ་བྱ་བས་ཕྱགས་ཕྱིར་འབྲངས་ནས་ཞུས་
པས་དབུ་མ་འཇུག་པ་ལ་སྦྱོར་ཊིཀ་ཅིག་བརྩམས། དེར་བཞུགས་རིང་ལ་དབང་ཁྲིད་
ལུང་འབེལ་གཏམ་གྱི་དྲི་བའི་འཕྲོ་བཅད་པ་རྣམས་ཀྱི་དུས་འདའ་བར་མཛད། ཆོས་
རྗེ་ཡང་ཤིན་ཏུ་ཐུགས་དགྱེས་པར་བྱུང་
། དགོངས་ཡུལ་གྱི་གསུང་རབ་ཀྱི་གོ་བ་རྣམས་
ཀྱང་ས་ལོག་གནམ་ལོག་ཏུ་སོང་། སྤྱིར་བླ་མ་རྣམས་སྐུ་དྲིན་ཆེ། ཆོས་རྗེ་སྤྲོལ་མ་བ་སྐུ་
དྲིན་ཤིན་ཏུ་ཆེ་ཞེས་ཡང་ཡང་གསུང་
། ཆོས་རྗེའི་གསོལ་ཇ་བ་བསོད་ནམས་དཔལ་
འབྱོར་ལ་སྤྱོད་འཇུག་གི་བཤད་པ་ཉིན་གཉིས་ལ་ཚར་གཅིག་གསུངས། ཁོང་སྐྱེས་བུ་
215



ལོ་པཎ་གྱི་རྣམ་ཐར་ཕྱོགས་བསྒྲིགས།
དམ་པ་ཞིག་ཡོད། ཆོས་རྗེ་གཤེགས་ནས་གཟིམས་ཁང་ཁོ་ནར་མི་ཚེ་བསྐྱལ། མཚམས་
ཁོངས་ནས་ཁྲིད་རེ་ཙམ་ནི་བཏབ་འདུག་གསུང་
།
དེར་བཞུགས་རིང་ལ་མནལ་ལམ་དུ་ཇོ་མོ་ནང་གསལ་བར་གཟིགས། ཕྱིས་
ཐེགས་པས་མཐུན་པར་འདུག །ལན་ཞིག་རྟ་ནག་གི་ཁུད་དུ་ཐེགས་པས་དེའི་འོབས་
ལ་སྟོན་པ་བསྟན་པ་འབུམ་པ་གཉིས་ལ། ཁྱེད་གཉིས་ཧོར་འདྲ་བྱེད་པ་ལ་འདི་ཁ་ཙམ་
ལ་མཆོངས་དགོས་པས་མཆོངས་ཤིག་གསུངས་པས་མི་ནུས་པར་འདུག །ངས་ཕྱི་གོས་
ནས་གྱོན་མཆོངས་པས་མཆོངས་ཐུབ་གསུང་། དེ་ནས་ཨུ་རྒྱན་རྫོང་ན་ཆོས་རྗེ་རྒྱལ་
སྲས་པའི་དངོས་སློབ་ཆོས་རྗེ་ནམ་མཁའ་གྲགས་པ་ཞེས་བྱ་བའི་སྐྱེས་བུ་དམ་པ་ཞིག་
བཞུགས་པ་མཇལ་དུ་ཐེགས། དུས་རྟག་པར་སྐུ་མཚམས་སུ་བཞུགས་ནས་མཇལ་ཁ་
བུག་སྒོ་ལ་འོང་བ་ཞིག་འདུག །ནང་དུ་ཤོག་གསུངས་ནས་ཐོག་རྒྱུད་དེ་ནང་དུ་ཐེགས།
ཆོས་རྗེ་རྒྱལ་སྲས་པའི་བཀའ་འབུམ་ཐོར་བུ་བ་དཔལ་ཡེའི་ཟིན་བྲིས་དང་བཅས་པ་
གསན། ཞག་གསུམ་གྱི་བར་དུ་བཞུགས། མཚན་མོ་འདུ་ཁང་ཞིག་འདུག་པས་དེར་
བཞུགས། དེ་བགྲེས་པོ་ཞིག་ཀྱང་བཞུགས་འདུག་པས་གསུང་གླེང་མང་དུ་བྱུང་བའི་
མཚན་མོ་ཞིག་ཁོང་ངུ་ཞིང་འདུག །ཁྱེད་བཤུམ་གྱི་ཡོད་པ་མིན་ལ་ཆེ་གསུངས་པས།
ཁོང་ན་རེ། བདག་ལ་དང་པོ་ཨ་ཁུ་ཞིག་ཡོད་པ་དེ་ན་རེ། ངས་རྒྱགས་སྐྱལ་གྱི་ཁྱོད་རང་
སློབ་གཉེར་གྱིས་ཟེར། ཁོང་གི་དྲིན་འཁུར་བ་བས་ང་རང་གིས་རྒྱུགས་བཙལ་བ་དགའ་
བསམ་ནས་མ་ཉན། ད་བོང་རྒན་འདྲ་བ་ཞིག་བྱུང་
། ཉིད་སྐུ་ན་གཞོན་པ་ནས་འདི་
འདྲའི་སྐུ་ཡོན་ཏན་ཡོང་བ་ཟེར། གར་ཕྱིན་དུ་ཐམས་ཅད་ཀྱིས་ཡོན་ཏན་ཡོད་པར་
མཐོང་ཡོང་བ་ཞིག་བྱུང་གསུང་།
ཆོས་རྗེ་ནམ་གྲགས་པས་ཁྱེད་ལ་འཁོ(མཁོ)སྟེ་འོང་གསུངས་ནས་ལ་སྟོད་དབང་
216



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
རྒྱལ་གྱི་རྟགས་ཡིག་ཅིག་གནང་། དེའི་སྟོན་གྱི་བར་དུ་སྒྲོལ་མར་བཞུགས་ནས་དེ་ནས་
བྱང་ཆེན་དུ་ཕེབས། དེ་མ་ཐག་ཏུ་ཇོ་མོ་ནང་སྐོར་དུ་ཐེགས། ཕྱིར་ལམ་བྲག་རམ་དུ་
བཞུགས། དེ་ནས་བོ་དོང་དུ་ཞག་གསུམ་བཞུགས་ཤིང་
། བྱ་རྒོད་གཤོངས་ཀྱི་ཐུགས་རྗེ་
ཆེན་པོ་མཇལ་དུ་བྱོན་པས་ལྷ་སའི་བཅུ་གཅིག་ཞལ་དེ་འདྲ་བར་མཐོང་བྱུང་གསུང་
།
སྤྱི་བོ་ལྷས་པའི་མཁན་པོ་དེའི་སྤྱིལ་པོ་ཞིག་འདུག་པ་དེར་བཞུགས། ཁོང་ལ་དཔེ་ཆའི་
སྦྲགས་ཆེན་པོ་འདུག་པས་ཕོར་པ་ཞིག་ཕུལ་ནས་དཔེ་ཆ་ཞིག་བསླངས་པས་གཅིག་
ཁྱེར་ཟེར། འདམས་ཆོག་གམ་གསུངས་པས་འོ་ན་ཕོར་པ་རང་ཁྱེར་ཟེར་བས། ལས་
འབྲེལ་གང་ཡོད་ཅིག་ཤོག་དགོངས་ནས་པོ་ཏི་གཅིག་ཐེན་པས། ཞི་བྱེད་སྐམ་ལུགས་ཀྱི་
སྐབས་དང་གི་གདམས་པ་ཞིག་བྱུང་གསུང་།
དེ་ནས་སྣར་ཐང་དུ་བཞུད་པའི་ལམ་སྟག་ལའི་རྒྱབ་ན་ཚུར་ཕེབས་པའི་ཚེ། ཆོས་
རྗེ་རོང་སྟོན་སྨྲ་བའི་སེང་གེ་ཆེན་པོ་དཔོན་སློབ་རྣམས་ཀྱང་ལ་སྟོད་ལྷོ་བྱང་ནས། ཕྱིར་
དབུས་ཕྱོགས་སུ་འབྱོན་པ་དང་ལྷན་དུ་འཛོམས་བྱུང་། ཆོས་རྗེ་ཁོང་རང་ཆིབས་པ།
་་པ་ཞིག་
ལ་ཆིབས་པའི་འཕྲལ་དུ་ཕེབས། གང་ནས་ཡིན་གསུང་བའི་དྲི་རྟོག་མང་དུ་མཛད་ཅིང་
འདུག་པ་ལོ་རྒྱུས་མང་དུ་ཞུས་པས་ཞལ་ཀྱལ{སྐྱ}ཤིན་དུ་འཕེལ་བར་བྱུང་
། ཁོང་རང་
ཆིབས་པའི་སྲབ་མདའ་བཟུང་བ་དེས་ཁ་ལོ་མི་མཛད་པར་གཡས་གཡོན་དུ་དཀྱོག་
དགོས་དུས། ཕྱག་གི་ཁུ་ཚུར་རྟའི་འགྲམ་པ་ལ་བརྡེག །རྟ་ལྕག་གིས་མི་བསྐུལ་བར་ཁུ་
ཚུར་གྱིས་བསྐུལ་འདུག་པས། མཛད་ལུགས་ལ་ཉམས་དགའ་ཞིང་མོས་པར་ཡང་བྱུང་
གསུང་།
དེ་ནས་ཕག་ལོའི་དགུན་དུ་སོང་བའི་ཚེ་དོན་གཏན་ནས་མེད་པར་དབུས་སུ་
ཕེབས་སྙིང་ཤིན་ཏུ་འདོད་པར་བྱུང་བས། ཕྱག་དཔེ་མང་དུ་ཡོད་པ་རྣམས་སྣར་ཐང་
217



ལོ་པཎ་གྱི་རྣམ་ཐར་ཕྱོགས་བསྒྲིགས།
ལ་སོགས་སུ་བཞག་སྟེ་ཆོས་རྗེ་རོང་པོའི་ཕྱགས་ཕྱིར་བྱོན་པས། ཁོང་དཔོན་སློབ་རྣམས་
རིན་སྤུངས་པས་ཆོས་བར་བཏེགས་ནས་རོང་དུ་ཀློག་པོ་དགོན་པར་བཞུགས། དེར་
ཆོས་རྗེ་རོང་པོ་ལ་ཕྱག་དང་ཆོས་འབྲེལ་ཡང་མཛད། ཕྱགས་ཕྱིར་བཞུགས་ནས། ཕར་
ཕྱིན་རྩ་ཤེ དབུ་མའི་བསྡུས་པ་ཆོས་རྗེ་རང་གིས་མཛད་པ། སྤྱོད་འཇུག་རྣམས་གསན།
དེ་ནས་གཡུང་པས་སྤྱན་དྲངས་ནས་དབེན་དམར་དུ་ཐེགས་པའི་ཕྱགས་ཕྱིར་ཡང་བྱོན།
དབེན་དམར་གྱི་བླ་མ་ཞིག་གཤེགས་པའི་གདུང་ལོ་དུས་སུ་སྦྱངས་པའི་ཚེ་ཆོས་ལུང་
མཁན་ཆེན་བསོད་རིན་པ་སྤྱན་དྲངས་འདུག །ཆོས་རྗེ་རོང་པོ་བ་དཔོན་སློབ་ཀྱང་སྤྱན་
དྲངས་པའི་གྲལ་དུ་མཁན་ཆེན་བསོད་རིན་པ་དེ་འབྲི་ཁུང་དཔལ་གྱི་གྲོགས་མཆེད་དུ་
འདུག་པས། འཕྲོས་གཏམ་གྱི་ཞོར་ལ། རྙིང་མ་ལ་ཞལ་མང་དུ་གཏོང་ཞིང་འདུག །
ཁྱད་པར་གསང་སྙིང་ན། ཚེག་ནི་ཤེས་རབ་མིང་དུ་སྨྲ། །ཟེར་བ་ཡོད། རྒྱ་གར་གྱི་
ཡི་གེ་ལ་ཚེག་མི་ཡོང་། དེས་ཀྱང་རྒྱ་གར་མ་མིན་པར་གྲུབ་ཟེར་བས། གཞན་སུས་ཀྱང་
ལན་མི་གསུང་བ་ལ། དེའི་ལན་མཛད་དེ། དཔུང་བཟང་ནས། བཟླས་བརྗོད་བྱེད་ཚེ་
མི་དལ་མི་མྱུར་ཞིང་
། །གུག་བཀྱེད་ཚེག་བར་གླད་ཀོར་ཉམས་པ་མིན། །ཞེས་ཚེག་བར་
ཡོད་པར་གསུངས་འདུག །ངོ་བོ་ཉིད་མེད་པས་མཛད་པའི་མདོ་སྡེ་རྒྱན་གྱི་འགྲེལ་
བཤད་ན་ཡང་། ཨི་ནི་དབང་ཕྱུག་ཆེན་པོ་འོ་ཞེས་བྱ་བ་ནི་ཡི་གེ་གཅིག་མ་ཡིན་ཏེ། ཚེག་
གིས་གཅད་པར་བྱ་བའི་ཕྱིར་རོ། །
ཞེས་བཤད་འདུག་པ་གསུངས་པས་ཁོང་ཅི་ཡང་མི་གསུང་
། ཡང་ཁོང་ན་རེ། དུས་
ཡིན་ན་འདུས་བྱས་ཡིན་པས་ཁྱབ་པ་ལ། གསང་སྙིང་པ་རྣམས་འདུས་མ་བྱས་ཀྱི་དུས་
ཁས་ལེན་པར་འདུག་ཟེར་བས། གསང་སྙིང་ནས་འདུས་མ་བྱས་ཀྱི་དུས་བྱ་བ་བཤད་པ་
མེད༑ དུས་གསུམ་གྱི་སྟེང་དུ་འབྱུང་བར་མ་ངེས་པ་ཞེས་བྱ་བ་ཞིག་དང་བཞིར་བཤད་
218



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
དེ༑ དེ་མ་འོངས་པ་ལ་འབྱུང་ངེས་ཞིག་དང་མ་ངེས་པ་གཉིས་སུ་ཕྱེ་བ་ཡིན་གསུངས་
པས༑ ཡང་ཅི་ཡང་མི་གསུང་པར་འདུག། ཡང་ཁོང་ན་རེ། ཐེག་བརྒྱད་ཟིལ་གྱིས་གནོན་
པའི་ཕྱིར། །ཕག་མོས་ཤཱཀ་ཐུབ་གདན་དུ་བྱས། །ཟེར་བ་ཡོད་ཟེར་བས། རྣམ་སྣང་མངོན་
བྱང་གི་དཀྱིལ་འཁོར་ནི་ཤཱཀྱ་ཐུབ་པ་དཀྱིལ་འཁོར་གྱི་ཟུར་དུ་ཕུད་ནས་གཙོ་བོ་རྣམ་
སྣང་མི་སྐྱ་དེས་བྱས་པ་ཡོད་པ་གསུངས་པས་དེ་ལའང་ཅི་མི་གསུང་།
ཆོས་རྗེ་བློ་མཆོག་པ་གྲལ་དེར་བྱོན་ཡོད་པ་ན་རེ། ནང་ནས་རྒྱགས་བཟང་པོ་
འདུག་སྟེ། ལར་གྱི་དེ་འདྲའི་རྫོང་འཛིན་དཀའ་གསུང་
། ལན་ཕྱི་མ་དེ་བློ་བཟོས་ལྟ་བུར་
བཏབ། ཁོང་རང་ནི་ཅི་ཡང་མི་གསུང་། ཚེག་རྒྱ་དཔེ་ལ་ལར་ཡང་འདུག །ཐམས་ཅད་
པ་ཡོད་པའི་ངེས་པ་མི་འདུག་སྟེ། དེའི་སྐྱོན་བཟུང་མ་བཟུང་མེད། དུས་ལའང་འདུས་
མ་བྱས་ཀྱི་
དུས་ཡོང་མི་ཡོང་ལས་འདུས་མ་བྱས་ཀྱི་འཁོར་བ་ཡོད་པར་ཡང་དཔལ་
ཕྲེང་གི་མདོ་ལས་བྱུང་སྟེ། དེ་དུས་དེའི་ལན་ནི་མ་བཏབ་གསུང་
། དེ་རེས་ཆོས་རྗེ་རོང་
ཆེན་པའི་གསུང་ཆོས་ཀྱི་སྐྱར་ཆག་པ་ཡང་མཛད། དེ་ན་དྲུང་ལོ་ཙ་བ་ཕེབས་ཡོད་པའི་
ཞལ་ནས། ཆོས་རྗེ་རོང་པོའི་བཤད་པའི་སྒྲོས་ཤིག་ལ་བསྟོད་ར་མཛད་ཅིང་འདུག་པས་
མཁྱེན་རབ་འདི་ཙམ་ཆོས་སྐད་དེ་ཙམ་ལ་ཐུགས་དངངས་མི་དགོས་ཞུས་པས། འོ་ན་
ཉིད་ཀྱིས་གང་ཡིན་ཞིག་ལ་ད་ལྟ་རང་ཊཱི་ཀ་རྩོམས་དང་གསུང་བྱུང་བས། དབུ་མ་ལག་
ཚད་ཀྱི་ཊཱི་ཀ་བརྩམས།
དེ་ནས་ལོ་གསར་དུ་ཉེ་བ་ན་ཟླ་མེད་དུ་ཡར་ཀླུངས་སུ་ཕེབས། ཡུམ་ལ་སོགས་
པ་རྣམས་ཡུལ་དོན་ནས་འདུག་པས། ཁོང་རྣམས་ཀྱི་བྱ་བའི་གཉེར་ཁ་མཛད་དགོས་
བྱུང་ནས་སྣར་ཐང་དུ་ཡར་ཐེགས་རྩིས་བཤོལ་ཏེ་ཕྱག་དཔེ་རྣམས་ལེན་དུ་བཏང་
། བྱི་
བ་ལོའི་དཔྱིད་ལྷ་ཁང་སྟེངས་སུ་ཕྱག་འབུལ་ལ་ཐེགས། བགྲེས་སུ་མ་སོང་བར་འདུག་
219



ལོ་པཎ་གྱི་རྣམ་ཐར་ཕྱོགས་བསྒྲིགས།
པ་ཐུགས་ལ་བཏགས་ཞུས་པས། འདི་ཁ་ལས་རྒན་དུ་འགྲོ་མ་ཤེས་པ་ཡིན་མོད་གསུང་།
ཤིན་ཏུ་དགྱེས་པའི་སྟོབས་ཀྱིས་དཔོན་སློབ་འབེལ་གཏམ་ཁོ་ནས་དུས་འདའ་བར་མཛད་
པས༑ ཨ་ཁུ་དགེ་སློང་གིས་ཇ་ནག་གི་བཞུར་ཆུ་སྐོལ་ཀྱོགས(སྐྱོགས}གང་ཁྱེར་བྱུང་ནས་
དཔོན་སློབ་གཉིས་པོ་ལ་བསྟན་ནས་ད་འདི་ལ་ཅི་འདུག་པ། ངས་ཀྱང་སུན་བཅུ་བརྒྱད་
ཀྱི་བར་དུ་བཏུངས། འདིས་སུན་ཉི་ཤུ་རྩ་གཉིས་སོང་ཟེར་བ་ཡང་ཡོད། དེ་ནས་སློབ་
དཔོན་སྟོན་བློ་བས་སྦྱིན་བདག་མཛད་ནས་ནམ་ཡིན་དུ་ལྷ་ཁང་སྟེངས་སུ་ཐེགས་པས་
ཆོག་པས། ལྷ་ཁང་སྟེངས་བ་མ་གཤེགས་བར་དུ་ལན་མང་དུ་བྱོན་ནས་སྲོག་འཛིན་གྱི་
ཁྲིད; ངོ་སྤྲོད་ཡང་དག་དོན་གསལ། ཚེ་དཔག་མེད་གྲུབ་རྒྱལ་མའི་ཁྲིད། རྟ་མགྲིན་ལྷ་
བཞིའི་དབང་
། ཕུར་པ་མན་ངག་དྲུག་པའི་དབང་། རྟ་མགྲིན་ཡང་གསང་ཁྲོས་པའི་
དབང་དང་། དེའི་གཏེར་ཆོས་པོ་ཏི། ཞི་བྱེད་རྒྱུད་པ་ཕྱི་མའི་བློ་སྦྱོང་གི་དབང་
། ཞང་
བློན་གྱི་རྗེས་གནང་དང་གདམས་སྐོར་པོ་ཏི་གཅིག། མདོ་ཏིང་ངེ་འཛིན་གྱི་རྒྱལ་པོ།
ཕྱག་རྡོར་བཀའ་འབུམ་ལ་སོགས་པ་མང་དུ་གསན།
ལུང་ལ་སོགས་པ་མཛད་པའི་སྐབས་སུ་དོར་མ་ཧྲུལ་པོ་རྒྱུས་ཀྱིས་གོན་ཟེར་བ་
དེར་འདུག་གསུངས་ནས་སྤྱན་གྱིས་ཆེར་མི་གཟིགས་བཞིན་དུ་ཆོས་རྣམས་གསུངས།
སློབ་དཔོན་སྟོན་བློ་བ་ཐུགས་འཇོག་པའི་སྟོབས་ཀྱིས་ཁོང་གཤེགས་རྗེས་སུ་བྱ་བ་
རྣམས་གནང་བར་ཞུས་པས། བྱ་བ་ཐམས་ཅད་མཛད་པས་ཉེ་གནས་ཤིག་ཡོད་པ་
སེམས་འཁངས་པའང་བྱུང་། ཕྱིས་ལན་ཅིག་ཁོས་བཟོད་པར་གསོལ་ནས། ཇ་ཞུས་
འབུལ་བ་བྱས་པ་བཞེས་པས་ཆོས་རྗེ་ལྷ་ཁང་སྟེངས་པའི་གསུང་ནས་ཁྱེད་ཀྱིས་ཁོའི་ཇ་
བཞེས་སམ་གསུང་
། བཏུངས་ལགས་ཞུས་པས། དེ་ལེགས། ཡུན་རིང་ཁྲོ་བ་དཔལ་ལྡན་
བླ་མ་མིན། ཟེར་བ་ཡིན་གསུང་།
220



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
གདན་ས་བ་སངས་རྒྱས་རྒྱལ་མཚན་པས་ཆོས་ཀྱི་དྲི་བ་མང་དུ་ཞུ་བ་རྣམས་ཀྱི་
ལན་ལེགས་པར་བཏབ་པས། ཁོང་ཡང་དགྱེས་ཏེ་ཕྱི་རོལ་གྱི་གྲོག་ཁ་འདྲ་བ་རེར་
བཞུགས་ནས་ཆོས་གཏམ་མང་དུ་མཛད། ལན་ཅིག་ལྷ་ཁང་སྟེངས་པའི་གསུང་ནས་
གདན་ས་བ་ལ་ཁྱེད་ཀྱིས་གར་ཕྱིན་གསུང་
། ངས་དྲུང་པ་དང་འབེལ་གཏམ་བྱས་པ་
ལགས་ཞུས་པས། ཁོང་གི་དུས་འཁོར་ཆོས་རྗེ་ཕྱོགས་པ་དང་མཐུན་པར་འདུག་གམ་
གསུང་། མི་མཐུན་པར་འདུག་ལགས་ཞུས་པས། དེ་ཅི་ཡིན་ནམ་མཐུན་པ་ཅིག་འོང་
ཐང་བ་ལ། ཁོང་སྐྱེ་བ་སྔ་མ་དུས་འཁོར་མཁྱེན་པ་ཞིག་ཡིན་པར་འདུག་གསུང་སྐད།
དེ་ཐུགས་བདེན་པར་འདུག །དུས་འཁོར་སློབ་པ་ལ་ཚེགས་མ་བྱུང་
། དེ་དང་འདྲ་བར་
གསང་འདུས་འདི་ཡང་སྐྱེ་བ་སྔ་མ་སློབ་མྱོང་འདུག །དེའི་དོན་གྱིས་སློབ་པ་ལ་ཚེགས་
མ་བྱུང་གསུངས།
གདན་ས་པས་ལྷ་ཁང་སྟེངས་པའི་དྲུང་དུ་ང་ཕར་ཕྱིན་ཞིག་ཁོང་ལ་ཞུ་བ་ཡིན་
ཞུས་པས། དུས་འཁོར་རང་ལ་ནན་ཆགས་མཛོད། ད་ལྟར་གྱི་ཕར་ཚད་པ་འདི་རྣམས
ལ་ཆོས་ཀྱི་མགོ་རྩ་མི་འོང་བར་འདུག །ད་ལྟའི་ཕར་ཚད་པས་དུས་འཁོར་གྱི་མདོར་
བསྡུས་དང་པོ་ཡང་དགའ་གསུང་འདུག །ཆོས་རྗེ་ལྷ་ཁང་སྟེངས་པ་རང་ཤིན་ཏུ་ཐུགས་
རྗེས་འཛིན་པའི་སྟོབས་ཀྱིས། མཆེད་ཟླ་དབོན་པོ་གྲྭ་པ་ཐམས་ཅད་ཐུགས་དགྱེས་པར་
བྱུང་བ་ཡིན། སྤྱིར་བླ་མ་ཐམས་ཅད་སྐུ་དྲིན་ཆེ། ཁྱད་པར་ཆོས་རྗེ་འདི་ཤིན་ཏུ་སྐུ་དྲིན་
ཆེ་བ་ཡིན། ད་ལྟར་ཚེ་རིང་པོ་ཡོང་བ་འདི་ཡང་ཁོང་གི་ཚེ་སྒྲུབ་ཅིག་གནང་བ་དེའི་
ཡོན་ཏན་ཡིན་པ་འདྲ། ལར་གྱི་བདག་གི་བླ་མ་དེ་ཡབ་མེས་རིམ་པ་ཐམས་ཅད་ཀྱང་
ཐུགས་དམ་དང་སྐུ་ཡོན་ཏན་ཆེ། ཁྱད་པར་ཆོས་རྗེ་རིན་པོ་ཆེ་རང་སྐུ་ནས་གཞོན་ནུ་ལ་
རབ་ཏུ་བྱུང་ནས་ཚུལ་ཁྲིམས་ཕུན་སུམ་ཚོགས་པ་དང་ལྡན།
221



ལོ་པཎ་གྱི་རྣམ་ཐར་ཕྱོགས་བསྒྲིགས།
དང་པོར་ཕར་ཚད་ཀྱི་ཡོན་ཏན་ཐམས་ཅད་ལེགས་པར་བཅད། རྙིང་མའི་བཀའ་
གཏེར་གཉིས་ཀའི་མཁྱེན་པ་རྒྱ་ཆེ། གསར་མའི་དུས་འཁོར་ལ་སོགས་པའི་རྒྱུད་དང་
སྒྲུབ་ཐབས་ལ་སོགས་པ་དུ་མ་མཁྱེན། ཀུན་མཁྱེན་ཆེན་པོ་ཇོ་མོ་ནང་པ་དང་
། ཆོས་རྗེ་
བླ་མ་དམ་པ་དང་། ལོ་ཆེན་བྱང་རྩེ་དང་
། ཆོས་རྗེ་ཕྱོགས་པ་ལ་སོགས་པའི་སྐྱེས་བུ་དམ་
པ་མང་དུ་བསྟེན། དུས་འཁོར་གསུངས་པས་སྐུ་འཁོར་ན་དུས་འཁོར་འཆད་མཁན་
ཡང་གསུམ་བཞི་ཙམ་ཡོད། ཁྲིད་རྒྱུན་དུ་གནང་བས་ཁང་པ་རྣམས་ན་མུན་ཁང་མེད་
པ་ཆེར་མེད། གྲྭ་པ་ཐམས་ཅད་ལ་ཉམས་བཟང་པོ་སྐྱོང་རྒྱུའང་ཡོད། བླ་མ་ལ་གུས་པ་
ཡང་ཞེ་ཐག་པ་ནས་བྱེད། ཆོས་རྗེའི་རིན་པོ་སྐུ་སྐྱེ་སྔ་མ་དགའ་ལྡན་ནས་འཕོས་པར་
བྱེད་པས་ཐུགས་ངང་རྒྱུད་བཟང་
། སྐུ་དྲུང་ན་ཡུན་དུ་བསྡད་པ་དག་གིས་ཀྱང་ཐུགས་
ཁྲོས་པ་མཐོང་མ་མྱོང་བ་ཡིན། མི་ཤི་ནས་མེད་ན་མ་གཏོགས་ད་ལྟར་བའི་མིའི་སྐྱོན་
བརྗོད་གཏན་ནས་མི་མཛད་གསུང་ནས་གུས་པ་ཆེན་པོ་མཛད་པ་ཡིན་ནོ། །
དགུང་ལོ་ཉི་ཤུ་རྩ་དགུ་བཞེས་པ་བྱི་བ་ལོའི་དཔྱིད། རྩེ་ཐང་ནས་སློབ་དཔོན་
བསམ་བཟང་པ་དཔོན་སློབ་གཉལ་དུ་ཁྲ་བ་མཁན་པོས་ཆོས་བར་ལ་སྤྱན་དྲངས་པའི་
ཕྱག་ཕྱིར་ཐེགས་ནས་སློབ་དཔོན་པས་ཚད་མ་རྣམ་འགྲེལ་གསུངས་པ་རྫོགས་པར་
གསན། ལྟེའུ་ར་པ་ཆོས་རྗེ་ཡེ་ཤེས་དཔལ་བཟང་པ་ལ་གསང་འདུས་ཆག་ལུགས་གསན་
པར་བཞེད་ནས་ཐེགས་པས། ཁོང་གི་མཇལ་ཁ་མ་བྱུང་
། ཁ་ཅིག་ན་རེ། ཁོང་ལ་ཇོ་མོ་
ཞིག་ཡོད་པས་དེས་ཐུགས་ཞུམ་པ་ཡིན་ཟེར། ང་ལ་ཇོ་མོ་ཡོད་མེད་ལ་ཁྱད་མེད་པ་
ཡིན་ཏེ་གསུང་།
དེ་དུས་གདན་ས་ན་དྲུང་བསམ་པ་བཞུགས་འདུག་པས། གྲུབ་ཆེན་པ་ནས་
བརྒྱུད་པའི་དུག་སྔགས་ཤིག་གསན། གསེར་ཕྱེ་ཁའི་མཆོད་རྟེན་མཇལ་དུ་བཞུད་ནས་
222



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
ཞག་གསུམ་ཙམ་སྐོར་བ་མཛད། དེ་རེས་མཆེད་གྲོགས་ཐམས་ཅད་དངོས་པོ་སྒྲུབ་ཅིང་
འདུག། ངས་ནི་དཔེ་ཆ་ཁོ་ན་སྒྲུབས་པས་བོང་རྒྱབ་ཅིག་བྱུང་བ་སྤྱན་དྲངས་ཡོངས།
ཁོང་ཚོ་དང་ཞེ་འདོད་སོ་སོར་སོང་བས་ལན་པ་ཡིན་གསུང་
། འཇམ་དབྱངས་ཀྱི་
བསྟོད་པ་གང་བློའི་ཊཱི་ཀ་ཞིག་ཀྱང་བརྩམས། དེའི་དབྱར་སྤྱན་གཡས་སུ་བཞུགས་ནས་
དུས་འཁོར་གསུངས། དབྱར་མཇུག་རྡོ་རྗེ་འཛིན་པ་བཀྲ་ཤིས་བཟང་པོ་བས་རྡོ་ཐོག་
ཏུ་སྤྱན་དྲངས་ནས་བླ་མར་བཟུང་། དེར་ཁོང་ལ་ཕུར་པ་ལྷ་ནག་དང་
། གསང་ལྡན་
གྱི་དབང་
། ཕུར་པ་རྩ་ཐུང་གི་བཤད་འབུམ་རྡོ་རྗེ་དོན་གསལ་རྣམ་དག །སྤར་ཁབ་ཀྱི་
ཊི་ཀ་དཔལ་ལྡན་རྡོ་རྗེ་རྒྱལ་མཚན་གྱིས་མཛད་པ་རྣམས་གསན། གསང་སྙིང་ལ་བོད
ཊཱིཀ་མང་དུ་འདུག་ནའང་འགྲེལ་བཤད་འདི་ལས་མ་གཟིགས་གསུང༌
། ཡང་དག་མེ་
གཅིག་གི་དབང་ལ་དབང་བཞི་ཀ་ཚང་མ་ཡོད་པ་ཞིག་གནང་། ཁོང་གིས་གནས་རྙིང་
གི་མཁན་པོ་རིན་ཆེན་རྒྱལ་མཚན་ལ་གསན་པར་འདུག་གསུང་
།
གཞན་ཡང་ཁོང་ལ་གུ་རུ་དྲག་པོའི་དབང་དང་སྒྲུབ་སྐོར་མང་དུ་བཞུགས་
འདུག་པ་རྣམས་ཀྱང་ཞུས། དེའི་སྟོན་ཀུན་བཟང་རྫོང་ཞེས་བྱ་བའི་རི་ཁྲོད་དུ་བཞུགས་
ནས་གཤིན་རྗེ་གཤེད་ལ་ཐུགས་དམ་དུ་མཛད་པས། ཐུགས་ཀྱི་ངེས་ཤེས་ལ་བྱིན་
བརླབས་གནས་དེ་ཉིད་དུ་ཡང་བྱུང་
། དེ་ནས་ཕྱི་ཞིག་ན་ནི་དེའི་བྱིན་བརླབས་ཆེན་པོ་
བྱུང་བར་གོ་གསུང་། དེར་ཐུགས་དྭངས་ནས་རྒྱལ་བཟང་རིན་རྒྱལ་གྲོངས་པ་ཐིངས་
པའི་མནལ་ལམ་བྱུང་། དེ་ནས་རྩེས་ཐང་གི་སྣང་བ་ཁྲ་མོར་བཞུགས་ནས་དུས་འཁོར་
ལེའུ་དང་པོའི་མཇུག་གི་གོ་སླའི་ཊཱི་ཀ་ངང་མོ་རྣམ་རྩེན་ཡང་བརྩམས།
སྟེངས་པ་ཤཱཀྱ་དོན་གྲུབ་ཀྱིས་ཞབས་ཏོག་ལེགས་པར་བྱས་ནས་ནམ་རྫོང་སྟེངས་སུའང་
ཐོགས་རེ་བཞུགས་དུས། ཕྱིས་ཁོང་ཤིན་ཏུ་དད་དེ་མི་གཞན་དང་ངེད་ཀྱི་ཆོས་རྗེ་
ནམ་རྫོང་
223



ལོ་པཎ་གྱི་རྣམ་ཐར་ཕྱོགས་བསྒྲིགས།
གཉིས་མི་འདྲ། ལོ་སྐོར་བཅུ་གཉིས་རང་ལའང་བྱི་བ་བྱི་བར་མི་གཅིག །གླང་གླང་དུ་མི་
གཅིག་ཟེར་བའང་ཡོད། དགའ་ལྡན་གླིང་གི་བླ་མ་ཡོན་ཏན་ལྷུན་གྲུབ་པའི་སར་ཐེགས་
ནས་གསུང་རབ་ཀྱི་འབེལ་གཏམ་མང་དུ་མཛད། ཁོང་ན་རེ། དེ་རིང་སློབ་དཔོན་གཞོན་
ནུ་དཔལ་འདིར་བྱོན། ཇ་དཀར་ནི་མེད། ཇ་ནག་ཡང་སྐོལ་ཡང་སྐོལ་བྱས། ཆོས་ཀྱི་
གསུང་གླེང་མང་དུ་བྱུང་
། སྐྱེས་ཐོབ་ཀྱི་ཤེས་རབ་དེ་ང་ཆེ་བ་འདུག །སྦྱངས་སྟོབས་ཀྱི་
ཤེས་རབ་དེ་ཁོང་ཆེ་བར་འདུག །བསྒོམས་པའི་ཉམས་མྱོང་དེ་ཨ་ཕོ་བཟང་བར་འདུག་
གསུང་སྐད།
གླང་ལོའི་དབྱར་ཆོས་རྗེ་རོང་ཆེན་པ་དཔོན་སློབ་ཐང་པོ་ཆེར་ཆོས་བར་ལ་
ཕེབས་པས་དེར་ཐེགས་ནས་དཔོན་སློབ་རྣམས་ལ་བསྙེན་བཀུར་ཞིག་ཀྱང་ཞུས
། རྒྱུད་
བླ་མ་གཞུང་རྐྱང་གི་བཤད་པ་དང་
། རྣམ་ངེས་ཀྱི་བཤད་པ་གསན་ཞིང་
། སྤྱི་ཆོས་
གསུང་བ་རྣམས་ཀྱང་གསན། གསང་འདུས་རིམ་ལྔའི་བཤད་པ་ཅིག་ཞུས་པས། འདི་ལ་
ངེད་རང་ཚོ་ཕོ་ཚོད་སུ་ཚ་ཡིན་གསུངས་ནས་གནང་། ཆོས་རྗེ་དེ་ཇོ་བོ་ཤིན་ཏུ་བཟང་
།
གྲུབ་མཐའི་ཕྱོགས་ཞེན་ཡང་ཆུང་
། ཞལ་ནས་ཀྱང་ཐོག་མ་མེད་པ་ནས་ཀྱི་དངོས་འཛིན་
གྱི་འཆིང་བས་ཆོག །དེའི་སྟེངས་སུ་གྲུབ་མཐའི་འཆིང་བའི་སྣོན་མ་མི་དགོས་གསུང་
།
འཕྲལ་དུ་ནི་ཆོས་ཁྲི་ཁར་ཕག་ཕག་དང་ཞལ་ཕོ་མང་པོ་མཛད་ཅེས་མཁྱེན་རབ་དང་
ཇོ་བོ་བཟང་བ་སོགས་ཀྱིས་ཆེ་བ་དུ་མ་གསུང་བ་ཐོས་སོ། །
ཐང་པོ་ཆེ་པའི་བླ་མ་ཉི་མ་བ་ལ་ཐུབ་པ་དགོངས་རྒྱན་གྱི་ལུང་ཞིག་ཞུས་པས།
ཁོང་ང་ལ་ལུང་མེད་གསུང་སྟེ་གསེར་ཁང་པའི་ཕྱོགས་མཐོང་གིས་མི་གནང་བར་
འདུག་གསུང་། དེ་རྗེས་སྟོན་ཁར་སོང་བ་དང་
། དྲུང་ལོ་ཙ་བའི་གསུང་ནས་ཆོས་རྗེ་
སྒྲོལ་མ་བ་དེ་ཡང་ཕེབས་ཡོད་པར་འདུག་གསུངས་པས་གཟིགས་སུ་བྱོན་པས། རྩེས་
224



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
ཐང་གི་བསམ་གཏན་གླིང་དུ་ཕེབས་འདུག་ནས་དེར་བཞུགས་ཏེ། མདོ་དབང་ཆེན་མོ་
གནང་བའི་དབང་རྒྱ་ཡང་མཛད། དབང་མི་བདུན་བཅུ་རྩ་ལྔ་ཙམ་གྱིས་ཟླ་བ་གཅིག་
གི་བར་ཞུས། གཞན་ཡང་སྒྱུ་འཕྲུལ་ཞི་ཁྲོ། དོང་སྤྲུགས། ཚེ་བདག་ལ་སོགས་པའི་དབང་
མང་པོ་དང་། གསང་སྙིང་ལམ་རིམ་དང་བཅས་པའི་བཤད་པ་དང་ལུང་མང་པོ་
མཛད་པ་ཕལ་ཆེ་བ་དང་། ཁ་ཅིག་གིས་གཤིན་རྗེ་ཁ་ཐུན་གྱི་སྐོར་རྣམས་ཞུས་པའི་ཞར་
ལ; དེའི་ཆོས་སྐོར་བརྒྱད་ཙམ་གྱི་ལུང་ཡང་གསན། འབུལ་བ་བསྙེན་བཀུར་ལན་གཉིས་
ཙམ་ཞུས། ལན་ཅིག་རབ་བརྟན་གླིང་ན་བཞུགས་འདུག་པས་ཕྱག་འབུལ་དུ་ཐེགས་
པས། སྟག་རྩེ་བ་དང་ཡང་ཡོན་མཆོད་ཀྱི་འབྲེལ་དེ་ནས་བྱུང་བ་ཡིན།
སྟག་གི་ལོ་ལ་སྒོ་མོ་རིན་པོ་ཆེ་བཟང་པོ་དཔལ་བ་སྣེའུ་གདོང་རྩེ་ན་བཞུགས་པ་
ལ་གཟུངས་གྲྭ་ལྔའི་དབང་ལོ་ཙ་བ་རིན་རྣམ་པའི་ཡིག་ཆ་ལ་བརྟེན་པ་དང་། གཏེར་
མའི་ཚེ་སྒྲུབ་འདི་བྲན་ཀ་དཔལ་ཡོན་གྱིས་བསྒྲུབས་པའི་ལྕགས་ཀྱི་སྲོག་པ་རྩ་དེ་ཡིན་
པར་འདུག་གསུངས་ནས་གནང་བ་ཡིན་གསུང་
།
དེ་ནས་ཡོས་ལོའི་བར་དུ་རྩེ་ཐང་དུ་གཙོ་བོར་བཞུགས། དེ་རེས་ལྷ་ཁང་སྟེངས་
སུའང་བཞུགས། ཡར་འབྲོག་གི་ཆབ་ཚན་ལ་ཐེགས་ནས་སྐྱེས་མཆོག་སྨོན་ལམ་པ་
གསེར་གླིང་ན་བཞུགས་པའི་སྐུ་མདུན་དུ་མཇལ། བློ་སྦྱོང་སེམས་པའི་རིམ་པ་གསན། དེ་
ནས་འཇམ་དབྱངས་ནམ་མཁའ་བཟང་པོ་དང་མཇལ། ཆོས་རྗེ་རང་བྱུང་རྡོ་རྗེའི་ཆོས་
དྲུག་གསན། འཕེལ་པའི་བཀའ་མཆིད་ཀྱི་དྲི་བ་མཛད་པ་རྣམས་ཀྱི་ལན་ལེགས་པར་
བཏབ། ཁོང་མདོ་མངས་ཀྱང་ཚར་གསུམ་གཟིགས། དེའི་དོན་ལ་ཐུགས་ལེགས་པར་
ཞུགས་ནས་ཞག་བདུན་བདུན་གྱི་བར་དུ་མནལ་མེད་པ་ཡང་བྱུང་འདུག་གསུང་
། གླང་
ལུང་པའི་ཞལ་ནས་སློབ་དཔོན་པ། རྗེས་ཐོབ་དང་རྗེས་ཤེས་ཟེར་བའི་ཁྱད་པར་ཅི་ཡིན་
225



ལོ་པཎ་གྱི་རྣམ་ཐར་ཕྱོགས་བསྒྲིགས།
པ་གསུང་། མཉམ་གཞག་གི་སྟོབས་ཀྱིས་དེ་ལས་ལངས་པའི་ཚེ་ཡོན་ཏན་ཞིག་སྐྱེས་པ་
ལ་རྗེས་ཐོབ་དང་། དེ་མ་ཡིན་པའི་ཤེས་པ་ལ་རྗེས་ཤེས་ཟེར་བ་ཡིན་ལ་ཆེ་ཞུས་པས། དེ་
ཁ་བཞིན་ཡིན་པའི་མཐུན་འགྱུར་ཡང་གནང་
།
རབ་བརྟན་གླིང་ན་མཁན་ཆེན་རྒྱལ་བཟང་པ་བཞུགས་འདུག་པས་ཕྱག་འབུལ་
དུ་ཐེགས་ནས་སྦྱོར་དྲུག་བསྡུས་པ་ཞིག་ཀྱང་གསན། ཀུན་མཁྱེན་པ་བདེ་གཤེགས་སྙིང་
པོ་གང་ལ་བཞེད་པ་འདུག་གསུང་
། རྣམ་ཀུན་མཆོག་ལྡན་ལ་བཞེད་པ་འདྲ་ཞུས་པས།
ཀུན་མཁྱེན་ཤངས་པའི་བཞེད་དྲིས་པ་ཡིན་གསུང་
། མེད་དགག་ལ་བཞེད་པར་འདུག་
ལགས་ཞུས་པས། ནིམ་པའི་ཤིང་ལས་རྒུན་འབྲུམ་མིན་ཏེ། ཟེར་བ་རྣམས་ཐོན་པར་
འདུག་གམ་གསུང་། ལེགས་པར་བཏོན་པས། སྟོང་པ་ལས་ནི་མྱང་འདས་བདེ་བ། ཟེར་
བའི་སྟོང་བ་དེ་མེད་དགག་ལ་ཟེར་བ་ཡིན་གསུང་
། འདི་ཁ་ནས་བདེ་གཤེགས་སྙིང་པོ་
དེ་གང་ལ་བཞེད་ཞུས་པས། དེ་བཞིན་ཉིད་ལ་བྱེད་གསུང་། དེ་བཞིན་ཉིད་དེ་ཁ་ངོས་
གང་ལ་འཛིན་ཞུས་པས། བུམ་པ་རང་བཞིན་མེད་པ་ལ་བྱེད་གསུང་
། དེ་ཁ་མེད་དགག་
མ་ལགས་སམ་ཞུས་པས། ཅི་ཡང་བཀའ་མི་གནང་། དེ་ཉིན་གསུང་བར་མི་བཞེད་པ་
དང་ཐུགས་པ་ཡིན། རྒྱུད་བླའི་ཊཱི་ཀ་ན་རྒྱས་པར་བཀོད་ཚར་འདུག་པས། མེད་དགག་
ལ་མི་བཞེད་པར་འདུག་གསུང་
།
དེ་ནས་དགུང་ལོ་སུམ་བཅུ་རྩ་གསུམ་བཞེས་པ་ཤིང་ཕོ་འབྲུག་གི་དཔྱིད་རྐྱང་
ཆེན་དུ་ཐེགས་ནས་སླར་ཡང་དུས་འཁོར་རྒྱུད་འགྲེལ་གྱི་དཀའ་བའི་གནས་རྣམས་ལ་
དྲི་གཏུག་གིས་ལེགས་པར་གཏན་ལ་འབེབས་པར་ཞུས་པས། རྐྱང་ཆེན་པ་ཐུགས་སྤྲོས་
པ་ཆུང་བའི་སྟོབས་ཀྱིས་ཡོངས་སུ་རྫོགས་པར་ནི་མ་སོང་། རྐྱང་ཆེན་པ་ལུགས་སྟོད་ན་
བླ་མ་དབོན་པ་ཞེས་བྱ་བ་ཞིག་བཞུགས་པ་མཇལ་དུ་ཐེགས་གསུང་བས་དེའི་ཕྱག་ཕྱིར་
226



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
ཐེགས་ནས་དབོན་པ་ལ་གཟའི་སྐོར་རྣམས་ཞུས་པས། བསྒོམ་བཟླས་ཤིག་གནང་ནས་
མེ་ཕར་ཕུས་བས་སྨྲ་ར་ཚུར་ཚིག་ཡོང་བ་ཡིན་ནོ་གསུངས་ནས་རྗེས་གནང་ནི་གནང་
མ་བྱུང་། ཁོང་ཀུན་མཁྱེན་ཚུལ་བློའི་དབོན་པོར་འདུག་གསུང་
།
དེ་ནས་དཔོན་སློབ་ཁ་ཡར་ཞིག་མཛད་ནས་ཆོས་རྗེ་རོང་ཆེན་པ་སྐྱིད་སྨད་སྙེ་ཕུ་
ཤུག་བསེབ་ན་བཞུགས་པའི་སྐུ་མདུན་དུ་ཐེགས། སྤྱི་ཆོས་གང་གསུང་རྣམས་དང་། ཁྱད་
པར་དམར་སྟོན་རྒྱམ་རིན་པས་དབུ་མ་འཇུག་པ་གསན་ཞིང་འདུག་པ་ལྷན་དུ་ཞུས། དམར་
སྟོན་པ་འདུལ་བ་གསུང་གི་འདུག་པ་དང་
། ཆོས་རྗེ་རོང་ཆེན་ལ་ངན་སོང་སྦྱོང་རྒྱུད་ཀྱི་
བཤད་པའང་གསན། ཤུག་གསེབ་ཀྱི་བླ་མ་དེ་ལ་བླ་མ་དགོངས་འདུས་ཀྱི་གཏེར་ཆོས་
པོ་ཏི་ཆེན་པོ་བདུན་འདུག་པ་རྣམས་ཀྱང་གཡར་ནས་ལེགས་པར་གཟིགས་ནས་གཏད།
ཁོང་ན་རེ། ངེད་ཀྱི་འདི་ཚོ་ལ་དུང་ལོ་ཙ་བ་ནི་བཀའ་བཀྱོན་རང་མཛད། སློབ་དཔོན་
གཞོན་ནུ་དཔལ་བ་ནི་བཀའ་བཀྱོན་ཡང་མི་གསུང་
། བསྟོད་ར་ཡང་མི་གསུང་ཟེར་
སྐད་
དེའི་དབྱར་དཔོན་བཞི་འཛོམ་པས་ཆོས་རྗེ་རོང་པོ་དཔོན་སློབ་བྱང་ཆུབ་གླིང་དུ་
སྤྱན་དྲངས། ཆོས་བཙུགས་དགོན་པ་འདེབས་པར་ཞུས་ཏེ་ཞབས་ཏོག་ཀྱང་བཟང་བར་
མཛད། དེར་གཟིམས་སྤྱིལ་གཅིག་གི་རྩིག་རྨང་བཏིང་བས་ངེད་རང་གི་འཁོར་རྣམས་
འཇིགས་བྱུང་གསུང་། དེར་བརྒྱད་སྟོང་པ་གསན། དེ་ནས་སྟོན་ཁ་ཆུ་ཤུལ་རྫོང་པས་
ཆོས་བར་ལ་སྤྱན་དྲངས་པའི་སར་ཡང་བཞུགས་ཏེ་དབུ་མ་སྙིང་པོ་རྩ་འགྲེལ་གསན།
ཉིན་ཞིག་ཐོག་ཁར་ཞབས་སྐོར་མཛད་ཅིང་ཡོད་པའི་ཚེ། མཚན་ཉིད་པ་མང་རབ་དང་
བོན་པོ་ཚུལ་ཁྲིམས་ཟེར་བ་ཞིག་གྲྭ་པའི་ཁྲོད་དུ་ཡོད་པ་ལབ་མང་དུ་བྱེད་སྣང་བའི་
ནང་ནས། ཁ་ཅིག་འདིར་ཕེབས་པ་ཞུ་དང་ཁོང་ཟེར་ལུགས་འདི་ཡིན་ན་བོན་ལ་ཡང་
227



ལོ་པཎ་གྱི་རྣམ་ཐར་ཕྱོགས་བསྒྲིགས།
ལེགས་པོ་ཡོད་པར་འདུག་ཟེར་བས། དེ་ལོས་འོང་
། ཁོང་ཚོས་ངེད་རང་གི་ཆོས་ནས་
བསྒྱུར་བ་ཡིན་པས་ལེགས་ལེགས་འདྲ་ཡང་
། གཙོ་བོ་སྐྱབས་འགྲོ་བཟློག་ནས་མེད་པས་
ཐམས་ཅད་ཕྱིན་ཅི་ལོག་ཏུ་འགྲོ་བ་ཡིན་གསུངས་པས། ཁོ་ཁྲོས་ཏེ། ཁྱོད་ཤི་ན་ཐལ་རླུང་
ཞིག་འོང་
། ང་ཤི་ན་ཉི་མ་ཚ་བ་འོང་ཟེར་ཏེ་ཁོ་གྲིར་ཤི་གསུང་། དེར་བཞུགས་རིང་ལ་
ཡང་ཐམས་ཅད་དང་འབེལ་གཏམ་ཁོ་ན་མཛད། ལན་ཞིག་གནས་རྙིང་པ་གྲགས་པ་
འོད་ཟེར་ཟེར་བའི་དགེ་བའི་བཤེས་གཉེན་དེ་དང་འབེལ་གཏམ་མང་དུ་མཛད་ནས་
ཚིག་རེ་ལ་གོ་བ་རེ་དགོས་པ་ཡིན་མོད་གསུངས་པས། སློབ་དཔོན་པ་དེ་བྱུང་ན་ད་
སངས་རྒྱས་རང་ཡིན་ཏེ་ཟེར།
བཟད་པ་ཆོས་རྒྱལ་དཔལ་བཟང་པས་ཆོས་རྗེ་རོང་པོ་དཔོན་སློབ་ཁ་ཡར་ཞིག་
ཞག་གསུམ་བཟད་མཐོང་སྨོན་དུ་སྤྱན་དྲངས་པའི་ཕྱགས་ཕྱིར་ཡང་ཐེགས། དེར་དགེ་
བའི་བཤེས་གཉེན་ཆོས་གོས་སྣམ་ཕྲན་མ་བཞེས་པ་ཞིག་ཀྱང་བྱོན་ནས་འབེལ་གཏམ་
མང་དུ་མཛད། ཁྱད་པར་དུ་སོགས་འདི་ལ་དགོས་པ་ཅི་ཡོད་པ་ཡིན་ཞེས་དྲིར་བྱུང་
བས༑ དུ་སོགས་ཀྱིས་ཡེ་ཤེས་ཀྱི་སྐུ་འགྲུབ་ཚུལ་རྣམས་ལེགས་པར་གསུངས་པས་ཁོང་
དགྱེས་ནས་ད་དུ་སོགས་ལ་དགོས་པ་བྱུང་ཟེར། རྟིང་དུ་སོང་དུས་སྒྲུབ་པ་བ་རྒྱ་མཚོ་
དཔལ་ཞེས་བྱ་བའི་བསྙེན་སྒྲུབ་པ་ཆེན་པོ་དེ་ཡིན་པར་འདུག །དུས་ཕྱིས་ཆོས་རྗེ་པཎ
ཆེན་སྤྱན་དྲངས་ནས་དཔལ་སྡེར་ཕེབས་པའི་ཚེ་ཁོང་ཡང་ཆོས་རྗེ་མཇལ་དུ་བྱོན། དྲུང་
མཁན་ཆེན་པ་གང་ན་བཞུགས་འདུག་ང་ཕྱག་འབུལ་བ་ཡིན་གསུངས་ནས་ཁོང་རང་
གི་སྤྱན་ཚབ་དེ་ལ་དྲི་ཞིང་འདུག་གསུང་
། ཆོས་རྗེ་རོང་པོ་ལ་ཀླུ་དབང་རྒྱལ་པོའི་སྒྲུབ་
ཐབས་ཀླུ་སྒྲུབ་ཀྱིས་མཛད་པ་ཡང་གསན།
དེ་དུས་གཞིས་ཁ་གོང་དཀར་ན། དབང་གྲགས་པ་རྒྱལ་མཚན་ཕེབས་པ་ལ། ཕྱག་
228



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
འབུལ་དུ་བྱོན་པས། ཆོས་རྗེ་བྱམས་པ་གླིང་པ་བསོད་ནམས་རྣམ་པར་རྒྱལ་བ་དང་བགྲོ་
གླེང་གྱིས་གསུང་བ་ལྟར་ཆོས་གཏམ་ལ་བཞེངས། ཡང་མཁན་ཆེན་གཞོན་འོད་པ་དང་
བགྲོ་གླེང་མཛད་དུས། ཕྱག་ལ་བ་ལུའི་ཕྱག་ཚེ་སྐོར་ཆེ་བ་ཞིག་ཡོད་པ་ཕྱག་བརྐྱང་པའི་
ཚེ་བུད་ནས། ཕ་ཟད་དེ་ན་བླ་མ་གནས་ནང་ཡིན་ཟེར་བ་ཞིག་བཞུགས་པའི་ཀརྨ་གན་
ཡོལ་གྱི་ནང་དུ་ཁྲོལ་ཟེར་ནས་སོང་བས་ཆག་ཡོད་དགོངས་ཙ་ན་ཅི་ཡང་མ་བྱུང་བར་
འདུག །དེ་འཁྲུལ་ཞིག་བསོད་ནམས་འབུམ་ཡིན་པར་སྣང་ངོ༌། །
སྐབས་ཤིག །གོང་མ་ཆེན་པོས་ཁོ་དེ་སློབ་དཔོན་སྟོན་ཤཱཀ་དེ་ཆང་མཐུང་གི་ཡོད་
ཨང་གསུང་། དུམ་རེ་བཞེས་ཏེ་གང་བཞེས་ཐམས་ཅད་རིང་སྲེལ་དུ་སོང་བྱུང་ལགས་
ཞུས་པས། དེ་ཁ་བྱུང་གསུང་
། དེར་གོང་དུ་ཆོས་རྗེ་རོང་ཆེན་པ་དཔོན་སློབ་ལ་ཆོས་བར་
གྱི་སྦྱིན་བདག་ཞུས་པས་ཡར་ཀླུངས་སུ་བྱིན་ཟེར་བ་གྱིས་ཞེས་དེའི་ཞུ་བའང་འགྲུབ་
བྱུང་གསུང་། དེ་ནས་རྩེས་ཐང་དུ་ཕེབས་ཏེ་རྔོག་ལུས་རྣམས་གསན་པར་བཞེད་པའི་
ཚེ; ཁ་ཅིག་ན་རེ། རིན་པོ་ཆེ་པ་རང་ལ་གསན་པ་འཐད་ཟེར། ཁ་ཅིག་སྣང་ར་བ་ལ་
གསན་པ་འཐད་ཟེར། ཆུ་མིག་དགོན་སར་དུ་དགེ་སློང་ཤེར་ལྷུན་པ་ལ་རྨི་ལམ་དུ་ཡིད་
དམ་ལ་ཞུར་བཅུག་པས། ཁོང་གིས་སྐུ་སྐྱེ་སྔ་ཕྱིའི་ལུང་བསྟན་མང་པོ་དང་རིན་པོ་ཆེ་པ་
རང་ལ་ཞུས་པ་ལེགས་པའི་འཐད་པ་དང་བཅས་པ་བསྐུར་བྱུང་བ་དང་
། བསམ་གཏན་
གླིང་དུ་སློབ་དཔོན་ཡེ་ཤེས་དཔལ་ལ་པྲ་འབེབས་སུ་བཅུག་པས་པྲ་རྟེན་ན་རེ། དབུ་
རྩེ་ཞིག་འདུག །དེའི་སྟེང་ན་བླ་མ་ཞིག་འདུག །དེའི་སྒོ་རྩ་ན་མི་ནག་པོ་རལ་གྲི་བཟུང་
བ་ཞིག་འདུག་ཟེར་བས། སྤྲེའུ་ཞིང་རིན་པོ་ཆེ་རང་ལ་གསན་པ་ལེགས་པར་དགོངས་
ནས་ འབྲུག་ལོའི་མཇུག་ཏུ་ཉེ་བ་ན་གཞུང་སྤྲེའུ་ཞིང་དུ་ཐེགས་ནས་རིན་པོ་ཆེ་བྱང་
ཆུབ་དཔལ་བའི་ཞབས་ལ་གཏུགས་ཏེ་དབུ་མཛད་བཀྲ་ཤིས་དཔལ་ཞེས་བྱ་བའི་སར་
229



ལོ་པཎ་གྱི་རྣམ་ཐར་ཕྱོགས་བསྒྲིགས།
བ་
བཞུགས་ནས། དགེ་འདུན་སྒང་པའི་མཁན་ཆེན་སེང་གེ་དཔལ་བ་དང་ལྷན་དུ་གསན་
པ་ལ། ཐོག་མར་ཀྱེ་རྡོར་ཡབ་བཀའ་ཡུམ་བཀའ། རིགས་བསྡུས་རྣམས་ཀྱི་དབང་ཡོངས་
སུ་རྫོགས་པ། བརྟག་གཉིས་རིན་ཆེན་རྒྱན་འདྲ་དང་
། རྔོག་པའི་གསུང་སྒྲོས་སྦྲགས་པའི་
བཤད་པ། གུར་ཞེ་སྡང་རྡོ་རྗེའི་ཊཱི་ཀའི་སྟེང་ནས་བཤད་པ་ལེགས་པར་གསན།
དེ་རྗེས་རྒྱུད་དེ་གཉིས་ཀྱི་རྫོགས་རིམ་ནཱ་རོའི་ཆོས་དྲུག་གི་ཁྲིད་གནང་བ་ལ། རྩ་
བའི་ཁྲིད། ཞལ་གདམས་བཀའ་བཞིའི་ལོ་རྒྱུས་དང་བཅས་པ། སྟེང་སྒོ་རྣམ་གྲོལ། ཨ་
ཐུང་༑ ཚིགས་སུ་བཅད་པ་བརྒྱད་པ། རིམ་པ་ལྔ་ལྡན། དབང་ཉམས་ཕྱག་རྒྱ་ཆེན་པོ།
གཉིད་འོད་གསལ། འབྱུང་བཞི་རོ་སྙོམས། ཁ་སྦྱར་དབྱེ་བའི་ཡིག་ཆུང་། འོད་གསལ་
དོན་བཞི་མ། གྲོང་འཇུག །འཕོ་བ་དང་གྲོང་འཇུག་གི་ཞལ་གདམས། ཕྱག་རྒྱ་ཆེན་པོ་
སྣང་བ་ཕྱི་ཤུར་རྣམས་དང་
། མེ་ཏི་བའི་ལམ་དགུ་ཕྲུགས། སྒྲུབ་ཐབས་མཚོ་སྐྱེས། ཡན་
ལག་དྲུག་པ། བདུད་རྩི་འོད། མི་ཐུབ་ཟླ་བའི་བདག་མེད་མའི་སྒྲུབ་ཐབས་རྣམས་གསན།
དེ་ནས་མཱ་ཡཱ་ལྷ་ལྔའི་དབང་། ཐོགས་མེད་གྲགས་ཀྱི་ཊི་ཀ་དང་གསུང་སྒྲོས་
སྦྲགས་ནས་རྒྱུད་ཀྱི་བཤད་པ་ཀུ་ཀུ་རི་པའི་ཆོས་བདུན། སམྦུ་ཊའི་རྒྱུད་ཞེ་སྡང་རྡོ་རྗེའི་
ཊི་ཀ་དང་བཅས་པ། རྒྱུད་ཕྱི་མ། གདན་བཞིའི་ཡབ་བཀའ་ཡུམ་བཀའི་དབང་
། རྩ་
རྒྱུད་བཤད་པ་དང་བཅས་པ། རྣལ་འབྱོར་ནམ་མཁའ། ཡེ་ཤེས་དབང་ཕྱུག་མ། ཤིང་
གཅིག་དཀའ་འགྲེལ། མཆན་ཁུང་སྦྱོར་བ། སྒྲུབ་ཐབས་ཨཱརྱ་དེ་བས་མཛད་པ། བཤད་
རྒྱུད་ལེའུ་བརྒྱ་དང་གསུམ་ཡོད་པ། མནྟ་ཨོཾ་ས། དཀྱིལ་ཆོག །ངག་དབང་གྲགས་པའི་
མཆི་བླུ། འགྲེལ་པ་དྲན་པའི་རྒྱུ་མཚན། མཚན་བརྗོད་ཞེ་སྡང་རྡོ་རྗེའི་ཊཱི་ཀ་དང་བཅས་
པའི་བཤད་པ། སྔགས་དོན་རྣམ་གཟིགས་གསང་ལྡན་ཊཱི་ཀ་དང་བཅས་པ། དབང་རིམ་
གཉིས་སྦྱིན་སྲེག་ཊཱི་ཀ་དང་བཅས་པ། མཚན་གྱི་སྔགས་སྒྲུབ། བཀླག་པའི་སྒོམ་ཁོག་
230



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
དགེ་བསྙེན་མ་གྲགས་སྦྱིན་མ། སྙན་གྲགས་དགེ་མ། ཨ་ཤོ་ཀ་རི་གསུམ་གྱིས་མཛད་པའི་
སྒྲུབ་ཐབས་རྣམས་གསན།
བདེ་མཆོག་སྙན་རྒྱུད་ཀྱི་སྐོར་ལ་ཁྲིད་དང་། ཡེ་ཤེས་མཁའ་འགྲོ་ནས་རྒྱ་ཕོ་བ་
ལུང་བ་ཡན་གྱི་རྣམ་ཐར། རྡོ་རྗེའི་ཚིག་རྐང་ནཱ་རོས་མཛད་པ། བཀའ་རྒྱ་ཉམས་ལེན་
གྱི་བསྡུས་དོན་ལ་སོགས་ཆོས་ཚན་ལྔ་བཅུ་རྩ་གསུམ་ཙམ་གསན། ཨུ་རྒྱན་དྲག་སྒྲུབ་
རིན་ཆེན་གླིང་པའི་གཏེར་མའི་སྐོར་ལ་སྒྲུབ་ཐབས་རྩ་བའི་མན་ངག་སྙིང་འདྲ། རང་
སྒྲུབ་གསལ་བའི་སྒོམ་ཁོག །དངོས་གྲུབ་གཏོར་མའི་ཕྲིན་ལས། སྨིན་བྱེད་དབང་གི་ཆོ་ག །
འཇམ་དཔལ་སྐུ་སྒྲུབ། རྟ་མགྲིན་གསུང་སྒྲུབ། ཕྱག་རྡོར་ཐུགས་སྒྲུབ། བྱ་ཁྱུང་ཕྲིན་ལས།
སྲིའུ་གསོ་བ། སེར་བསྲུང་། བཀྲ་ཤིས་བུམ་པ། སྦོད་བཟློག །སྦྱིན་སྲེག །ལག་མཆོད་བསྒྲལ་
བའི་གཏོར་མ། གནོད་བྱེད་འདུལ་བ། སྡིག་པ་ནག་པོའི་གདམས་པ། དབང་བསྐུར་
རྣམས་དང་། ཚེ་དཔག་མེད་ལྷ་དགུའི་དབང་
། འཆི་མེད་འཁྲུལ་འཁོར་གྱི་ལུང་དང་
ཕྱག་ལེན་རྣམས་ལེགས་པར་གསན།
དབང་གསན་པའི་སྐབས་སུ་དབང་ཆང་ཞིག་གྲབས་མཛད་པས་འགོང་ཞིག་
བྱུང་ཟེར་བས། ད་ཁ་ཕྱེ་ལ་ཁོ་རང་ཚོ་ལ་ཕྱིན་ཞོགས་གསུངས་པས། དེ་ཉིན་ནང་ཐམས་
ཅད་སྐྱུར་དྲིར་སོང་ནས་རྒོངས་མོ་དྲི་ཡང་ཆད། སྦང་མ་ལའང་ཅི་ཡང་མི་བྲོ་བ་ཞིག་
བྱུང་གསུང་། དེར་ཆོས་གསན་པའི་ཞར་ལ་བླ་མ་ཆོས་མཛོད་བྱ་བ་ལ་དབང་མདོར་
བསྟན་གསུངས་པའི་ཚེ། དེ་རིང་འདི་ཙམ་ཞིག་འཆད་དགོངས་པ་མཛད་ནའང་
།
ཁོང་
གི་མདུན་དུ་སླེབ་འཕྲལ་དུ་ཐིབ་ཏུ་འགྲོ་ཞིང་འདུག་པས། ཞག་གསུམ་ཙམ་དུ་ཅི་ཡང་
མ་གསུངས།
དེ་ནས་ཉིན་ཞིག་ཁྱེད་ལ་བླ་མ་ཞིག་དང་ཐུག་ཅིག་ཡོད་པ་ཨེ་ཡིན། གསུངས་
231



ལོ་པཎ་གྱི་རྣམ་ཐར་ཕྱོགས་བསྒྲིགས།
པས་དེ་ཅི་ལགས་ཟེར། འདི་བཞིན་འོང་གི་འདུག་གསུངས་པས། མེད་ཟེར། ཡང་ཡོད་
པར་འདུག་གསུངས་པས། སེམས་པ་ཞིག་བྱས་ནས། ཐུགས་བདེན། ངས་བླ་མ་རི་པ་ལ་
སྦྱོར་དྲུག་ཞུས་ནས་མ་ཚར་བ་ལ་འགྲོ་གྲབས་བྱས་པས། ཁོང་གིས་ཆང་དྲངས་ནས་དེ་
ཙུག་མ་བྱེད་པར་སྡོད་ལ་ཆོས་འཕྲོ་ཉོན་གསུང་ཡང་། མ་ཉན་པར་ཕྱིན་པ་ཞིག་ཡོད་
ཟེར་ དེ་ནས་ཆོས་རྗེ་སེམས་དཔའ་ཆེན་པོ་ཆུ་བོ་རི་ན་བཞུགས་པའི་སྐུ་མདུན་དུ་
གསང་འདུས་གསན་པའི་ཞུ་བ་འབུལ་བ་ལ། དགེ་བཤེས་ཚུལ་རྒྱལ་བཏང་ཡང་བསྙེལ་
བ་དང་ཐུགས་ནས་ཞལ་བཞེས་མ་བྱུང༌
། མཁན་ཆེན་སེང་གེ་དཔལ་བ་ལ་སྒྲུབ་ཐབས་
རྒྱ་མཚོའི་རྗེས་གནང་། བརྟག་གཉིས་ཀྱི་ནཱ་རོ་འགྲེལ་ཆེན། མཁའ་འགྲོ་རྒྱ་མཚོའི་རྒྱུད།
རྗེ་མར་པའི་ཤོག་དྲིལ་བཞི་རྣམས་གསན། སྤྲེའུ་ཞིང་ནས། རྐྱང་ཆེན་དུ་ཕྱག་འབུལ་དུ་
ཐེགས་པས་རྐྱང་ཆེན་རི་ཁྲོད་ན་མཁན་ཆེན་བྱང་དཔལ་བ་བཞུགས་ཟེར་བས།
དེར་ཡང་ཐེགས་པས་མཁན་ཆེན་བྱང་པའི་གསུང་ནས། བླ་མ་བཀའ་བཞི་པ་
ཁྱེད་ད་ཅི་བྱེད་བསམ་ཡོད་གསུང་། ནུས་ན་དགེ་སྦྱོར་བཞིན་བྱེད། མ་ནུས་ན་ཉལ་སྡོད་
བསམ་ཡོད་ཞུས་པས། དགེ་སྦྱོར་བླ་མ་སུ་ལ་བརྟེན་ནས་བྱེད་གསུང་། འབྲོག་པའི་བླ་
མ་རྣམ་གཉིས་བཟང་བར་སྣང་བས་དེ་གཉིས་ལ་བརྟེན་བསམ་ཡོད་ཞུས་པས། ཆོས་རྗེ་
སེམས་དཔའ་ཆེན་པོ་ལྟ་བུ་ལ་མི་བརྟེན་པར་ཁོང་གཉིས་ལ་ཅི་ཡོད་པ་གསུང་
། ཆོས་
རྗེ་ཆེམས་དཔའ་ཆེན་པོ་ལ་གུས་པར་ཡོད་ནའང་
། བསྟན་པ་དང་ཐེག་པ་སྤྱིའི་རྣམ་
གཞག་ལ་སོགས་པ་ནི་བདག་རང་གིས་ཀྱང་ཤེས། འོན་ཀྱང་སྒལ་ཚིགས་ཀྱི་སྟེང་དུ་
སྒལ་ཚིགས་བརྩེགས་ནས་བསྒོམས་པས། གེགས་བཞིན་བྱུང་
། དེ་སེལ་བ་ལ་ཁོང་རྣམ་
གཉིས་ལྷག་པར་འདུག་ཞུས་པས། འོ་ན་ཁལ་འགེལ་བ་ལ་མཁོ་བར་འདུག་གྱིས་ལ
བོང་བུ་ལ་བླ་མ་འཆོལ་གསུང་དུ་བྱུང་
། ངས་དེ་སྐད་ཟེར་བ་དེ་དྲུང་ནས་རང་མཐར་
232



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
ཁོང་རྣམ་གཉིས་ལ་གཏུག་དགོས་པ་ཞིག་འོང་བར་འདུག་བསམ་བྱུང་ནས་དེའི་
བོན་བཏབ་པ་ཡིན། ཁོང་ལ་ཕྱིས་ཐུགས་རླུང་གི་བསྙུང་བྱུང་ནས་དེ་རྗེས་གླང་ལུང་དུ་
བྱོན་ཏེ། གླང་ལུང་པའི་འཁྲུལ་འཁོར་རྣམས་མཛད་མ་ནུས་པས་ཕན་ནི་མ་བྱུང་བར་
འདུག་གསུང་།
སྦྲུལ་ལོའི་དཔྱིད་ཀྱི་བར་དུ་སྤྲེའུ་ཞིང་དུ་བཞུགས། དེ་ནས་སྦྲུལ་གྱི་དབྱར་དེ་སྟག་
རྩེ་བས་སྦྱིན་བདག་མཛད་ནས་དབུ་རིའི་ཕུག་པར་བཞུགས། དེ་དུས་ཕུག་པའི་ནང་དུ་
ཐིག་མཛད་ནས་ཤམྦྷ་ལའི་རྒྱ་ཚད་གཏན་ལ་ཕབ། ཆུ་མིག་དགོན་གསར་ན་མཁན་ཆེན་
ཡོན་རིན་པ་བཞུགས་པའི་དྲུང་དུ་ཐེགས་ནས། ཨཱརྱ་དེ་བའི་སྤྱོད་བསྡུས་སྒྲོན་མ་གསན།
དེའི་སྟོན་མཇུག་སྟག་རྩ་བས་དབུ་འདོན་དུ་དགོངས་ནས་རྒྱ་དུར་གྱི་མཁན་སར་
བཞུགས་སུ་གསོལ། དང་པོར་མནལ་ལམ་གྱི་མཚན་མ་ངན་པ་ཞིག་ཀྱང་བྱུང་
། གྲྭ་པ་
རྣམས་དང་ཡོན་བདག་རྣམས་གུས་པ་ཁོ་ན་ཡང་མེད། གཟིམས་ཁང་ནང་དུ་ཡོ་བྱད་
མ་ཤོམ། རྒྱུ་འདྲེ་ཡང་མང་བས་བར་ཆད་དུ་དགོངས་ནའང་། སྟག་རྩེ་བ་ལ་ཞུ་བ་མ
གྲུབ་པར་ཤིང་སྦྲུལ་དེ་ནས་ལོ་ངོ་དྲུག་གི་བར་གདན་སར་བཞུགས། ཕར་ཕྱིན་ཊཱི་ཀའི་
རྩོམ་པ་སྐབས་གསུམ་པ་ཡན་མཛད། རབ་བརྟན་གླིང་དུའང་ཐོགས་རེ་བཞུགས། དེར་
ཆུ་མིག་དགོན་གསར་ནས་བླ་མ་ཚུལ་རྒྱལ་བ་ཕེབས་བྱོན་པ་ལ། ཐུགས་རྗེ་ཆེན་པོའི་
བསྒོམ་བཟླས་གསན།
ལན་ཅིག་ཤོད་དེ་ནས་སྲོད་ལོང་བ་བོས་ནས་ལྷ་ཁ་འབེབས་ཤིང་འདུག་པས།
དེའི་སྟེང་ཐོག་ཏུ་ཞབས་སྐོར་དང་ཐུགས་དམ་སྦྲག་གིན་ཡོང་པས་ལྷ་ཁ་དུས་ལ་
འབབས་མ་ཉན། དེ་ནས་རིང་ཞིག་ན་བབས་བྱུང་པས་ད་ལྟ་བར་ནས་མི་འབྱོན་པ་
ཅི་ཡིན་བྱས་པས། ད་ལྟ་བར་ཁོང་ཐོག་ན་བསྐོར་བ་བྱེད་ཅིང་འདུག་པས་མ་འོངས་
233



ལོ་པཎ་གྱི་རྣམ་ཐར་ཕྱོགས་བསྒྲིགས།
པ་ཡིན་ཟེར། ཁོང་ལ་ནུས་མཐུ་ཆེན་པོ་འདུག་གམ་བྱས་པས། ཡོད་པར་ནི་རློམ་གྱིན་
འདུག་ཟེར། རེས་རྩེས་ཐང་དུ་བཞུགས་ཏེ། ཆོས་རྗེ་ཉེར་གཉིས་རིན་པོ་ཆེའི་སྐུ་མདུན་
དུ་ཕལ་ཆེར་ཐེགས། སྐུ་མདུན་དེར་དགེ་བའི་བཤེས་གཉེན་མང་དུ་འཚོགས་ནས་
འབེལ་གཏམ་ཁོ་ནས་དུས་འདའ་བ་ཡིན་པ་ལ། སྤྱན་སྔ་རིན་པོ་ཆེ་ཡང་དགེ་བཤེས་
གཞན་རྣམས་ཀྱི་ཆོས་སྐད་ལས་ཆེས་ལྷག་པའི་ཐུགས་མཐོང་ཆེན་པོ་ཡང་གནང་
།
ཐུགས་རྗེས་ཤིན་ཏུ་འཛིན་པའི་སྟོབས་ཀྱིས་སྤྱན་སྔ་རིན་པོ་ཆེ་ཕྱག་ཚ་མང་དུ་གནང་
བའི་རྗེས་ལ་གཟིམ་ཆུང་དུ་སྐུ་ངལ་རེ་གནང་བའི་སྐུ་མདུན་དུ་ཡང་བཞུགས་ཆོག་
པར་བྱུང་། སྤྱན་སྔ་རིན་པོ་ཆེ་བསམ་གྱིས་མི་ཁྱབ། ཕྱག་ཚ་གནང་བ་དང་ཐུགས་དམ་
འཁོབས། གཟིམས་ཆུང་དུ་སྐུ་ངལ་གསོ་དུས་མནལ་དུམ་རེ་གནང་། མནལ་གྱི་ངང་དེ་
ཁ་ལ་ཐུགས་དམ་བཟླས་པའི་གྲངས་འཛིན་བསྒྱུར་བ་ཡང་འཆོལ་མི་འགྲོ་བ་ཞིག་ཡོད་
ཅེས་གསུང་།
ལན་ཅིག་སྒྱུ་ལུས་ཀྱི་འབེལ་གཏམ་ཞིག་བྱུང་བས། རྫོགས་རིམ་པའི་སྒྱུ་ལུས་དེ་ལྷ་
ཕོ་རེང་པོ་ཞིག་རང་འོང་བ་མིན་པ་འདྲ། སྣང་བ་འདི་ཐམས་ཅད་སྒྱུ་ལུས་སུ་འཆར་བ་
ཡིན་པ་འདྲ་ལགས་ཞུས་པས། སྤྱན་སྔ་རིན་པོ་ཆེའི་བཀའ་ལུང་ལ། ཁོ་དེ་མྱོང་བ་ཕུལ་
ཅན་ཡོད་པའི་གཏམ་འདྲ་བ་གསུངས་ནས་ལེགས་པར་ཐུགས་དགྱེས་པར་གྱུར། དོ་ཧ་
སྐོར་གསུམ་དང་ལྔ་ལྡན་གསན། ཐེལ་དུ་ཐེགས་པའི་ཕྱགས་ཕྱིར་ཕྱོན་པས། སྤྱན་སྔ་རིན་
པོ་ཆེ་སྐུ་ཁམས་དུམ་ཞིག་མ་བདེ་བ་དང་ལྷན་དུ་དབུ་ཁོ་ན་བསྙུང་བ་ཞིག་བྱུང་
། ནངས་
མོ་ཞིག་བླ་མ་ཚུལ་རྒྱལ་བ་དེ་བྱོན་ནས་མདང་ཆོས་རྗེ་རིན་པོ་ཆེ་ཨ་ཙ་ར་དེ་འདྲས་
སྤྱན་དྲངས་ནས་ཁྲ་མོར་ཕེབས་བྱོན། དེའི་ཕྱགས་ཕྱིར་སློབ་དཔོན་ཀུན་རྒྱལ་དང་ཁྱེད་
རྣམ་གཉིས་ཀྱང་འདུག་པས་ངས་སྤྱན་འདྲེན་རྣམས་བསྐྲད།
234



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
ཆོས་རྗེ་རིན་པོ་ཆེ་ཀ་བཞི་སྟེངས་སུ་ཡར་སྤྱན་དྲངས་ནས་བཞུགས་གདན་ལ་
བཞུགས་སུ་གསོལ་བྱས་པའི་རྨི་ལམ་བྱུང་ཟེར། དེར་བཞུགས་རིང་ལ་སློབ་དཔོན་ཤེར་
དོན་པའི་དྲུང་དུ། དཔེ་མེད་འཚོའི་སྦྱོར་དྲུག་དང་ཉི་མ་དཔལ་ཡེ་ཤེས་ཀྱི་འགྲེལ་བ་
འགྱུར་རྙིང་དེ་གསན། དེ་ནས་སྤྱན་སྔ་རིན་པོ་ཆེ་ཟངས་རིར་ཐེགས་པའི་ཕྱག་ཕྱིར་
བྱོན་པས། ཤར་གྱི་ཕྱག་འཚལ་ཐོན་འཚམས་སུ་ཆིབས་བརྡབས་ཤིག་བྱུང༌། དོན་མེད་
དུ་ཤངས་མཚལ་ཞིག་ཀྱང་བྱོན་པས་བསྙུང་བ་དྭངས། ཕོ་བྲང་སྒང་ནས་ཟངས་རི་ཁང་
དམར་མཇལ་དུ་ཐེགས་པས། བུད་མེད་ངོ་མི་ཤེས་པ་ཞིག་གིས་དམ་རྫས་ཤིག་དྲངས་
བྱུང་པས་རྟེན་འབྲེལ་མི་འཆུག་པའི་ཕྱིར་ཧུབ་གསུམ་བཞེས། དེ་ནས་སྤྱན་སྔ་རིན་
པོ་ཆེའི་དྲུང་དུ། དེ་རིང་འདི་ལྟར་བྱས་ཞུས་པས། ཨ་པ་གོག་པོ་འདི་དེ་ཚང་མར་མི་
འཐུང་བ་གསུང་བ་བྱུང་།
ལུག་ལོ་ལ་རྩེས་ཐང་གི་གྲྭ་ཚང་སྤྱི་དཔོན་དུ་སློབ་དཔོན་ནམ་མཁའ་གྲགས་པ་
བསྐོ་བའི་དོ་དམ་མཛད་ནའང་
། ཁོང་གིས་ལོ་གཅིག་ལས་མ་ཐུབ་པར་གཤེགས་ཏེ་
ཆེན་པོ་བློ་རྒྱལ་བ་སྤྱི་དཔོན་དུ་བསྐོ་བའི་དོ་དམ་ལེགས་པར་གནང་
། ལྷ་ཁང་སྟེང་ནས་
རྟོགས་ལྡན་ལེགས་རྒྱལ་ཞེས་བྱ་བའི་རྣལ་འབྱོར་པ་ཉམས་འབའ་ཞིག་སྐྱོང་བ་ཞིག་
ཡོད་པའི་མ་འཇུ་ལྷ་རི་ན་ཡོད་པ་སྟེང་གདོན་གྱིས་བཏབ་ནས་ཁ་ལྐུགས་པ་ལ་བྱིན་
རླབས་ཤིག་ཐུགས་རྗེས་འཛིན་པར་ཞུ་ཟེར་བས། རྒྱ་དུར་ནས་ཐེགས། དོང་སྤྲུགས་ཀྱི་
གཏོར་དབང་དེ་གནང་བས་ནད་ལས་གྲོལ་ནས་སྨྲ་ཡང་ཤེས་ཏེ་སངས་རྒྱས་གཞོན་ནུ་
དཔལ་ལ་སྐྱབས་སུ་མཆིའོ་ཁོ་ན་ཟེར། སློབ་དཔོན་ཆོས་རྒྱལ་ལ་དོང་སྤྲུགས་ཀྱི་དབང་
མཛད་པས་གཏོར་དབང་གི་སྐབས་སུ་ཉམས་འུར། ཡེ་ཤེས་པ་ཕེབས། སྐབས་ཤིག་ཏུ་
སྤྱན་སྔ་རིན་པོ་ཆེའི་གཟིམས་སྤྱིལ་གྱི་འོག་ན་ཚུར་ཕེབས་པའི་ལམ་དུ། དབང་པོ་རྣོན་
235



ལོ་པཎ་གྱི་རྣམ་ཐར་ཕྱོགས་བསྒྲིགས།
པོས་དང་པོར་ཤེར་ཕྱིན་ཁོ་ན་ལ་རྗེན་འཇུས་བྱས་ནས་ཕར་ཕྱིན་ལྷག་མ་རྣམས་ལུགས་
བཟློག་ཏུ་ཉམས་སུ་ལེན་པ་དེ་མངོན་རྟོགས་རྒྱན་སློབ་དཔོན་སེང་གེ་བཟང་པོའི་
འགྲེལ་པ་དང་བཅས་པའི་དགོངས་པ་ཡིན་པར་གོ་བྱུང་
། དེ་སྤྱན་སྔ་རིན་པོ་ཆེའི་བྱིན་
བརླབས་ཡིན་པ་འདྲ་གསུང་།
ཡང་ཤར་ཁང་གི་ནང་ནས་བཞེངས་ཏེ་སྒོ་ལ་ཐེགས་པར་བརྩམས་པའི་ཚེ་རྐེད་
སྒོ་རྩ་དེར་ཕེབས་པ་དང་
། སྒྱུ་མ་ལྟ་བུའི་ཏིང་ངེ་འཛིན་གྱི་སྒྲུབ་གཞི་ད་ལྟར་གྱི་སྣང་
བ་འདི་ཁས་ཡོང་པར་གོ་བ་ཡིན་གསུང་
། ལྷ་ཁང་སྟེངས་སུ་ཆོས་རྗེ་རིན་པོ་ཆེ་ནམ་པ་
ལ་སོགས་པའི་ཕྱགས་ཕྱི་བ་དྲུག་བདུན་ཙམ་མཛད་ནས་བཞུགས་ཏེ་ཆོས་ཀྱི་འཁོར་ལོ་
བསྐོར། ལྷ་ཁང་སྟེངས་ན་ཚོད་མ་བཙོས་ནས་སོ་སོའི་སྒོ་རྩར་འགྱེད་པའི་སྲོལ་ཡོད་པས་
བཀྱེ་བྱུང་བ་ལ། དེ་རིང་གི་དེའི་སྟེང་ནས་བཟར་བུ་གང་ཕྱིར་གཏོར་ལ་དེ་ནས་ནང་དུ་
ལོང་༑ དེ་མ་བྱས་པར་མ་ལེན་གསུངས་ཀྱང་། གཉལ་པ་ཤཱཀ་བཀྲས་ཟེར་བ་ཞིག་ཡོད་
པ་དེས་མ་ཉན་པར་བླངས་པས། དེ་མ་ཁད་ཁོ་རང་གི་རྐེད་པ་ཤིན་ཏུ་ན་སྟེ་ངའི་ཁ་ལ་
མ་ཉན་པས་ལན་པ་ཡིན་གསུང་
།
དགུང་ལོ་སུམ་བཅུ་རྩ་དགུ་བཞེས་པ་ལྕགས་ཕོ་ཁྱིའི་སོ་ཀ་ཆུ་བོ་རི་ན་བདག་
ཉིད་ཆེན་པོ་བློ་གྲོས་རྒྱ་མཚོ་པ་བཞུགས་པའི་དྲུང་དུ་ཐེགས་ནས། མངོན་པ་ཀུན་ལས་
བཏུས་ལེགས་པར་གསན། དུས་རྟག་པར་དཔོན་སློབ་རྣམས་འབེལ་གཏམ་ཁོ་ནས་དུས་
འདའ་བར་མཛད་པས། བཟད་པ་བློ་རྒྱམ་པ་ཡང་མཁྱེན་རབ་ལ་ཐུགས་ལེགས་པར་
མགུ; ཕར་ཕྱིན་ཊཱི་ཀ་རྩོམ་འཕྲོར་ལུས་པ་ཡང་ཁོང་གི་གསུང་གིས་ལེགས་པར་བསྐུལ་
ནས་ཕྱིས་ཚང་མར་མཛད། དེ་ནས་རྒྱ་དུར་གྱི་མཁན་ས་སྤྲད་པ་ལེན་མ་བཏུབ་པ་ལ་
བསྒྱུར་ཏེ་ཆུ་བོ་རི་ནས་གེ་རེ་སྐྱིད་དགོན་དུ་ཐེགས་ཏེ། ལྷ་པ་རིན་པོ་ཆེ་རྡོ་རྗེ་བླ་མའི་
236



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
དྲུང་དུ། འདུས་པ་ཡེ་ཤེས་ཞབས་ལུགས་རྣམས་ལེགས་པར་གསན་ནོ། །
དེ་ཡང་། འཇམ་པའི་རྡོ་རྗེ་དང། འཇིག་རྟེན་དབང་ཕྱུག་གི་དབང་
། གཉོས་ནས་
བརྒྱུད་པའི་ཏཱ་སད་ཀྱི་རྗེས་གནང་
། དཔལ་སྒམ་པོ་པ་ནས་རྒྱུད་པའི་ཏུ་སད་ཐལ་མོ་
གཅིག་ཆོག་གི་རྗེས་གནང་། འདུས་པའི་རྩ་རྒྱུད་སངས་རྒྱས་རས་ཆེན་གྱི་ཊི་ཀ་དང་
བཅས་པ། བཤད་རྒྱུད་དགོངས་པ་ལུང་སྟོན། ལྷ་མོ་བཞི་ཞུས། ཡེ་ཤེས་རྡོ་རྗེ་ཀུན་ལས་
བཏུས་པ་སྟེ་གསུམ། ཞལ་ལུང་། གྲོལ་ཐིག །སྦྱོར་བདུན། བདག་སྒྲུབ། སྦྱོར་དྲུག །སྒྲུབ་
ཐབས་ཀུན་བཟང་། དཀྱིལ་ཆོས་བཞི་བརྒྱ་ལྔ་བཅུ་པ། དེའི་འགྲེལ་བ་དཔལ་འབྲས་རྡོ་
རྗེས་མཛད་པའི་སྒྲུབ་ཐབས། གཏོར་མ་ཆེན་པོ། ཚོགས་འཁོར་གྱི་ཆོ་ག །དེ་ཁོ་ན་ཉིད་
བཅུ་པ། གནོད་འཛིན་ཆུ་དབང་གི་སྒྲུབ་ཐབས། རྒྱ་ཆེའི་ཛཾ་བྷ་ལའི་སྒྲུབ་ཐབས། གསང་
བའི་ཛམྦྷ་ལའི་སྒྲུབ་ཐབས། ཧེ་རུ་ཀའི་སྒྲུབ་ཐབས། འཇམ་དཔལ་གྱི་མཆོད་ཕྲེང་།
འཇིག་རྟེན་དབང་ཕྱུག་གི་སྒྲུབ་ཐབས། འདུས་པའི་རྒྱུད་ཕྱི་མ་རྣམས་གསན།
དེའི་ཆོས་གྲོལ་ནས་ལྷ་སར་ཇོ་བོའི་དྲུང་དུ་བྱིན་བརླབས་ཞུར་ཐེགས་པས། རྒྱ་
དུར་ནས་སྤྱན་འདྲེན་གྱིས་སླེབ། ད་ཕེབས་པ་ཞུ་མཁན་པོ་བཞེས་པར་ཡོད་ཟེར་
བས་བྱོན། དེ་མ་ཡིན་ན་ཆུ་བོ་རིར་སླར་ཡང་མདོ་སྡེ་རྒྱན་གསན་ཞིང་བཞུགས་པའི་
དགོངས་པ་མཛད། བཟད་སྟོན་བློ་གྲོས་རྒྱ་མཚོ་བ་དེ་ཐུགས་དགྱེས་པར་བྱུང་ནས་ཕྱིས་
ཚུར་ལ་དུས་འཁོར་གསན་པར་བཞེད་ནའང་ཅུང་ཟད་སྟབས་མ་འགྲིག་པ་ཡིན་ཞེས་
ཀྱང་ཟེར། དེའི་དབྱར་དེ་རྒྱ་དུར་གྱི་མཁན་པོ་གཏང་། དེ་ནས་ང་སྐྱིད་པ་ཡིན། ང་རང་
བསམ་ནའང་ད་དེ་ང་དགེ་བཤེས་ཁ་འདྲ་ཞིག་ཡིན་བསམ་པ་བྱུང་། ལར་རྒྱ་དུར་དེ་
བར་ཆད་རང་དུ་བྱུང་། གང་གི་ཡང་རྟེན་འབྲེལ་མ་འགྲིག །བཙུན་ཆུང་གཉིས་སློབ་
གཉེར་བྱེད་ཟེར་བས་དེའི་རྒྱགས་སུ་གསེར་ཞོ་གང་གནང་བ་ལ། ད་དབང་མི་འཆོལ་
237



ལོ་པཎ་གྱི་རྣམ་ཐར་ཕྱོགས་བསྒྲིགས།
བར་འདུག་ཟེར་ནས་སློབ་དཔོན་གཞན་གྱི་ཐད་དུ་བྲོས་པའང་བྱུང་
། ང་རྒྱ་བོ་འདིའི་
དུར་ཡིན་པས་རྒྱ་དུར་ཟེར་བར་འདུག་གསུང་
།
ལྕགས་མོ་ཕག་གི་ལོ་ལ་ཆོས་རྗེ་སེམས་དཔའ་ཆེན་པོ་གྲ་ན་བཞུགས་པའི་སྐུ་
མདུན་དུ་ཐེགས་ཏེ་གསང་འདུས་སྒྲོན་གསལ་རྗེའི་མཚན་མཐའ་གཅོད་དང་བཅས་
པའི་སྟེང་ནས་བཤད་པ་ལེགས་པར་གསན། རྗེ་རིན་པོ་ཆེའི་བདེ་མཆོག་ཊཱི་ཀ་དང་བདེ་
མཆོག་ལུ་ཡི་པ་དང་གསང་འདུས་མི་བསྐྱོད་པའི་མངོན་རྟོགས་ཀྱི་ལུང་ཡང་གསན། དེ་
དུས་ཕྱགས་ཕྱིར་དགེ་སློང་སང་ཆོས་ཡོད། སེམས་དཔའ་ཆེན་པོའི་སྐུ་མདུན་དུ་གྲུབ་
པའི་མཐའ་ཕྱོགས་མེད་ལ་འབེལ་གཏམ་མང་པོ་མཛད་པས་སེམས་དཔའ་ཆེན་པོའི་
བཀའ་ལུང་ལ། བླ་མ་གཞོན་ནུ་དཔལ་འདི་གྲུབ་མཐའ་གང་མ་བྱས་ན་དགའ་བ་དེ་ཁ་
བྱེད༑ དེ་ལ་ངེད་རང་གིས་རྒོལ་ན་ནི་ཁོང་འགྲམ་ཇེ་བཟང་ལ་འགྲོ་བར་འདུག་གསུང་
།
གསུང་ཆོས་ཐོན་པའི་ཉིན་ཆོས་རྗེ་རང་གི་མཛད་པ་མདོ་ཙམ་ཞིག་གསུངས་ནས། རྗེ་
རིན་པོ་ཆེ་དང་མ་མཇལ་ན་སྐོམ་དྲིལ་འཆི་བར་འདུག་པ། སྐུ་དྲིན་ལ་གསུངས་ནས་
སྤྱན་ཆབ་མང་དུ་འབྱོན་གྱི་འདུག་གསུང་
།
དེ་ནས་སྤྲེའུ་ཞིང་དུ་རིན་པོ་ཆེའི་དྲུང་དུ་ཐེགས་ནས། མཚན་བརྗོད་ཕན་ཡོན་
དང་བཅས་པ། རྣམ་སྣང་སྒྱུ་དྲ། བཤད་རྒྱུད་རྡོར་ཕྲེང་
། རྟོག་བདུན། རྟོག་གསུམ། དམ་
རྫས་ཀྱི་རྟོགས་པ། གདོང་དྲུག །གཤེད་དམར་རིམ་པར་ཕྱེ་བ་བཅུ་དགུ་པ། རྡོ་རྗེ་སྙིང་པོ་
རྒྱན་གྱི་རྒྱུད། ཕྱག་ཆེན་ཐིག་ལེ། ཡེ་ཤེས་ཐིག་ལེ། དེ་ཁོ་ན་ཉིད་ཀྱི་སྒྲོན་མ། ངེས་བརྗོད་
བླ་མ། རྣལ་འབྱོར་མའི་ཀུན་སྤྱོད། ཁྲག་འཐུང་མངོན་འབྱུང་
། ཕག་མོ་མངོན་འབྱུང༌
།
རྡོ་རྗེ་མཁའ་འགྲོ། མཉམ་སྦྱོར། དེའི་ཕྱི་མའི་ཕྱི་མ། བདེ་ཆེན་རལ་གཅིག །སངས་རྒྱས་
ཐོད་པ། དཔལ་མཆོག །སྒྲོལ་མ་ཀུ་རུ་ཀུལླེའི་རྟོག་པ་ལེའུ་ལྔ་པ། དེ་ཉིད་འདུས་པ། རྩེ་
238



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
མོ༑ རྣམ་སྣང་མངོན་བྱང་། དེའི་རྒྱུད་ཕྱི་མ། དཔའ་བོ་གཅིག་གྲུབ། ལེགས་གྲུབ། བསམ་
གཏན་ཕྱི་མ། ཕྱག་རྡོར་དབང་བསྐུར། གསང་བ་སྤྱི་རྒྱུད། རབ་གནས་མདོར་བསྡུས་ ངའི་
རྒྱུད༑ ངན་སོང་སྦྱོང་རྒྱུད་ཀྱི་རྟོགས་པ་ཕྱོགས་གཅིག་པ། གཟུངས་གྲྭ་ལྔ་ལ་སོགས་པ་
འཐུས་ནས་གསན།
དེའི་རྗེས་སུ་རིན་པོ་ཆེ་པས་རྒྱུད་འབུམ་གྱི་ལུང་ལན་མང་དུ་མཛད་ཀྱི་འདུག་
པས༑ དེ་དུས་ངས་སྐུ་ནས་ཀྱི་ཞུ་མ་སྤོབས་པ་ལགས་ཞུས་པས། ཁྱེད་རང་གི་དེ་ཁས་
ཆོག་པ་ཡིན་ཡོང་བསམ་བྱུང་
། བདག་གིས་ནུས་པར་ཡོད་པ་ཡིན་ཏེ་གསུང་བྱུང་
། རིན་
པོ་ཆེ་པ་དེས་ཐུགས་རྗེས་ཤིན་དུ་འཛིན་པའི་སྟོབས་ཀྱིས་ཁྱེད་ཀྱིས་བདག་གི་རྣམ་ཐར་
ཞིག་ཅིས་ཀྱང་གྱིས་གསུང་ཡང་བདག་གིས་མ་ནུས་པ་ཡིན་གསུང་
། གཞན་ཡང་ཨ་
བྷ་ཡཱའི་མན་ངག་སྙེ་མ་དང་། སྟོབས་པོ་ཆེ། འཕགས་པ་ཀུན་དུ་བཟང་པོ་ལ་སོགས་པ་
གཟུངས་ལྔ་བཅུ་ཙམ་གྱི་ལུང་གསན། དེའི་སྟོན་ཁ་དཔོན་བཞིའི་འཛོམས་པས་ཆོས་
རྗེ་བྱམས་གླིང་པའི་ཆེད་དུ་ཞྭ་ལུ་རིན་པོ་ཆེ་གྲགས་པ་རྒྱལ་མཚན་པ་གོང་དཀར་དུ་
སྤྱན་དྲངས་ནས་ཡོ་གའི་བུ་སྟོན་རིན་པོ་ཆེའི་ཡིག་ཆ་ཡོད་པ་རྣམས་ཀྱི་དབང་མཛད་
པ་གསན་དུ་ཐེགས་ཏེ། རིགས་ལྔ་ལྷ་ཁང་དུ་བཞུགས། འཕྲལ་དུ་དཀྱིལ་ཆོག་རྣམས་
ཀྱི་ལུང་ཡང་གནང་། དེར་ཡང་དུས་རྒྱུན་དུ་དགེ་བའི་བཤེས་གཉེན་རྣམས་དང་ཆོས་
བགྲོ་བ་འབའ་ཞིག་གིས་དུས་འདའ་བར་མཛད། ཉིན་ཞིག་མཁན་ཆེན་ཀུན་རྒྱལ་བ་
ན་རེ། གྲ་ལྔ་དེ་བལྟས་པའི་ཚེ་ངེད་རང་གི་ཤ་ཁྲག་དུམ་ཙམ་འདིའི་སྟེངས་སུ་རྔམ་
པའི་འབྱུང་པོ་ཞིག་གིས་ཁེངས་ཡོད་པར་འདུག་གསུང་པ་ལ། དེ་ལ་ཞེད་མི་དགོས། དེ་
རྣམས་ལས་མཐུ་ཆེ་བའི་སངས་རྒྱས་བྱང་སེམས་མང་པོས་ཁེངས་ཡོད་གསུངས་པས།
བྱམས་གླིང་རིན་པོ་ཆེའི་གསུང་ནས་པདྨ་བཟང་དང་འདི་གཉིས་ལ་ཧམ་པ་ཞིག་རང་
239



ལོ་པཎ་གྱི་རྣམ་ཐར་ཕྱོགས་བསྒྲིགས།
ཡོད་གསུང་དུ་བྱུང་
།
གོང་དཀར་ན་བཞུགས་པའི་ཚེ། ཆོས་རྗེ་རྒྱལ་ཚབ་རིན་པོ་ཆེ་གནས་རྙིང་ ལ་
ཐེགས་པའི་རྩིས་གནང་ནས་ཕེབས། མཉན་པོ་གནས་སུ་ཞག་གཅིག་བཞུགས་པའི་སྐུ་
མདུན་དུ་བྱོན་ནས་རྗེ་བཙུན་འཇམ་དབྱངས་ཀྱི་བཟླས་ལུང་ཞིག་གསན།
ཆུ་ཕོ་ཕྱི་བའི་ལོ་ལ་རྩེས་ཐང་དུ་བཞུགས་ནས་ཆོས་མང་དུ་གསུངས། དེ་ལོ་དབང་
གྲགས་པ་རྒྱལ་མཚན་གཤེགས་ནས་ཆོས་ཀྱི་རྒྱལ་པོ་གྲགས་པ་འབྱུང་གནས་པ་ཁྲི་ཐོག་
ཏུ་ཕེབས། དེའི་དགུན་གོང་ནས་སྐྱིད་ཤོད་ཕྱོགས་སུ་གཞིས་སྐོར་ལ་ཐེགས་པའི་ཕྱགས་
ཕྱིར་རྩེས་ཐང་ནས་དགེ་བའི་བཤེས་གཉེན་གསུམ་ཐེགས་པའི་སྒྲེས(བགྲེས)པ་ལ་བྱོན་
ནས༑ དགེ་བའི་བཤེས་གཉེན་རྣམས་དང་འབེལ་གཏམ་མང་པོ་དང་བགྲོ་གླེང་མང་དུ་
མཛད།
གླང་ལོའི་དཔྱིད་གྲུབ་པའི་དབང་ཕྱུག་ནགས་ཀྱི་རིན་པོ་ཆེ་ཕྱགས་ཕྱི་བ་འགའ་
ཞིག་གིས་བསྐོར། ལོ་ཙ་བ་ཡང་ཆོས་འཁོར་ལོ་ཙ་བ་དང་འབྲི་ཁུང་ལོ་ཙ་བ་ཟེར་བ་
གཉིས་དང་བཅས་ནས་རྩེ་ཐང་དུ་ཕེབས་པའི་ཚེ། སྐུ་མདུན་དུ་ཐེགས་ནས་དྲི་བ་མང་
དུ་ཞུས། ཁྱད་པར། ཉིད་ལ་བྱང་ཆུབ་ཀྱི་སེམས་ཡོད་དམ་ཞུས་པས། ཅུང་ཟད་ཡོད་
གསུང་ནའང་ཞག་བཅུ་གཅིག་གི་བར་དུ་ཕྱག་ཀྱང་མ་ཕུལ། དེ་ནས་ཐུགས་ཀྱི་ངང་
རྒྱུད༑ སྐུའི་སྤྱོད་ལམ། སྐུ་ཡོན་ཏན་གྱི་མཁྱེན་རྒྱུ་ཐམས་ཅད་དཔག་པར་དཀའ་བར་
དགོངས་ནས། སློབ་དཔོན་ཀླུ་སྒྲུབ་ཀྱིས་མཛད་པའི་སྦྱོར་དྲུག་གི་རྒྱ་དཔེ་གཅིག་ཕྱག་
ན་འདུག་པས་དེ་ལེགས་པར་གསན། དེ་སྒྲོན་གསལ་གྱི་སྦྱོར་དྲུག་ལོགས་སུ་ཕྱུང་བ་ལྟ་
བུར་འདུག་གསུང་། དེ་རྗེས་སུའང་བརྒྱད་སྟོང་པ། རྡོ་རྗེ་ཕྲེང་བ། རྡོ་རྗེ་གུར། མཚན་
བརྗོད་ཀྱི་འགྲེལ་པ་ཉི་མ་དཔལ་ཡེ་ཤེས་ཀྱིས་མཛད་པ། བི་བྷཱུ་ཏིས་མཛད་པའི་དེའི་
240



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
འགྲེལ་བཤད། དོན་ཡོད་ལྷའི་འགྲེལ་བ། དབང་མདོར་བསྟན་གྱི་འགྲེལ་པ། ནཱ་རོ་པ། སཱ་
དྷུ་པུ་ཏྲ། བྱང་ཆུབ་རྡོ་རྗེ་གསུམ་གྱིས་མཛད་པ། ཆོས་འབྱུང་ཞི་བའི་མཆོད་ཆོག །མངོན་
རྟོགས་རྒྱན། མདོ་སྡེ་རྒྱན། དབུས་མཐའ་རྩ་འགྲེལ། ཉི་ཁྲི་རྣམ་འགྲེལ། རྣམ་འགྲེལ་ལེའུ་
དང་པོའི་འགྲེལ་བཤད། སློབ་དཔོན་ཀ་ལུ་ཀས་མཛད་པ། དབུ་མ་ཚིག་གསལ་རྣམས་
ཀྱི་རྒྱ་དཔེ་གཟིགས་ནས་སྐབས་འགར་དྲི་བ་དང་བཤད་པ་མང་དུ་གསན། གཞན་ཡང་
དཔྱིད་ཐིག །ཤཱནྟི་པའི་དབང་ངེས་བསྟན། དོ་ཧ་ལ་སོགས་པའི་རྒྱ་དཔེ་རྣམས་ཀྱང་
གཟིགས་ནས་དྲི་བ་མང་དུ་ཞུས་པས་མཁྱེན་པའི་མཐའ་མི་མངོན་པར་དགོངས་པར་
གྱུར༑ བདེ་མཆོག་ལུ་ཡི་པའི་དབང་ཡང་གསན། ཞབས་ཏོག་ཀྱང་མང་དུ་མཛད་ཐུབ་
གསུང་།
དེའི་སྟོན་མ་དབྱར་རྒྱལ་བཟངས་སུ་གོང་མ་ཆེན་པོའི་དགོངས་རྫོགས་ལ་བཀའ་
འགྱུར་བཞེངས་པའི་ཞུ་དག་གི་དཔོན་ལ་ཐེགས། དེའི་ཞར་ལ་ཆོས་རྗེ་རིན་པོ་ཆེ་ནམ་
པ་ལ་སོགས་པའི་དགེ་བའི་བཤེས་གཉེན་འགའ་ཞིག་ལ་ཆོས་གསུངས། སྟག་གི་ལོ་
ཞྭ་ལུ་རིན་པོ་ཆེ་གྲགས་པ་རྒྱལ་མཚན་པ་སྣེའུ་གདོང་རྩེར་ཕེབས་པའི་སྐུ་མདུན་དུ་
ཐེགས་ནས་གྲུབ་པ་སྡེ་བདུན་དེ་ཁོ་ན་ཉིད་བཅུ་པ་ལྷན་ཅིག་སྐྱེས་པའི་རྡོ་རྗེའི་འགྲེལ་
པ་དང་བཅས་པའི་ལུང་གསན། གོང་གི་བཀའ་ལུང་ལ་སློབ་དཔོན་གཞོན་ནུ་དཔལ་
གྱིས་ཞྭ་ལུར་འགྲོ་མྱོང་ངམ་གསུང་། ཞྭ་ལུ་རིན་པོ་ཆེའི་ཞལ་ནས། ཁོང་པ་ཞྭ་ལུ་དང་
ཚོར་མི་འབྱོན་ལགས། འུག་པ་ལུང་དང་ཚོར་འབྱོན་པ་ལགས་གསུང་དུ་བྱུང་
། ཆོས་རྗེ་
གུང་སྣང་བ་གླང་པཎྜི་ཏར་གྲགས་པ་དེ་ལ་རྗེ་རིན་པོ་ཆེའི་ཡིག་ཆའི་སྟེང་ནས་གསང་
འདུས་མི་བསྐྱོད་པ་དང༌། ཚེ་དཔག་མེད་གྲུབ་རྒྱལ་མ་ལྷ་མངས་ཀྱི་རྒྱ་གཞུང་ལ་བརྟེན་
པ་དང་། ས་སྐྱ་བློ་ཆེན་གྱི་ཡིག་ཆའི་སྟེང་ནས་གདུགས་དཀར་གྱི་དབང་རྣམས་གསན།
241



ལོ་པཎ་གྱི་རྣམ་ཐར་ཕྱོགས་བསྒྲིགས།
ཡོས་ལོ་ལ་བསམ་གཏན་གླིང་དུ་བཞུགས་ནས་ཏིང་ངེ་འཛིན་ལ་གཙོ་བོར་
མཛད། ད་ལྟར་གྱི་བསྡུས་པ་བ་རྣམས་ཀྱི་མཚང་ལེགས་པར་དགོངས། ཐུགས་དམ་གྱི་
ལྷོངས་ཆེ་བར་བྱུང་ནས་སྐྲུན་དྲག་པོ་ཞིག་གིས་བཏབ་པ་ན། ཡར་འབྲོག་གི་གླང་ལུང་
དུ་ཆོས་རྗེ་ནམ་མཁའ་བཟང་པོའི་སྐུ་མདུན་དུ་ཐེགས་པར་བཞེད་པ་ཡང་ཤར། དེ་
ནས་ཐུགས་ཀྱི་དགོངས་པ་ལེགས་པར་བཏང་ནས་ཆོས་བརྒྱུད་ཀྱི་མགོ་སྙོམས་པས་ཕན་
པར་བྱུང་། འོན་ཀྱང་ད་དུང་གཞི་མེད་དུ་མ་དྭངས་ནས་རང་ཉིད་ཀྱི་ཐུགས་ལས་བྱོན་
པའི་མན་ངག་ཉམས་སུ་བཞེས་པས་སྣང་བ་ལའང་ཁྲོག་ཟེར་བ་འདྲ་ཞིག་བྱུང་། དེ་
ནས་གཞི་མེད་པར་ཕན་སོང་གསུང་།
དེ་རྗེས་པཎ་ཆེན་ནགས་ཀྱི་རིན་པོ་ཆེ་སླར་ཡང་བོད་དུ་ཕེབས་ཏེ་རྩེས་ཐང་
དུ་དགེ་བའི་བཤེས་གཉེན་མང་པོ་ལ་རྣལ་འབྱོར་ཡན་ལག་དྲུག་པའི་ཁྲིད་གནང་བ་
གསན་ཞིང་
། མི་གཡོ་བླ་མེད་ཀྱི་དབང་ཡང་ཞུས། འབྲུག་ལོའི་དབྱར་པཎ་ཆེན་རིན་
པོ་ཆེ་བསམ་ཡས་མཆིམས་ཕུར་བཞུད་པའི་ཕྱག་ཕྱིར་ཐེགས་ནས་བཞུགས་ཏེ་དབང་
མདོར་བསྟན་པའི་འགྲེལ་པ་ས་དྷུ་པུ་ཏུས་མཛད་པའི་འགྱུར་མཛད། བླ་མ་དཔལ་
འབྱོར་བས་ཞུས་ནས་དཔལ་མངོན་པར་རྟོགས་པ་གསུངས་པ་ཡང་གསན། ཉིན་ཞིག་
གླ་བ་གཅིག་ནགས་བསེབ་ན་འདུག་པས། ཀ་སྟུ་ར་ཞུས་པས། པཎ་ཆེན་གྱིས་གང་ན་
གང་ན་གསུང་ནས་མགྱོགས་པར་བཞེངས། བྱོན་ཏེ་ལེགས་པར་གཟིགས་ཤིང་འདུག་
གསུང། དེར་ཡང་དྲི་བ་དང་འབྲེལ་གཏམ་མང་དུ་ཞུས།
དེ་ནས་པཎ་ཆེན་དཔོན་གཡོག་འོན་དུ་རྒྱལ་བཟངས་སུ་ཕེབས་པའི་ཕྱགས་ཕྱི་
མཛད་དེ། རྗེས་སྐུ་གྲིབ་ལ་བརྟེན་ནས་སྐུ་ཁམས་ཤིན་ཏུ་བསྙེལ་བ་ཡུན་རིང་བར་བྱུང་
།
ནུབ་ཅིག་མནལ་ལམ་དུ་འོན་གྱི་དཔལ་རི་འདྲ་བ་ཞིག་གི་གློ་ན་མི་མང་པོ་འདུག །དེ་
242



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
རྣམས་ཀྱི་ཁྲོད་ན་མར་ཐེགས་པས་ཕྱག་ན་མི་མགོ་ཞིག་འདུག་པ་ལ་ཅི་ཡིན་དགོངས་
པའི་ཚེ། སྐུ་རྒྱབ་ནས་གྲིབ་གཟུགས་འདྲ་བ་ཞིག་ན་རེ། འདི་ཁྱེད་རང་ལ་གནོད་པ་དེའི་
མགོར་འདུག་ཟེར། ལེགས་པར་གཟིགས་པས། བན་དེའི་མགོ་རྒྱུངས་པ་ཙ་རེ་པ་ཞིག་
འདུག་པ་རྨིས། དེ་ནས་དྭངས་པའི་མགོ་ཚུགས་པ་ཡིན་གསུང་
། དེ་རྗེས་ཆོས་རྗེ་པཎ་
ཆེན་རིན་པོ་ཆེ་སྣེའུ་གདོང་དུ་བཞུགས་པའི་ཞབས་ཕྱིར་ཡང་ཡུན་རིང་བར་བཞུགས་
ནས་འགྱུར་མང་དུ་མཛད། དང་པོ་སྒྲའི་ས་རིས་བཏང་ནས་བསམས་པས། བོད་སྐད་
མི་ཤེས་པར་བོད་ཀྱི་བརྡའ་དག་བསླབ་པ་དང་འདྲ་བར་འདུག་པས། སྐད་དོད་མི་
མཁྱེན་ན་དགོས་པ་ཆུང་བར་དགོངས་ནས་སྒྲའི་ས་རིས་རྣམས་ལ་ནན་ཆགས་ཆེན་
པོ་མ་གནང་། ཕྱིས་པཎ་ཆེན་རིན་པོ་ཆེ་དང་མཇལ་ནས་སྐད་དོད་རྣམས་ལེགས་པར་
དགོངས་པའི་ཚེ་སྒྲའི་ས་རིས་བོར་བ་དེ་ཤིན་ཏུ་གནོད་པར་བྱུང་གསུང་
།
པཎ་ཆེན་རིན་པོ་ཆེའི་དྲུང་དུ་རྡོ་རྗེ་ཕྲེང་པའི་དབང་ཡོངས་སུ་རྫོགས་པ། བདེ་
མཆོག་དང་ཀྱེ་རྡོར་གྱི་སྒོས་བཀའ། གྲ་ལྔ་དང་། མི་གཡོ་བླ་མེད་ཀྱི་དབང་། ཕག་མོ་ཞལ་
གཉིས་མ་དང་དོན་གྲུབ་མ། སྒྲོལ་མ་དྲག་མོའི་རྗེས་གནང་
། དཔལ་དུས་ཀྱི་འཁོར་ལོའི་
དབང་། དབང་མདོར་བསྟན་འགྲེལ་པ་དང་བཅས་པ། དཔྱིད་ཐིག་འགྲེལ་པ། མན་ངག་
སྙེ་མ། ཕྲེང་བ་སྐོར་གསུམ། དཔེ་མེད་མཚོའི་སྦྱོར་དྲུག །དེའི་འགྲེལ་པ། ཉི་མ་དཔལ་ཡེ་
ཤེས་ཀྱི་མཚན་བརྗོད་འགྲེལ་པ། མི་གཡོ་བླ་མེད་ཀྱི་རྒྱུད་ལ་སོགས་པ་གསན། པཎ་ཆེན་
རིན་པོ་ཆེའི་ཞལ་ནས། ངས་ཛམྦུའི་གླིང་གི་སུམ་གཉིས་ཙམ་དུ་ཕྱིན་པ་ལ་པཎྜི་ཏ་ཆེན་
པོ་མིའི་ཉི་མ་ཤེས་རབ་ཆེ་བར་མཐོང་
། དེའི་འོག་ན་ཀུ་མཱ་ར་ཤྲཱི་ལས་ཤེས་རབ་ཆེ་བ་མ་
མཐོང་ཞེས་གསུང་བ་ཡིན་ཡང་ཟེར། པཎ་ཆེན་རིན་པོ་ཆེ་ཐེགས་པའི་ཚེ་དགྱེར་པའི་
གྲུ་ཁར་སྐྱེལ་ཐུང་ལ་ཐེགས།
243



ལོ་པཎ་གྱི་རྣམ་ཐར་ཕྱོགས་བསྒྲིགས།
བྱི་བའི་ལོ་ནས་སྦྲུལ་ལོའི་བར་དུ་གོང་གི་ཐུགས་ཀྱིས་ལེགས་པར་བཟུང་བས་
སྣེའུ་གདོང་རྩེར་སྐུ་མདུན་དུ་བཞུགས་ནས། དགེ་བའི་བཤེས་གཉེན་རྣམས་དང༌
།
འབེལ་གཏམ་ཁོ་ནས་དུས་འདའ་བར་མཛད། རེས་རྩེས་ཐང་དུ་བཞུགས་ནས་ཆོས་
མང་དུ་གསུངས་ཀྱང་ཕལ་ཆེར་སྣེའུ་གདོང་དུ་ཐེགས་དགོས་པས། དང་པོ་རྒྱ་དུར་དུ་
ཚུད་ནས་ཅི་ཐོན་བྱས་པས་ཐོན་བྱུང་ཏེ། འདིར་རྒྱུན་ཏུ་སྐུ་མདུན་ཁོ་ནར་སྡོད་དགོས་
པ་འདི་ཡང་མདུན་མའི་ཕུགས་བཟང་པོ་ཞིག་མི་འདུག་བསམ་ནས་འདུན་མ་བསྒྱུར་
འདོད་ཆེན་པོ་བྱུང་བ་ཡིན་གསུང་
། དེ་ནས་དྭགས་པོ་ཕྱོགས་སུ་ཐེགས་པར་བཞེད་
ནས་དྭགས་པོ་འབྲུ་མདའ་བ་ལ་སྦྱིན་བདག་ཡོང་མི་ཡོང་དྲིས་པས། འོང་བའི་ཞུ་བ་
བྱུང་ནས་ས་ཕོ་རྟའི་ལོ་གསར(གྲོལ)འཕྲལ་དེ་ནས་ཙ་རི་ཕྱོགས་ལ་ཐེགས་ཆོག་པའི་ཞུ་
བ་ཉིན་རེ་བཞིན་དུ་ཕུལ་བས། གོང་ནས་མི་འཐད་གསུངས་ནས་མི་གནང་བའི་ངང་
ལ་ཟླ་བ་བདུན་པའི་ཚེས་ཉི་ཤུ་བདུན་གྱི་བར་ལུས་གསུང་
།
རྟ་ལོའི་དཔྱིད་བཙན་ཐང་དུ་ཆོས་ཀྱི་རྒྱལ་པོ་གྲགས་པ་འབྱུང་གནས་པའི་
བཀའི་ལུང་གིས་དམར་སྟོན་རྒྱལ་མཚན་འོད་ཟེར་བ་ལ། དགེ་བའི་བཤེས་གཉེན་མང་
པོ་དབང་གསན་དུ་བཅུག་པའི་དུས་སུ་ཀྲི་ཡས་མུཙྪའི་དབང་ཡོངས་སུ་རྫོགས་པ་དང་།
སྒོས་བཀའ་དང་རྗེས་གནང་ཤིན་ཏུ་མང་བར་གསན་ཞིང་
། གུར་བརྟག་སམ་གསུམ།
འགྲེལ་པ་ཀུ་ལུ་དི་དང་
། དག་ལྡན། ལྗོན་ཤིང་། གུར་གྱི་ས་བཅད། གུར་རྒྱན།
མཛད་པའི་སམྦུ་ཊའི་རྣམ་བཤད། འཇམ་དཔལ་ནཱ་ག་རཀྟའི་རྗེས་གནང་ལས་ཚོགས་
ཚང་མ། ས་ཆེན་གྱི་བརྟག་གཉིས་ཊཱི་ཀ །སངས་རྒྱས་ཐོད་པའི་རྒྱུད། དཀའ་འགྲེལ་ཡེ་
ཤེས་ལྡན། ཀྱེ་རྡོར་འབྲེལ་བ་སྦྱང་དཀའ་ཟླ་བས་མཛད་པ། ཨ་བྷ་ཡཱའི་མི་འཇིགས་པའི་
གཞུང་འགྲེལ། རྡོ་རྗེ་མཁའ་འགྲོའི་རྒྱུད་དང་
། བྷ་ཝ་བྷ་དྲས་མཛད་པའི་འགྲེལ་བ། ཚེ་
རྩེ་མོས་
244



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
དཔག་མེད་གྲུབ་རྒྱལ་མའི་རྗེས་གནང༌
། ཚེ་ཁྲིད་དང་བཅས་པ། འདུས་པའི་མན་ངག་
ནག་ཁྲིད་དུ་གྲགས་པ་རྣམས་དང་
། སྒྲ་མི་སྙན་པའི་ཚེ་སྒྲུབ། མི་ཏྲ་ཛོ་གི་ནས་བརྒྱུད་
པའི་ཚེ་སྒྲུབ། གཤེད་དམར་ལྷ་ལྔའི་རྫོགས་རིམ་ཤིན་ཏུ་སྤྲོས་མེད་དེ་ཁོ་ན་ཉིད་ཀྱི་མན་
ངག ༑སྤྲོས་མེད་ཀྱི་བྱིན་བརླབས། རྣམ་རྟོག་འོད་གསལ་གྱི་བྱིན་བརླབས། རྡོ་རྗེ་ཚིག་
རྐང་༑ སྤྲོས་མེད་རྡོ་རྗེའི་ཚིག་རྐང་
། དེའི་ཁྲིད་ཡིག་གློ་བོ་ལོ་ཙ་བས་མཛད་པ་ལ་སོགས་
ཤིན་ཏུ་མང་བར་གསན།
བཙན་ཐང་གི་ཆོས་འཁོར་གྲོལ་ནས་སྣེའུ་གདོང་རྩེར་དམར་སྟོན་པས་སྒྲོལ་མ་
ལྷ་བཅུ་བདུན་མའི་དབང་མཛད་པ་ཡང་ཞུས། དེའི་སྟོན་དབྱར་གྱི་དུས་སུ་དམར་
པས་འོན་གྱི་ཆོས་སྡིངས་སུ་རྒོད་ཕྲུག་ཆོས་རྗེའི་སྐུ་མདུན་དུ་ཆོས་གསན་དུ་ཐེགས་
ནས; ཆོས་རྗེ་གྲགས་འབྱུང་བའི་ཞབས་ལ་གཏུགས། ཆོས་རྗེ་དང་སྔར་ཡང་མང་དུ་
མཇལ། ཁྱད་པར་རྒྱལ་བཟངས་སུ་མཇལ་ནས་བཀའ་ལུང་མང་པོ་གནང་མཛད་དེ།
དེ་ཕན་དུ་ཕྱག་ཀྱང་མ་ཕུལ་གསུང་
། དེ་རེས་ཚེ་རིང་མ་མཆེད་ལྔའི་རྗེས་གནང་དང་
ཕག་མོ་གཞུང་དྲུག་གི་སྐོར་མཁན་ཆེན་རིན་རྒྱལ་པའི་ཡིག་ཆའི་སྟེངས་ནས་གནང་
བ་གསན། བདག་ཙ་རི་ཕྱོགས་ལ་འགྲོ་འདོད་པ་ཐོན་པར་འདུག་ལགས་སམ་ཞེས་
ཞུས་པས། ཕྱི་ཤོལ་ཆེན་པོ་རང་འདུག་ནའང་ཐོན་པར་འདུག་གསུང་པའི་ལུང་བསྟན་
བཟང་པོ་བྱུང་
། དེ་ནས་ཙ་རི་ཕྱོགས་ལ་ཐེགས་པའི་ཞུ་བ་ནི་མ་གྲུབ། སྣེའུ་གདོང་དུ་
རྒྱུན་དུ་བཞུགས་པ་མི་ལེགས་པར་ཡང་དགོངས། གོང་ནས་ལ་ཆོས་འབྲེལ་ཚུན་ཡང་
མ་ཞུས། འཕྲལ་ཐུགས་ཀྱིས་ལེགས་པར་བཟུང་བས་བྲོས་སྟབས་སུ་གཤེགས་པའང་མ་
སྤོབས་ནས༑ འོ་བརྒྱལ་བར་བྱུང་གསུང་། ཟླ་བ་བདུན་པའི་ནང་དུ་ཀོང་པོར་འགྲོ་བའི་
འགྲུལ་བ་མང་དུ་འདུག་པས་དེའི་ཟླ་ལ་ཐེགས་པར་ཐག་བཅད་ཡོད་པའི་ཞུ་བ་བཏང་
245



ལོ་པཎ་གྱི་རྣམ་ཐར་ཕྱོགས་བསྒྲིགས།
བས༑ ད་མི་ཉན་པར་འགྲོ་ན་ཞག་བར་གཅིག་སྡོད་ལ་སོང་གསུང་བའི་གོང་གི་བཀའ་
ལུང་བྱུང་བས་ངེད་རང་ནི་སེམས་བདེ། ཀོང་འགྲུལ་ནི་མི་གཅིག་ཀྱང་མེད་དེ། ཕྱིར་
ཐེགས་ཐུབ་ན་དེས་ཆོག་དགོངས་པ་བྱུང་གསུང་།
དེ་ནས་སྣེའུ་གདོང་རྩེར་སྐུ་མདུན་ཐེགས་པས། ད་ཁོང་གི་བྱ་བྲལ་བྱེད་པ་ལ་
དྲ(གྲྭ)བ་གཅིག་དང་གཏོར་ཆ་གཅིག་ལ་སོགས་པའི་གནང་བྱིན་གྱིས་གསུང་ནས་དེ་
རྣམས་གནང་བས་ཐུགས་དགྱེས་ཏེ། དྲ(གྲྭ)བ་དེ་ཡང་དུས་ཕྱི་མོའི་བར་དུ་ངའི་བྱ་བྲལ་
གྱི་བླ་མ་ཡིན་གསུངས་ནས་ཐུགས་རྩིས་ཆེན་པོ་གནང་།
དེ་ནས་དགུང་ལོ་བཞི་བཅུ་རྩ་བདུན་བཞེས་པ་ས་ཕོ་རྟའི་ཟླ་བ་བརྒྱད་པ་ལ་
བཏེགས་ནས་ཐོག་མར་དྭགས་པོར་ཐེགས། ཇོ་བོ་ཁོག་ན་ཡར་སྔ་མོ་ནམ་འོག་ཏུ་
བཞུད་པས་ན་བཟའ་སྐུ་ཆས་འཛར་བ་མ་དགོངས་པ་ལ་འགྲུལ་ཟླའི་ཁྱི་གཅིག་འདུག་
པ་དེས་སོས་ཐེན་ནས་སྦྲན་བྱུང་གསུང་། དེ་ནས་ཐོགས་མར་འབྲུ་མདར་ཕེབས། སློབ་
དཔོན་བསོད་བཀྲས་པས་ཞབས་ཏོག་ལེགས་པར་བསྒྲུབས། མཁན་ཆེན་བཀྲས་བྱང་
པས་སྣ་ལེན་བཟང་པོ་མཛད། ཁོང་གི་ཡང་དགོན་ན་བྱང་རྩེ་བ་ཀུན་བཀྲས་པ་ཡང་
བཞུགས་འདུག །ནང་དུ་སླེབ་མ་ཁད་མཁན་ཆེན་བཀྲས་བྱང་པས་ཐུགས་དགྱེས་དགྱེས་
ཀྱི་འཕྲོས་གཏམ་མང་དུ་བྱུང་
། བྱང་རྩེ་པ་དང་དེ་རེས་མ་གཏོགས་མཇལ་མ་མྱོང་
ནའང་། བཤུལ་ལམ་ལ་སོགས་ཀྱི་དྲི་བ་གང་ཡང་མི་མཛད་པར། དུམ་ཞིག་ལོན་ཙ་ན་
བླ་མ་པཎ་ཆེན་སོར་སྡུད་སྐུ་རྡོ་རྗེ་ཡིན་ཟེར་ཡོད་འདུག་པ་དེའི་རྒྱུ་མཚན་ཅི་ལ་བྱེད་
ཀྱི་འདུག་གསུང་
། མིག་སོགས་དབང་པོ་རྣམས་ལ་ལུས་སུ་བཤད་པ་དེ་དག་པར་བྱེད་
པས༑ སྐུ་རྡོ་རྗེ་འཇོག་པ་འདུག་གསུངས་པས། འོ་ན་སྲོག་རྩོལ་ཡང་དེར་ཐལ་བ་མེད་
གསུང་། སྐྱོན་དེ་འགྲོ་འགྲོ་འདྲ་བ་ཞིག་འདུག་ཞུས། ཞེ་ལ་ད་ནང་ཕྲད་འཕྲལ་ཡིན་པས་
246



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
མི་བརྩོད། དེ་ནས་འདྲིས་ནས་ལབ་ཀྱི་དགོངས་པ་བྱུང་གསུང་
། རེ་ཞིག་ན་སློབ་དཔོན་
ཞི་རྒྱས་པ་ཁོང་གི་སློབ་མ་ཡིན་པས་འདིས་ལབ་དེ་སྐྱེལ་དུ་འོང་དགོངས་ནས། ཁྱེད་
དགའ་ལྡན་པ་འདི་རྣམས་བྱང་ཆུབ་ལམ་གྱི་རིམ་པ་དེ་ལ་ཤིན་དུ་མཁས་ཏེ། དེ་གང་
ལ་བརྟེན་པའི་ལམ་སྒྲོན་ལ་མི་མཁས། ལམ་རིམ་པ་ལྔ་པ་དེ་ལ་མཁས་ཏེ། དེ་གང་ལ་
བརྟེན་པའི་སློབ་དཔོན་ཀླུ་སྒྲུབ་ཀྱི་རིམ་ལྔ་དེ་ལ་མི་མཁས་གསུངས་པས། ཁོང་ཅི་ཡང་
མི་ཟེར་ཡང་གཏམ་དེ་བྱང་རྩེ་བ་ལ་སྐྱལ་འདུག །
དེ་ནས་རེ་ཤིག་ན་ཁོང་གི་ཙར(རྩར)ཤོག་ཟེར་ནས་ཕྱིན་པས། དེ་སྐད་གསུངས་པ་
ཨེ་ཡིན་གསུང་
། དེ་སྐད་བྱས་པ་ཡིན་ཞུས་པས། ལམ་རིམ་གྱིས་མི་ཁྲོལ་བའི་ལམ་སྒྲོན་
དཀའ་གནས་ཅི་ཡོད་པ་གསུང་། དཀའ་གནས་ལམ་རིམ་གྱིས་མི་ཤོད་པ་མང་དུ་འདུག །
ཐོག་མར། གསང་དབང་ཤེས་རབ་དབང་བསྐུར་ནི། །ཚངས་པར་སྤྱོད་པས་བླང་མི་བྱ། །
ཟེར་བ་འདིའི་གསང་དབང་། ཚངས་སྤྱོད་པས་ལེན་དུ་མི་རུང་བའི་རྒྱུ་མཚན་ཅི་ཡིན་
གསུངས་པས། མི་ལེན་ཟེར་བ་དེ་ཁ་ཡིན་མོད་གསུང་
། དེ་མི་ལེན་ཟེར་བའི་ཨུ་ཚུགས་
དེས་མི་ཡོང་། དེ་བླངས་པས་ཕམ་པ་འོང་བར་གསུངས་འདུག་པ། རྡོ་རྗེ་སློབ་དཔོན་
གྱི་བྱང་སེམས་ཚངས་སྤྱོད་པའི་ལྕེ་ཐོག་ཏུ་བཞག་པས་ཕམ་པ་འོང་བའི་རྒྱུ་མཚན་ཞིག་
སྨྲ་དགོས་པ་ཡིན་མོད་གསུངས་པས། དེ་ནས་ཁོང་རང་གི་ཐུགས་བརྒྱལ་ཞི་ནས། ད་འོ་
ན་ཁྱེད་རང་ཇི་ལྟར་མཛད་གསུང་
། ང་དེ་ལ་མཁས་པས་ཞུ། དང་པོའི་སངས་རྒྱས་རྒྱུད་
ཆེན་ལས། རབ་ཏུ་འབད་པས་བཀག་པའི་ཕྱིར། །ཞེས་གསུངས་པས་བླ་མེད་གཞན་གྱི་
གསང་དབང་བླངས་པས་ཕས་ཕམ་འོང་བ་མ་ཡིན། དུས་འཁོར་ནས་གསང་དབང་ལ་
དབང་པོ་གཉིས་སྦྱོར་བཤད་པ་ཞིག་ཡོད་པས་དེ་ལེན་དུ་མི་རུང་ཟེར་བ་ཡིན་གསུངས་
པས༑ ཁོང་གི་གསུང་ནས། རིམ་ལྔའི། དང་པོ་གཅིག་ནི་དགུ་དབུས་ན། །ཟེར་བ་དེ་ཅི་
247



ལོ་པཎ་གྱི་རྣམ་ཐར་ཕྱོགས་བསྒྲིགས།
ལ་ཟེར་བ་གསུང་། དེ་ལའང་ལན་ལེགས་པར་བཏབ། གསང་དབང་མི་ཚད་བུམ་དབང་
ལའང་གཉིས་སྦྱོར་འོང་བ་ཞིག་ཕྱག་ཆེན་ཐིག་ལེའི་སྐོར་ནས་གསུངས་འདུག །ཁོང་
དང་འདྲིས་ནས་འབེལ་གཏམ་ཡང་མང་དུ་བྱས། ཁོང་གིས་བྱམས་པར་ཡང་མཛད་
གསུང་།
རྟ་ལོའི་དགུན་དེ་སྐུ་རབ་ཏུ་སྐུ་རབ་ཁྲི་དཔོན་དཔལ་འབྱོར་བཟང་པོ་པས་སྤྱན་
དྲངས་ནས་ཆོས་གསུངས། བླ་མ་དགོངས་འདུས་རྣམས་དེ་ན་བཞུགས་འདུག་པའང་
ཐོགས་རེ་གཟིགས། དགོངས་གཅིག་གི་སྙན་པ་སྔ་མོ་ནས་གསན་ནའང་དཔེ་ཆ་བླ་མ་
ར་མོ་བ་ལ་ཡོད་ཟེར་བས། གསན་དགོན་པ་ལ་གཡར་གྲོགས་བཅོལ་ནས་ལེགས་པར་
གཟིགས་པས་ཐུགས་ལ་ཤིན་ཏུ་བབ་པར་བྱུང་། སྐུ་རབ་ན་དཀོན་བརྩེགས་ད་ལྟར་གྱི་
འདི་དང་འགྱུར་མི་གཅིག་པ་མངོན་པར་དགའ་བ་ལ་རབ་ཏུ་དགའ་བའི་ཞིང་ཁམས་
ཟེར་བ་ཡོད་པའང་ལེགས་པར་གཟིགས།
ལུག་གི་དཔྱིད་ནས་ཟླ་བ་ལྔ་པའི་ནང་ཚུན་དུ་སྙན་ཕུག་ཏུ་ཏིང་ངེ་འཛིན་འབའ་
ཞིག་ལ་བཞུགས། ལ་བ་པའི་ཤེར་ཕྱིན་དགུ་པ་དང༌། ཀླུ་བྱང་གི་དེ་བཞིན་གཤེགས་པ་
ཐམས་ཅད་ལ་བསྟོད་པ་ཡང་བསྒྱུར། དེའི་དབྱར་ཉི་མ་ལྡོག་གདོང་ལ་ཙ་རིའི་གནས་
སྒོ་ཕྱེ་འོང་བས་ཙ་རིར་ཐེགས། ཐོག་མར་སྡོང་པོ་མཁར་དུ་ཁལ་ཕོག །དེ་ནས་མཚན་
ལྡན་ཐོད་པ་ལ་མཆོད་པ་ལེགས་པར་མཛད། དེ་རྗེས་ཡུལ་སྨད་རྣམས་སུ་གནས་སྐོར་
མཛད་ནས་མཁའ་འགྲོ་འབུམ་དལ་དུ་ཞག་ས་མཛད་པས་དེ་ན་སྨད་དགྱེར་བ་ཆོས་
རིན་ཟེར་བ་ཞིག་འདུག་པ་ན་རེ། མདང་འདིར་རྗེ་བཙུན་འཇམ་དབྱངས་ཀྱི་སྒར་ཡིན་
ཟེར་བ་ཞིག་བྱུང་
། དེ་རིང་འདི་ནས་ཕེབས་པ་ལ་ལྟ་བར་འདུག །ཆོས་འབྲེལ་ཞིག་
ཞུ་ཟེར། དེ་ནས་ཟིལ་ཆེན་དུ་བཞུགས་ཏེ་སྨྱུག་མའི་གཟིམས་ཆུང་ཞིག་བཟོས། ཐུགས་
248



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
དམ་ཁོ་ན་ལ་བཞུགས། མཚན་མོ་ཞིག་ཞབས་སྐྱིལ་དཀྲུང་བཤིག་ནས་ཞབས་ཅུང་ཟད་
བརྐྱངས་པས། ཞབས་མཛུབ་ལ་གཅིག་གིས་སོ་སྤྲིང(སྒྲིད)བ་བཏབ་བྱུང་བས་བསྐུམས་
ནས་ཐུགས་དམ་ལ་བཞུགས། ཡང་བརྐྱངས་བས་སོ་བཏབ་བྱུང་ནས་བསྐུམས། ཡང་
བརྐྱངས་བས་ཡང་བཏབ་བྱུང་སྟེ་ཅི་ཡིན་ནི་མ་ཤེས་གསུང་
། དེར་ཟླ་བ་གཅིག་སོང་
ནས་སྐྱོ་གོ་ཚལ་དུ་ཟླ་བ་གཉིས་ཀྱི་བར་དུ་ཐུགས་དམ་ལ་བཞུགས། དེ་ནས་ལྷ་པ་རྣམས་
ཀྱིས་སླེབས་ནས་གཡག་ཕུག་ཏུ་ཐུགས་དམ་འབའ་ཞིག་གནང་། དེར་ལན་ཅིག་ཞབས་
ཀྱི་སྟེང་ན་ཟ་གུལ་བ་ཞིག་འདུག་པ་ཅི་ཡིན་གཟིགས་པས་ཤིག་ལུག་གི་རིལ་མ་ལས་མི་
ཆུང་བ་ཞིག་སྣང་སྟེ་ཆོ་འཕྲུལ་དུ་འདུག །
ཙ་རིར་སྡོད་རིང་ཤིན་ཏུ་སྐྱིད་པར་བྱུང་། ལོངས་སྤྱོད་ཀྱང་ཕུན་སུམ་ཚོགས་པ་
འབྲུ་མདའ་བས་སྐྱལ། གང་སྐྱལ་རྣམས་ལ་འཛད་རྒྱུའང་མི་འདུག །སྲིས་སྨེ་བ་དངོས་
གྲུབ་ཏུ་འདུག །ཙ་རི་དེ་ཉིད་རི་དང་ཤིང་ཐམས་ཅད་སེམས་ལྡན་ཡིན་པ་སྙམ་བྱེད།
ཟིལ་ཡང་ཤིན་ཏུ་ཆེ་བ་ཅིག་ཡོད། མཚན་མོར་སོང་ནས་འཇིགས་སྣང་ཡང་མེད་པར་
ཤིན་ཏུ་བག་ཕེབས་པ་ཡོད། དེའི་དབྱར་དེ་གནས་ནང་ན་མི་ཉི་ཤུ་ཙམ་ལས་མེད། པུ་
རིའི་རྩེ་ལ་ཐེགས་ནས་སྤུར་ཆུང་གི་མགོན་ཇེ་བཟངས་ཤེར་དབང་པ་འདུག་པས་ཁོང་
ལ་གནས་པོ་བཅོལ། སང་དེ་པུར་ཆེན་གྱི་རྩེ་ལ་ཐེགས་ནས་གསོལ་འདེབས་ལ་སོགས་
མཛད། དེ་ཉིན་ནམ་མཁའ་ལ་སྒྲ་ཁྱད་པར་ཅན་ཡང་གྲག་སྟེ། རྗེས་ཀྱི་མི་རྣམས་ལ་དད་
པ་མི་འདུག་པ་གསུང་
། སྒྲ་དེ་ཇི་འདྲ་ཞིག་བྱུང་བ་ལགས་ཞུས་པས། རྔའི་སྒྲ་དང་ཕྱོགས་
མཐུན་པ་ཞིག་ཐམས་ཅད་ཀྱིས་མཐུན་སྣང་དུ་གྲགས་པ་ཐོས། གཞན་ཡང་ཙ་རིར་
ཐུགས་དམ་ལ་བཞུགས་པ་ན་མི་མང་པོས་ཆོས་སྐྱོང་གསོལ་བའི་རྔ་སྒྲ་འདྲ་པ་སྦྲུམ་
རྒྱངས་ཆེན་པོ་ཡོད་པ་དང་
། དེའི་བར་བར་དུ་དུང་དཀར་སྒྲིལ་མ་མང་དུ་འབུད་པའི་སྒྲ་
249



ལོ་པཎ་གྱི་རྣམ་ཐར་ཕྱོགས་བསྒྲིགས།
འདྲ་པ་དང་། རེས་འགའ་བཤར་སྦྱང་བྱེད་པའི་སྐད་མཐོ་དམན་ཚིག་ཚུན་གསལ་ལ་
ཁད་པ་མང་དུ་གསན། ཙ་རི་སྒྲ་བརྙན་སྣ་ཚོགས་ཐོས་པའི་གནས་ཡིན་ཟེར་བ་བདེན་
པར་འདུག་གསུང་། ཀུན་དྲིལ་བས་ཟླ་བ་དྲུག་བཞུགས་ནས་དྭགས་པོར་ཐེགས།
ལུག་ལོའི་སྟོན་མཇུག་ཀོང་པོ་ནས་ཆོས་རྗེ་ཆོས་དཔལ་ཡེ་ཤེས་པ་དཔོན་སློབ་
རྣམས་འབྲུ་མདར་ཕེབས་ནས། ཞག་བཅུ་བཞིའི་བར་དུ་བཞུགས་པའི་སྐུ་མདུན་དུ་
དཔལ་མཁའ་སྤྱོད་དབང་པོའི་ཆོས་དྲུག་ཆེན་མོ། ཀརྨ་པཀ་ཤིའི(པཀྵི)དམ་ཚིག་གི་
བཤད་པ་དཔལ་རང་བྱུང་རྡོ་རྗེས་མཛད་པ་དམ་ཚིག་རྒྱ་མཚོ་ཞེས་བྱ་བའི་ལུང་གསན།
ཐུགས་ཤིན་ཏུ་དགྱེས་པར་བྱུང་ནས་ཞབས་ཀྱི་མཐེ་བོང་ལ་ཧོར་ཡིག་གསར་གྱི་རྒྱལ་མེ་
རིའི་དབུས་ན་བཞུགས་པའང་སྟོན་པ་གནང་བས་ངོས་འཛིན་ཞུས། སློབ་དཔོན་བསོད་
བཀྲས་པའི་གསུང་ནས་ད་ལན་དཔོན་སློབ་འཕྲོད་པ་བྱུང་བ་ཤིན་ཏུ་ལེགས། གཞན་
ཁོང་དཔོན་སློབ་མཚན་ཉིད་པ་རྣམས་ལ་གཟིགས་ལུགས་ཟུར་པ་ཞིག་འོང་གི་འདུག་
ཟེར
དེའི་དགུན་ཡང་སྙོན་ཕུག་ཏུ་གཙོ་བོར་ཐུགས་དམ་ཁོ་ན་ལ་བཞུགས། བར་སྐབས་
སུ་སློབ་དཔོན་བསོད་བཀྲས་པ་དང་
། དགེ་བཤེས་བསམ་ཤེ་དང་
། དགེ་སྦྱོང་གཅིག་སྟེ་
གསུམ་ལ་རྣལ་འབྱོར་ཡན་ལག་དྲུག་གི་ཁྲིད་གནང་
།
སྤྲེའུ་ལོའི་དཔྱིད་སྒམ་པོ་སྐོར་དུ་ཐེགས་ནས་ཞག་གསུམ་བཞུགས། དཔལ་སྒམ་པོ་
པའི་སྐུ་འདྲ་རིན་པོ་ཆེའི་སྐུ་མདུན་དུ་ཕེབས་པའི་ཚེ་མཇལ་མ་ཁད་ཙ་ན་གསོན་མའི་
སྣང་བ་ཤར་གསུང་། ཟངས་ལུང་དུ་ཡང་གནས་སྐོར་དུ་ཐེགས། འགྲོ་མགོན་རིན་པོ་ཆེ་
ལ་ཐུགས་དམ་འཁྲུངས་པའི་དེའུ་ཤར་མའི་ཁར་ཡང་དུམ་ཞིག་བཞུགས
། རིན་པོ་ཆེ་ལ་
མཇལ་བ་ནི་མ་བྱས་གསུང༌
།
250



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
དེ་ནས་སྤྲེའུ་ལོའི་སྟོན་དྭགས་པོ་ལ་བར་དུ་ཐེགས་ནས་ཆོས་རྗེ་རི་མི་འབབས་པ།
བསོད་ནམས་རིན་ཆེན་པའི་དྲུང་དུ་དཔལ་མཁའ་སྤྱོད་དབང་པོའི་སྐྱེས་སྦྱོར། ངོ་སྤྲོད་
གནད་ཀྱི་མེ་ལོང་
། གསལ་བའི་མེ་ལོང་། གསང་བའི་མེ་ལོང་། སེམས་གསང་མི་འགྱུར་
ཀུན་གྲོལ། བརྒྱུད་པའི་གསོལ་འདེབས། རི་ཆོས་གཅིག་ཤེས་ཀུན་གྲོལ། གསུང་སྦྱར་སྙིང་
པོ་ལེགས་གྲུབ། གདོད་མའི་རྒྱལ་བ་རབ་གསལ། འཁོར་བརྟག་དབང་པོའི་ཚོན་མཛེས།
མ་ཅིག་ལབ་སྒྲོན་གྱི་རྣམ་ཐར་གླེང་བཞིའི་ལེའུ། བླ་མའི་རྣལ་འབྱོར། དཀར་འགྱེད།
དམར་འགྱེད། མ་རྒྱུད་པ་རྒྱུད་ཀྱི་གསོལ་འདེབས། གཏོར་མ། མ་གཅིག་གི་གསོལ་
འདེབས། སྙན་རྒྱུད་གོང་ཁུག་མ
། གཅོད་ཀྱི་དམར་ཁྲིད། ལྷན་ཅིག་སྐྱེས་གྲུབ་དཔལ་མོའི་
འགྲེལ་པ་དང་བཅས་པ། ཆོས་རྗེ་རང་བྱུང་རྡོ་རྗེས་མཛད་པའི་གཅོད་ཁྲིད་དང་
། ཟབ་
མོ་ནང་དོན་རྩ་འགྲེལ། ཆོས་དབྱིངས་བསྟོད་པའི་འགྲེལ་པ། དེ་བཞིན་གཤེགས་པའི་
སྙིང་པོ་སྟོན་པའི་བསྟན་བཅོས། སྐུ་གསུམ་ངོ་སྤྲོད་ཀྱི་ཁྲིད་རྣམས་དང་
།
མེ་ཉག་ཤེས་རབ་བཟང་པོས་མཛད་པའི་དོ་ཧའི་ཁྲིད་ཡིག་དོ་ཧ་སྐོར་གསུམ།
རྨངས་དོ་ཧའི་རྣམ་བཤད། རྟེན་ཁྱད་པར་ཅན་བླ་མའི་མཚན་ཉིད། བརྟེན་པ་ཁྱད་
པར་ཅན་སློབ་མའི་མཚན་ཉིད། བརྡའ་དང་ཐབས་ཁྱད་པར་ཅན། འབྲས་བུ་ཁྱད་པར་
ཅན༑ སྒྲོ་འདོགས་གཅོད་པའི་ཆོས་བརྒྱད། བརྒྱུད་པའི་ལོ་རྒྱུས་ཏེ་པར་ཕུ་བའི་ལུགས་
རྣམས་དང་། ངེས་ཤེས་བསྐྱེད་པའི་གཏམ་རྒྱུད་རྣམས་གསན།
རི་མི་འབབས་པའི་
གསུང་ནས། ཁྱེད་རླུང་འཛིན་ཞིང་ཡོད་པ་ཡིན་ནམ་གསུང་། མེད་ལགས་ཞུས་པས།
ལ་བལྟས་ན་ཡོད་པ་འདྲ་གསུང་
། དེར་ཟླ་གཅིག་སོང་པ་དང་
། ད་བྱོན་གསུང་། དང་
པོ་ལ་ལྟ་ཤེས། ངེད་རང་རྐྱང་པར་ཕྱིན་ན་ཆོས་མང་དུ་ཐོབ་པར་འདུག་པ་ལ། དེ་རེས་
བྱང་རྩེ་བ་ལ་སོགས་པའི་ཟླ་བོ་མང་དུ་ཡོད་པས་ཐུགས་སོ་མ་བསོད་པ་འདྲ། རྟག་ཏུ་
ངོ་
251



ལོ་པཎ་གྱི་རྣམ་ཐར་ཕྱོགས་བསྒྲིགས།
ཐུགས་དམ་མཛད་པས་སྐུ་ལུས་ལས་སུ་རུང་ནས། ཉིན་རངས་པར་གསོལ་ཇ་གསོལ་
ཡང་སྐུ་ཁམས་གསང་ཐེབས་རེས་ཞག་རེ་ཐུབ། གསོལ་ཞིབ་ཀྱང་འབུལ་བ་གང་སྔ་ནས་
བཞེས། ལར་གྱི་ངོ་མཚར་ཆེ། ཁོང་ཕྱག་རྒྱ་ཆེན་པོའི་ལྟ་བ་འདི་ངས་ཀྱང་བློས་མི་གཏོང་
།
ཁོས་ཀྱང་ང་བློས་གཏོང་མི་འོང་
། དགེ་ལྡན་པའི་ངང་ཚུགས་འདི་ངས་ཀྱང་ཁོ་བློས་
མི་གཏོང་། ཁོས་ཀྱང་ང་བློས་གཏོང་མི་འོང་གསུངས་ནས། ངང་ཚུགས་ཤིན་ཏུ་དམ་
པར་མཛད་གསུངས་ནས་ཤིན་ཏུ་གུས་པ་གནང་
།
སྤྲེའུ་ལོའི་དབྱར་ཀོང་པོར་ཆོས་རྗེ་ཆོས་དཔལ་ཡེ་ཤེས་པའི་དྲུང་དུ་གསུང་ཆོས་
མང་དུ་གསན་པའི་ཕྱིར་ཐེགས་པར་བརྩམས་པ་ན། སྦྱིན་བདག་གི་གསུང་ནས་དེ་
མཛད་ན་འཁོར་འདི་རྣམས་ལ་ནོར་ཉན་པ་ཞིག་མི་འོང་གསུངས་ནས་ཤོལ་བསམ་
ཐོན་པ་ཡིན་གསུང་། འབྲུ་མདར་གཤེད་དམར་གྱི་དབང་ཡང་ལེགས་པར་གནང་
། དེ་
ནས་ཡར་ཕེབས་པར་བཞེད་པ་ན་སྦྱིན་བདག་སྐུ་མཆེད་ཐམས་ཅད་ཀྱིས་གཞི་ཕབ་
ནས་བཞུགས་པར་ཞུས་ནའང་མ་བཞུགས། དེ་རེས་དྭགས་པོ་ཕྱོགས་སུ་བཞུགས་པའི་
ཚེ་རང་དོན་གཟིགས་རྟོག་དང་ཏིང་ངེ་འཛིན་གྱི་རིམ་པ་ཡང་ཤིན་ཏུ་འཕེལ། གཞན་
དོན་དབང་ཁྲིད་བཤད་པའི་རིམ་པའང་དུམ་རེ་མཛད། དགེ་བའི་བཤེས་གཉེན་ཆེ་
ཕྲ་ཐམས་ཅད་དང་འབེལ་བའི་གཏམ་གྱིས་དུས་འདས། ཁྱད་པར་སློབ་དཔོན་བསོད་
བཀྲས་པ་དེ་དང་པོ་མཚན་ཉིད་ཀྱི་གྲྭ་ས་ཆེན་པོ་རྣམས་སུ་སྦྱངས་པ་ཆེན་པོ་མཛད་
པས་ཡོན་ཏན་ཆེ་ཡང་། གྲུབ་མཐའི་ཕྱོགས་ཞེན་དང་
། ཁྱད་པར་དུ་སྒོམ་ཆེན་པ་ལ་
བརྙས་པ་ཆེན་པོ་བྱེད་པ་ལ་ལེགས་པར་བཤད་པས་དག་པའི་སྣང་བ་ཕྱོགས་མེད་དུ་
བཀོད་ནས། དགུང་ལོ་ཞེ་དགུ་བཞེས་པ་སྤྲེའུའི་ལོའི་དགུན་ཡར་ཀླུངས་སུ་ཕེབས།
དེ་ནས་སྔར་ཕྱག་མི་འཚལ་བ་ཕྱག་འཚལ། ལྡང་བ་མི་བྱེད་པ་རྣམས་ལྡང་བ་བྱེད།
252



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
འཛུམ་མི་སྟོན་པ་རྣམས་ཀྱང་འཛུམ་སྟོན་གྱི་འདུག་གསུང་
། སྐབས་ཤིག་སྣེའུ་གདོང་
རྩེར་སྟག་ལུང་ཆོས་རྗེ་ཀུན་སྤངས་བྱང་ཆུབ་རྒྱ་མཚོ་བ་ཕེབས་པའི་ཚེ། དེ་སྔ་མཇལ་
ནི་མ་མྱོང་། དེ་ཉིད་སུའི་ཡང་ངོ་སྤྲོད་འབུལ་མི་མེད་པར་ངོ་མཁྱེན་ནས་བཀའ་ལུང་
མང་པོ་གནང་བྱུང་། དེ་དུས་ཆོས་རྗེ་ཆོས་དཔལ་ཡེ་ཤེས་པ་རང་དང་འདྲ་བར་མཐོང་།
སྟག་ལུང་པ་མཁའ་སྤྱོད་པའི་སྐུ་སྐྱེ་ཞིག་ཡིན་ཟེར་བ་བདེན་པར་འདུག་བསམ། དེ་རྗེས་
ཁོང་རྣམ་གཉིས་འདྲ་པོ་མི་འདུག །དང་པོ་མཐོང་དུས་སྟག་ལུང་རིན་པོ་ཆེའི་དབུ་
ལོ་མཐིང་གི་ཁ་དོག་ཏུ་འདུག་གསུངས་ནས་རྒྱུས་ཅན་རྣམས་ལ་ཡོད་མེད་དྲི་བ་ཡང་
མཛད།
བྱ་ལོའི་དཔྱིད་གོང་མ་གྲགས་པ་འབྱུང་ནས་པའི་བཀའ་ལུང་གིས་གདན་ས་
ཐེལ་དུ་དགེ་བའི་བཤེས་གཉེན་ཆེན་པོ་དུ་མ་བསྡུས་ནས། སྨོན་ལམ་མཛད་པའི་གྲར་
ཐེགས་ནས་རྒོད་ཕྲུག་ཆོས་རྗེ་འཇག་སྤྱིལ་ན་བཞུགས་པའི་དྲུང་དུ་ཉིན་བཞིན་དུ་
བཞུགས། དེ་ཐོན་རྟིང་སྣ་མོ་རྫོང་དུ་བཞུགས་ནས། ཆོས་རྗེ་རིན་པོ་ཆེ་
ཆོས་རྗེ་རིན་པོ་ཆེ་ནམ་མཁའ་
བློ་གྲོས། ཆོས་རྗེ་རིན་པོ་ཆེ་ལོ་ཆེན། སྡེ་སྣོད་འཛིན་པ་མགོན་པོ་རྒྱལ་མཚན། ཆེན་
པོ་བསོད་ཡེས་པ་ལ་སོགས་པ་མང་པོ་ལ་ཕར་ཕྱིན་ལ་སོགས་པའི་གཞུང་ཆོས་དང་
འབེལ་གཏམ་གྱིས་ཆོས་ཀྱི་སྒོ་མཐའ་དག་ལ་སྣང་བ་ཆེན་པོ་རྒྱས་པར་མཛད། དེའི་
དབྱར་འོན་ཆོས་སྡིངས་སུ་རྒོད་ཕྲུག་ཆོས་རྗེའི་སྐུ་མདུན་དུ་ཐེགས་ནས། གྲུབ་ཆེན་
ཨུ་རྒྱན་པའི་རྡོ་རྗེ་གསུམ་གྱི་བསྙེན་སྒྲུབ་ཀྱི་ཉམས་ཁྲིད་ལེགས་པར་གསན་པས་སྲོག་
འཛིན་ཡན་ཟླ་སེང་བའི་ལུགས་གནང་
།
དེ་རྗེས་ལོ་རྒྱུས་རིན་ཆེན་ཕྲེང་བ། མཁས་བཙུན་པ། སྙེ་མོ་ག་བ། ཟླ་སེང་བ་རྣམས་
ཀྱིས་མཛད་པའི་རྣམ་ཐར་གསུམ། བསྙེན་སྒྲུབ་ཀྱི་ངོ་སྤྲོད། རྣམ་བཤད། གེགས་སེལ་
253



ལོ་པཎ་གྱི་རྣམ་ཐར་ཕྱོགས་བསྒྲིགས།
སྙན་རྒྱུད་མ། འཁྲུལ་འཁོར་བཅུ་བདུན། རྡོ་རྗེ་མཐོང་རྡོལ། ཧ་འདོན་ཁྲིད་ཡིག་གི་ཞལ་
ཤེས་རྣམས་ཟླ་སེང་བས་བསྒྲིགས་པ་གྲགས་བྱང་གི་ཞུས་ལན། རྒྱལ་སྡེ་སྙན་རྒྱུད་ཆུང་བ།
ལྟག་འཐེན། རྒྱལ་སྡེ་སྙན་རྒྱུད་ཆེ་བ། གཅེས་ཕྲུག་བརྒྱད་བཅུ། དེའི་ལྡེ་མིག། ཡང་དེའི་
ལྡེ་མིག་བསོད་ནམས་རྒྱལ་མཚན་པས་མཛད་པ། རྣམ་རྟོག་ཡུལ་ལ་མི་འཇུག་པའི་ཟུར་
བཀོལ། འཕོ་བ་ཚིགས་བཅད་མ། རྡོ་རྗེ་ཕ་ལམ་དབྱུག་པའི་མན་ངག །གེགས་སེལ་ཐོར་
བུ་བ། རྟོགས་ལྡན་བསམ་རིན་གྱི་ཞུ་ལན། སྟོན་པ་སངས་རྒྱས་དཔལ་གྱི་ཞུ་ལན། མཁས་
བཙུན་པའི་རྣམ་བཤད་ཆེན་མོ། ཀུན་མཁྱེན་གངས་པའི་ཁྲིད་ཡིག །གསོལ་འདེབས།
རིགས་བཞི་མཁའ་འགྲོའི་ཞལ་གདམས། ཚེ་སྒྲུབ་བཀའ་རྒྱ་མ། འཕོ་བ་གསེར་སྲང་མ
།
ཀུན་མཁྱེན་གངས་པའི་གསོལ་འདེབས། རིགས་དྲུག་ས་བོན་བསྲེག་ཚུལ་ཐུགས་རྡོ་
རྗེའི་མན་ངག་འཆི་མེད་རྩལ་སྦྱོང་བདུན་མ། དངུལ་ཆུའི་གདམས་པ། གེགས་སེལ་སྨན་
དཔྱད་མ་རྗེ་རང་བྱུང་བས་མཛད་པ། རླུང་སྦྱོར་གནད་ཀྱི་ལྡེ་མིག །བསྙེན་སྒྲུབ་ཀྱི་ཆེ་བ་
ལ་སོགས་པ་ཤེར་མགོན་པའི་ཟིན་བྲིས་རྣམས་གསན།
གཞན་ཡང་ཚོགས་ཆོས་རིན་ཆེན་ཕྲེང་བ། རིན་ཆེན་སྒྲོན་མེ། གཅེས་ཕྲེང་
། དུང་
ཕྲེང་༑ བེཌཱུརྱའི་ཕྲེང་བ། རིན་པོ་ཆེའི་གཏེར་ཆེན། མན་ངག་གི་སྙེ་མ། དུག་གསུམ་བཅུ་
བརྒྱད་མ། ཤེལ་ཕྲེང་
། རིན་ཆེན་སྙེ་མ། མེ་ཏོག་ཕྲེང་བ། མགུར་འབུམ་ཆུང་བ་རྣམས་ཀྱི་
ལུང་ཡང་ལེགས་པར་གསན། རྒོད་ཕྲུག་ཆོས་རྗེས་བུ་སློབ་ཆེན་པོ་རྣམས་ལ་གཞན་དོན་
འདི་ལྟར་འོང་གི་ལུང་བསྟན་མང་དུ་གནང་། བདག་ལ་ཡང་རྡོ་རྗེ་གསུམ་གྱི་བསྙེན་
སྒྲུབ་བསྟན་ནོ། །
གཞན་ལ་ཕན་པར་འགྱུར་ཞེས་པའི་ལུང་བསྟན་གནང་བྱུང་ཡང་
། གཞན་ལ་
འཆད་པ་ནི་ཅུང་མ་གྲུབ་གསུང་
། གཞན་ཡང་གྲུབ་ཐོབ་འདར་ཕྱར་གྱི་རྟ་མགྲིན་དང་
254



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
ཤངས་པའི་རྟ་མགྲིན་གྱི་དབང་
། གཅོད་ཡུལ་གཏེར་མའི་གླེགས་བམ་དབང་བསྐུར་
ཞི་བྱེད་དང་འདྲ་བ། གཅོད་ཡུལ་གྱི་མཁའ་འགྲོ་སྡེ་ལྔའི་དབང་། དམ་པའི་ཐུགས་ཀྱི་
ཞུས་ལན། རྒོད་ཚང་པའི་ཟབ་མོ་མོས་གུས་ཀྱི་གསུང་སྒྲོས། ཆོས་རྗེ་པ་རང་གིས་མཛད་
པའི་དམིགས་འབུམ། སྟན་ཐོག་གཅིག་མ། ཚོགས་ལས་དགོས་འདོད་ཀུན་འབྱུང་། མ་
གཅིག་གི་གཏོར་དབང་། གསལ་བའི་རྒྱུན། རྟ་མགྲིན་གསང་སྒྲུབ་ཀྱི་ལས་ཚོགས་རྣམས།
ལོ་རས་ཀྱི་ཚོགས་ཆོས་རིན་ཆེན་ཕྲེང་བ། ཚོགས་ཀྱི་འདུ་བ་བསྒྲགས་པ་ཡང་དགོན་
པས་མཛད་པ། རླབས་པོ་ཆེའི་བློ་སྦྱོང་བཞི་པ། ལམ་ཟབ་སྙིང་པོའི་བློ་སྦྱོང་ལ་ཆོས་ཚན་
བརྒྱུད། གནས་ཀྱི་ལྷན་ཐབས། ཞུས་ལན་གསུང་གི་བང་མཛོད། ཚོགས་ཀྱི་ཁོབ་དབུབ།
རབ་གནས། བདུན་ཚིགས། སྤྱན་སྔ་རིན་ལྡན། ཟུར་ཕུ་པ་རྣམས་ཀྱི་རྣམ་ཐར། ངག་
འདོན་ཐོར་བུ་བ། ལྔ་ལྡན་བདུད་རྩི་ཐིགས་པ། གསང་འདུས་རིམ་ལྔའི་ཁྲིད་ཆུང་གཉིས།
རི་ཆོས་ཀྱི་ནང་གཏོར་བདུན་ལ་སོགས་པའི་ལུང་གསན།
དེའི་སྟོན་མཇུག་ཀུན་བཟང་རྩེ་པ་དྲུང་བསོད་ནམས་རྒྱལ་མཚན་པས་སྦྱིན་
བདག་མཛད་ཅིང་། སྣེའུ་གདོང་རྩེའི་སྣང་ཁྲར་བཞུགས་ནས། བཞེད་པ་དང་མཐུན་
པའི་དབང་མང་དུ་གནང་། དེ་ཡན་དུ་ཉིད་ཀྱི་གཅུང་པོ་སློབ་དཔོན་མགོན་རྡོར་གྱིས་
ཞབས་ཏོག་གི་ཉེ་གནས་མཛད་ཀྱང་། ཁོང་ཕྱག་བྱད་ངན་པའི་སྟོབས་ཀྱིས། གཟིམས་
ཁང་ནས་ཕྱག་དཔེ་ཐོགས་ཤིག་དང་
། འགྲོ་མགོན་རིན་པོ་ཆེའི་སྐུ་འདྲ། དྲ་བ་གཏོར་ཆ།
སྐུ་སྦྱར་དང་གསོལ་ལྷུང་། ཏིང་བདུན་ཚར་ཙམ་མ་གཏོགས། ནང་སྤྱད་ཀྱི་དངོས་པོ་ས་
ཞིང་དང་བཅས་པ་ཁོང་རང་ལ་བསྐྱུར་ནས། ཡིད་བཟང་རྩེ་རྙིང་པར་ཕྱགས་ཕབ་ཅིང་
སློབ་དཔོན་ནམ་མཁའ་དཔལ་འབྱོར་བས་ཉེ་གནས་ཀྱི་ཁུར་བླངས་ཏེ་བྱ་ལོའི་དགུན་
བཞུགས། ཁྱི་ལོ་གསར་འཕྲལ་དུ་རྐྱང་ཆེན་པའི་སྐུ་མདུན་དུ་ཕྱག་འབུལ་ལ་ཐེགས་པས་
255



ལོ་པཎ་གྱི་རྣམ་ཐར་ཕྱོགས་བསྒྲིགས།
ལ་ཇ་
ཤིན་ཏུ་དགྱེས་པ་ཞིག་ཀྱང་བྱུང་
།
དེ་མ་ཐག་ཕྱི་ཕེབས་ནས་རྒྱལ་བཟངས་སུ་བཞུགས་པ་ཡིན་ཏེ། ཆོས་ཀྱི་རྒྱལ་པོ་
གྲགས་པ་འབྱུང་གནས་པ་དེ་སྤྱིར་ཐུགས་དམ་པའི་ཆོས་ཁོ་ནར་གཞོལ། རང་གི་མཛད་
པ་ཐམས་ཅད་ཀྱང་བསྟན་པའི་ཞབས་ཏོག་ཏུ་བསྡུར། བསྟན་པ་འཛིན་པའི་སྐྱེས་བུ་
ཐམས་ཅད་ལ་ཐུགས་དག་པས་ཞབས་ཏོག་དང་མཐུན་པའི་རྐྱེན་མང་པོ་སྦྱོར། ཉིན་རེ་
ཇ་སྦྱོར་བཅུ་གཉིས་ལྷག་པ་རེ་བསྐོལ་ནས་དགེ་བའི་བཤེས་གཉེན་རྣམས་ཆོས་ཁོ་ན་
བགྲོར་འཇུག །ཆོས་ཀྱི་སྒོ་མཐའ་དག་ལ་ཐུགས་འཇུག །བླ་མར་བཟུང་བ་ཐམས་ཅད་
ལ་བཀུར་སྟི་རྒྱ་ཆེན་པོ་མཛད་པ་དེས་སྦྱིན་པའི་བདག་པོ་གནང་ནས་བཀའི་ལུང་གིས་
རྒྱུད་འགྲེལ་སོགས་ཀྱི་ཆོས་འཁོར་རྒྱ་ཆེན་པོ་བསྐོར། དེའི་ཞར་ལ་རྒྱུད་གསུམ་གྱི་གསང་
བ་རྣམ་པར་ཕྱེ་བའི་བརྩོམ་པ་འཕྲལ་དང་འཕྲལ་དུ་མཛད། དེ་གྲོལ་ནས་སླར་ཡང་
རྒོད་ཕྲུག་ཆོས་རྗེའི་སྐུ་མདུན་དུ་རྒོད་ཚང་བྲག་ཏུ་ཐེགས་པ་ན། ཁ་སང་བར་མི་དེ་ཙམ་
ལ་རྒྱུད་གཉན་པོ་དེ་འདྲ་གསུང་
། བར་ཆད་མི་འོང་བ་ངོ་མཚར་ཆེ། ཆོས་གསུང་དུས་
སྔོན་དང་ད་ལྟར་གྱི་དགེ་བའི་བཤེས་གཉེན་སུ་ལའང་ཞལ་མི་གཏོང་བར་འདུག་ཟེར་
བ་དེ་ཐུགས་ལ་བཏགས་གསུང་།
དེར་བཞུགས་ནས་འབྲུག་པའི་ཁྲིད་ཆེན་བརྒྱད་ཀྱི་སྐོར་ལ་ཆོས་ཚན་བཞི་བཅུ་རྩ་
ལྔ; འཇམ་དབྱངས་མགོན་པོའི་ཡིག་ཆའི་སྟེངས་ནས་ཏིང་ངེ་འཛིན་གྱི་དབང་བསྐུར་
སྔོན་དུ་འགྲོ་བའི་ཐུབ་པ་ལྔའི་ཁྲིད། ངོ་སྤྲོད་རྣལ་འབྱོར་བཞི་བཤད་ཡོད་པ། འཁྲུལ་
འཁོར་གྱི་ཡིག་ཆུང་
། བཀའ་ཚོམས། དཔལ་ཕག་མོ་གྲུབ་པའི་བཀའ་འབུམ་ལས་ལམ་
འབྲས་དཔེ་མཛོད་མའི་སྐོར་ལ་ཆོས་ཀྱི་རྣམས་གྲང་བཅུ་བདུན། སྒྲོལ་མ་ལྷ་བཅུ་བདུན་
མ་དང་། བཅུ་གསུམ་མ་གཉིས་ཆོས་རྒྱལ་འཕགས་པའི་ཡིག་ཆའི་སྟེང་ནས་དབང་
256



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
བསྐུར། སྒྲོལ་མ་ཉི་ཤུ་རྩ་གཅིག་གི་དབང་དང་
། སོ་སོའི་སྒྲུབ་ཐབས་ལས་ཚོགས དང་
བཅས་པ་མལ་གྱོ་བློ་གྲོས་གྲགས་ཀྱིས་བསྒྱུར་པའི་སྟེང་ནས་ལུང་ལེགས་པར་གསན།
ཕྱག་དྲུག་པའི་གཏོར་དབང་ཐུན་མོང་པ། ཐུགས་རྗེ་ཆེན་པོ་རྒྱལ་བ་རྒྱ་མཚོའི་དབང་
ཞི་བ་འཚོའི་སྡོམ་པ་ཉི་ཤུ་པའི་འགྲེལ་པ་རྣམས་དང་
། རི་ཆོས་ཀྱི་སྐོར་ལས་གཞུང་གཉིས་
པའི་སྐབས་སུ་འཕྲང་སྒྲོལ་གྱི་ལོ་རྒྱུས་ཚེ་རིང་མའི་ཞུ་ལན་ལ་སོགས་ཆོས་ཚན་བཅུ་
གཅིག་ཙམ་དང༌། གཞུང་གསུམ་པ་ནས་རྡོ་རྗེ་ལུས་ཀྱི་སྦས་བཤད་ཀྱི་གཞུང་ལ་སོགས་
ཆོས་མཚན་བདུན། ཁྲིད་ཀྱི་སྐོར་ནས་བྱང་ཆུབ་སེམས་ཀྱི་ཁྲིད་ལ་སོགས་ཆོས་ཚན་བཅུ་
གསུམ། གཅོད་ཡུལ་གྱི་མ་ཁྲིད་ཆེན་མོ། ཁུ་སྒོམ་གྱི་ཤོག་དྲིལ་བཞི། གཅོད་རིན་ཆེན་ཕྲེང)
བ༑ གདོན་ཆེན་བཅུ་བརྒྱད་ཀྱི་གཅོད། ལེའུ་ལག་བརྒྱད་མ། རྩལ་སྦྱོང་བདུན་མ་ལ་
སོགས་མང་པོ་དང༌། ཟབ་དོན་ཐུགས་སྙིང་གི་སྐོར་ལས་ཆོས་ཚན་བཅུ་བདུན་ཙམ་
གསན།
ཆོས་རྗེ་རིན་པོ་ཆེ་དེ་རྟོགས་པ་ནམ་མཁའ་དང་མཉམ། ཕྲིན་ལས་ཐམས་ཅད་
ལྷ་འདྲེས་སྒྲུབ། སྒྲུབ་རྒྱུད་མན་ངག་ཐམས་ཅད་ཀྱི་བདག་པོར་བཞུགས། ལྐོག་གྱུར་
ཐམས་ཅད་ཀྱང་ལེགས་པར་དགོངས། འཕྲལ་ཡོན་བདག་ཕོ་མོ་རྣམས་ཀྱིས་ཉིན་རེ་
བཞིན་བསྙེན་བཀུར་ཞུ་མཁན་གྲངས་མེད་འོང་། དེ་ཐམས་ཅད་ཀྱི་སྟེང་ནས་སྣ་ཚང་
བར་ཡང་བཞེས། གསོལ་ཇ་ཡང་གང་བཟང་ཐམས་ཅད་ཉིན་རངས་པར་བཞེས་ཐུབ།
བཀའ་ལུང་ལའང་ཆོས་རྗེ་སེམས་དཔའ་ཆེན་པོས་གསོལ་ཇ་བཞེས་ཐུབ་ཀྱི་མེད་པར་
འདུག །བདག་གི་བསྙེན་སྒྲུབ་དང་སྤྱོད་ཡུལ་གྱི་དྲིན་ལ་ཇ་འཐུང་ཐུབ་ཀྱི་ཡོད་ཅེས་
ཀྱང་གསུང་། ཐུགས་ཀྱི་འཇུག་པ་གཅིག་ཀྱང་མ་འཁྲུལ་བ་དེ་ཆོས་རྗེ་རིན་པོ་ཆེ་ལ་
མངའ་ལགས་སམ་ཞུ་མཁན་འདུག་པ་ལ། དེ་ལོས་ཡོད། དེ་མེད་ན་ངས་འདི་ཙམ་ན་
257



ལོ་པཎ་གྱི་རྣམ་ཐར་ཕྱོགས་བསྒྲིགས།
འཇུག་གསུང་གི་འདུག་གསུང་བ་ལ་སོགས་པའི་ཆེ་བརྗོད་མང་དུ་མཛད་ཅིང་ཤིན་ཏུ་
གུས་པར་ཡང་གནང་།
དགུང་ལོ་ལྔ་ཅུ་རྩ་གཅིག་པ་ཆུ་ཕོ་ཁྱིའི་དགུན་ནས་དྲུག་བཅུ་རྩ་གཅིག་བཞེས་པ་
ཆུ་ཕོ་སྤྲེའུའི་བར་དུ་ཆོས་ཇི་ལྟར་གསུངས་ཚུལ་རྒྱས་པར་འོག་ཏུ་འཆད་པར་འགྱུར་རོ། །
དགུང་ལོ་ལྔ་བཅུ་རྩ་དྲུག་གི་སྐས་སུ་བལ་པོར་པཎ་ཆེན་རིན་པོ་ཆེའི་ཞབས་དྲུང་དུ་
ཐེགས་ཏེ་གདམས་པ་རྣམས་གསན་པར་བཞེད་ནས། ཐེགས་པར་བརྩམས་པའི་ཚེ་རྐྱེན་
འགའ་ཞིག་གིས་བཤོལ་དགོས་བྱུང་
། བྲག་དཀར་མོ་བའི་རྫོང་དཔོན་པ་སྐུ་མཆེད་ཀྱིས་
ཇོ་
ནང་བཀའ་བཞི་བ་གཤེགས་པའི་གདན་སར་སྤྱན་དྲངས་ནའང་མ་ཐེགས་པ་ཡིན།
ཆུ་ཕོ་སྤྲེའུའི་སྟོན་གཞན་ལ་ཕན་པའི་སྒོ་ཆེན་པོར་འགྱུར་བ་དང་། པཎ་ཆེན་རིན་པོ་
ཆེའི་ཞབས་ཏོག་ཏུ་དགོངས་ནས་དགུང་ལོ་མཐོན་པོར་ཕེབས་ཀྱང་དཔོན་སློབ་བཅུ་
གཅིག་ཙམ་གྱིས་ཟླ་བ་བརྒྱད་པའི་ཉི་ཤུ་བཞི་ལ་སྤྱན་འདྲེན་དུ་བཏེགས་ནས་མི་དཔོན་
ཆེན་པོ་རྣམས་དང་
། དགེ་བའི་བཤེས་གཉེན་ཆེན་པོ་རྣམས་ཀྱི་གནས་རིམ་གྱིས་བརྒྱུད་
དེ་ཐེགས་པས་སོ་སོ་ནས་ཞབས་ཏོག་དང་བཀུར་སྟི་ཆེན་པོ་མཛད།
ངུར་སྨྲིག་གི་ཇོ་མོའི་དྲུང་དུ་འདོད་པའི་དོན་གྲུབ་ཅིང་བར་ཆད་མེད་པའི་
གསོལ་བ་བཏབ་པས་བྱིན་རླབས་ཆེན་པོའང་བྱུང་
། དེའི་གཏང་རག་ཏུ་ཕྱིར་ལམ་རས་
ཡུག་གཅིག་ཕུལ་བ་ཡིན་གསུང་། ཞུ་འབྲོག་ལྷ་ཁང་དུ་བཞུགས་པའི་དུས་སུ་གནས་
བརྟན་ཆེན་པོ་སངས་རྒྱས་ཀྱི་བསྟན་པ་ལ་བྱ་བ་རྒྱ་ཆེན་པོ་མཛད་པ་དཔལ་གྲགས་པ་
དང་༑ ཨུ་རྒྱན་བཟང་པོ་པ་དཔོན་སློབ་བཅུ་ལྔ་ཙམ་ཕྱག་འབུལ་ཞིང་ཆོས་འབྲེལ་ཞུར་
བྱོན༑ སྔར་ལས་སུ་མི་རུང་བ་དག་ཀྱང་ཁོང་གི་ཕྱག་ཕྱིར་བཏུད་ནས་ཉོན་མོངས་པ་
ཡིད་ལ་འགྱུ་མ་མྱོང་བ་སྙམ་བྱེད་པའི་བརྟུལ་ཞུགས་བཟུང་ནས་བྱུང་བས། ཁོང་གིས་
258



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
འདི་ཡང་འདི་ཙམ་དུ་ཐུལ་འདུག་བསམ་ནས་ཁོང་ལ་དད་པ་ཆེན་པོ་སྐྱེས་གསུང་
ལ་སྟོད་བྱང་ནས་ལྷོར་ཐེགས་པའི་ལམ་དུ་རྗེ་བཙུན་མ་སྒྲོལ་མའི་བྱིན་བརླབས་
ཀྱི་མཚན་མ་བཟང་པོའང་གཟིགས། བར་འབྲོག་ལ་སོགས་པའི་ལམ་འཇིགས་པ་ཅན་
རྣམས་ལ་ཐེགས་པའི་ཚེ་ཆིབས་དྲེལ་དང་
། ཁལ་རྣམས་ཀྱང་སྔར་བས་བཟང་བ་དང་།
ཉི་མའང་གཞན་ལས་རིང་བ་དང་
། ལམ་ཆོད་ཆེ་ཞིང་ཤིན་ཏུ་བག་ཕེབས་པའང་བྱུང་
གསུང་། དེ་ནས་ལ་སྟོད་སྒང་དཀར་དུ་ཕེབས་ནས་ཞག་ཁ་ཅིག་གི་བར་དུ་བདག་པོ་
ལྷ་བཙན་སྐྱབས་པ་ཡབ་སྲས་དང་མཇལ། ཁྱེད་རྣམས་ཅི་ལ་བྱོན་པ་ཡིན། མྱང་སྟོད་པ་
དང་གཉེན་གྱི་ལམ་དགག་ཏུ་བྱོན་པ་ཡིན་ནམ་ཟེར་ནས་རྟོག་ཏུ་བྱུང་བ་ལ། བདག་
དགེ་བཤེས་རྒད་པོ་ཞིག་ཡིན། དེའི་དོན་གྱིས་མྱང་སྟོད་པའི་གཉེན་ལམ་དགག་ཏུ་འོང་
བ་དེ་ཚེ། བདག་པཎ་ཆེན་རིན་པོ་ཆེ་བོད་དུ་སྤྱན་འདྲེན་དུ་འོངས་པ་ཡིན། གསུངས་
པས༑ དེ་ནས་བདག་པོ་ལྷ་བཙན་སྐྱབ་པ་བ་རང་གིས་ལྡུམ་ར་ཞིག་འདུག་པར་སྦྲ་ཆ་
ཐེར་དཀར་ནག་ཕུབ་ནས་ཕེབས་བྱོན་པར་མཇལ། བཀུར་སྟི་ཆེན་པོ་ཡང་མཛད། སྲས་
པོ་བདག་པོ་ཚེ་དབང་པ་ནི་བགས་འོང་ཟེར་ནས་མཇལ་ཕྲད་མཛད་དུ་མ་འདོད།
བདག་པོའི་དྲུང་པ་དང་མཇལ་བའི་ཚེ་བཀུར་སྟི་ཞྭ་ཕུད་ཙམ་མཛད་པས། ཁོང་གི་
དྲུང་སྐོར་དང་སྐྱེ་བོ་རྣམས་ལྟད་མོ་བལྟས་ནས་རྩེ་ཐང་པར་དེ་ལ་ཞུད་པོ་གཅིག་དང་
གདའ་སྟེ། བདག་པོའི་དྲུང་དུ་ཕྱག་མི་འཚལ་བདེ་ཨེན་མི་མད་ཟེར།
འདིས་མཚོན་ནས་ཁྱིམ་པ་སུ་ཆེ་ཡང་མི་ཆོས་ཀྱིས་ཐུགས་འཛིན་ལ་ཕྱག་གཏན་
ནས་མི་མཛད། མི་ཆེན་མི་སྐྱ་སུས་ཕྱག་ཕུལ་ཡང་ཕྱག་ལན་ལྟ་སྨོས་ཀྱང་ཅི་དགོས་ཏེ་
དབུ་ཐུབ་ཀྱང་མི་གནང་བ་ནི། སངས་རྒྱས་ཀྱི་བསྟན་པའི་ཆེ་བ་ཁོ་ན་ལ་དགོངས་པར་
སྣང་ངོ༌། །དེར་བདག་པོ་དང་མཇལ་ནས་དོན་གྱི་གཙོ་བོ། གྲུབ་པའི་དབང་ཕྱུག་པཎ་
259



ལོ་པཎ་གྱི་རྣམ་ཐར་ཕྱོགས་བསྒྲིགས།
ཆེན་རིན་པོ་ཆེ་བོད་དུ་སྤྱན་འདྲེན་པའི་ཕྱིར་ཕེབས་པ་ཡིན། དེ་ལ་རྒྱུ་རྐྱེན་ཇི་ཙམ་
དགོས་སོགས་ཀྱི་ཞུ་བ་མཛད་པས། དེ་རྣམས་ཀྱི་ཆ་རྐྱེན་ཐམས་ཅད་ཀྱང་བདག་པོ་
ལྷ་བཙན་སྐྱབ་པས་ཞལ་གྱིས་བཞེས་ནས་དཀའ་གནས་ཐམས་ཅད་གྲོལ། ཡོན་མཆོད་
ཤིན་ཏུ་འཕྲོད་པར་བྱུང་ནས་ཐུགས་བདེ་འབོལ་གྱིས་སོང་གསུང་
། དེ་ནས་དགུན་ཉི་
ལྡོག་གདོང་དུ་སླེབ་པའི་ཚེ། དགེ་བའི་བཤེས་གཉེན་བདུན་པ་ཞིག་ལ་ཞུ་ཡིག་ལེགས་
པར་ཕུལ་ནས་བལ་པོར་བརྫངས། ཆིབས་པ་མེད་པར་ཐེགས་མི་ཐུབ་པས་དཔོན་སློབ་
ལྔས་ལ་སྟོད་ལྷོར་སྒུག་ཅིང་བཞུགས་སོ། །
དེའི་ཞུ་ཡིག་ནི་བོད་སྐད་དུ་བསྒྱུར་བ་འདི་ཡིན་ཏེ། དཔལ་ལྡན་བླ་མ་དམ་པ་
དམིགས་པ་མེད་པའི་ཐུགས་རྗེ་ཆེན་པོ་ཅན་གྱི་ཞབས་ཀྱི་པདྨར་ཀུ་མཱ་ར་ཤྲཱི་གུས་པར་
ཕྱག་བགྱིས་ཏེ་ཞུ་བ། རྗེ་ཉིད་སྐུ་གསུང་ཐུགས་བདེ་བ་ཆེན་པོའི་རང་བཞིན་ལས་གཡོ་
བ་མེད་པར་བཞུགས་མཆི། ཞུ་ཡིག་གསོལ་བའི་དོན་རྗེ་ཁྱེད་ཀྱི་སྐུ་གསུང་ཐུགས་ཀྱི་
ཡོན་ཏན་སངས་རྒྱས་ཐམས་ཅད་དང་མཉམ་པར་བཞུགས་པ་ལས་དེའི་ཕྱོགས་ཙམ་
ཞིག་བོད་ཡུལ་པ་རྣམས་ཀྱིས་ཤེས། ཁྱད་པར་ཆོས་ཀྱི་རྒྱལ་པོ་གྲགས་པ་འབྱུང་གནས་
ཀྱིས་ཐུགས་སུ་ཆུད་ནས་གུས་པས་བརྟེན་པའི་གཏམ་སྐུ་དྲུང་ན་ཡོད་པ་རྣམས་ཀྱིས་
ཞུས་པ་ལ་བརྟེན། ཆོས་རྒྱལ་ཀུན་དགའ་ལེགས་པ་ཡང་ཁྱེད་ལ་ཤིན་ཏུ་དད་པས་སྤྱན་
འདྲེན་པའི་ཕོ་ཉ་བ་སྔ་ཕྱིར་མང་དུ་མངགས། བདག་སློབ་འབངས་རྣམས་ཀྱང་ན་ནིང་
ནས་ཕེབས་པར་རེ་བ་ལ། ཕོ་ཉ་བ་ཕལ་ཆེར་སྐུ་དྲུང་དུ་མ་སླེབ། སླེབ་པ་རྣམས་ཀྱིས་
ཀྱང་རྐྱེན་ཅི་རིགས་ལ་བརྟེན་ནས་ད་བར་མ་ཕེབས། ཁ་སང་ནས་ནོར་བུས་དེ་ནས་ཀྱི་
བཀའ་ཡི་ལ་སྟོད་ལྷོ་བྱང་
། རིན་སྤུངས། སྣེའུ་གདོང་རྣམས་སུ་རིམ་པས་འཕྲོད། དེ་ལ་
ཆོས་ཀྱི་རྗེ་རིན་པོ་ཆེ་ཁྱེད་བོད་ཀྱི་ཡུལ་དུ་ཅི་ནས་མི་ཕེབས་སུ་མི་རུང་
། ངེས་པ་ཁོ་ནར་
260



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
སྤྱན་འདྲེན་པའི་དོན་དུ་བདག་དཔོན་སློབ་རྣམས་ཀྱི་དད་པས་བླངས། ཆོས་རྒྱལ་ཀུན་
དགའ་ལེགས་པས་ཀྱང་བཀའ་ལུང་གནང་ནས་སྟོད་ལྷོའི་བར་དུ་སླེབས་པ་ལགས།
བདག་ལུས་ལྕི་བ་ཉིད་ཀྱིས་བཞོན་པ་མེད་པར་ལམ་མི་བགྲོད་པས་བལ་ཡུལ་དུ་མ་
སླེབ་ནའང་
། བདག་གི་སློབ་མ་ནམ་མཁའ་དཔལ་འབྱོར། བསོད་ནམས་བཀྲ་ཤིས། བཀྲ་
ཤིས་རྒྱལ་མཚན་རྣམས་སྔར་ནས་ཟབ་ཆོས་གནང་བའི་སློབ་མ་ལགས་ཤིང་། གུ་རྒྱ་ཨརྦ་
བྷ་རེ་ཎ་ཞབས་དྲུང་དུ་སྤྱན་འདྲེན་པ་ལ་བཏང་བ་ལགས། དེ་ལ་ཆོས་རྒྱལ་ཀུན་དགའ་
ལེགས་པ། རིན་སྤུངས་ནོར་བུ་བཟང་པོ་སྐུ་མཆེད། ལྷོ་བྱང་གི་རྒྱལ་པོ་གཉིས་དང་
བཅས་པ་ཐམས་ཅད་ཀྱིས་ཐུགས་རྩེ་གཅིག་ཏུ་ཞལ་ཏའང་གནང་
། ཁྱད་པར་ཤེལ་
དཀར་རྒྱལ་པོས། ཆོས་རྗེ་སྤྱན་འདྲེན་པའི་དོན་ལ་སྔ་ཕྱིར་སྤྱད་དངོས་མང་དུ་བཏང་
།
དབུས་ནས་སླེབ་པའི་ཕོ་ཉ་བ་སྔ་ཕྱི་མང་པོའི་མཐུན་རྐྱེན་ཡང་སྦྱར། ད་ལན་ཀྱང་ཐུགས་
ཁུར་ཤིན་ཏུ་ཆེ་བར་བསྣམས། བླ་མ་རྡོར་འཛིན་པ་ལ་ཆོས་རྗེ་ངེས་པར་འབྱོན། ཁྱེད་
ཀྱིས་ཀྱང་སྤྱན་འདྲེན་པའི་ཁས་བླངས་ཕུལ་འདུག་པ་བཞིན། ད་ལན་ཅིས་ཀྱང་སྤྱན་
འདྲེན་ཐུབ་པ་གྱིས་གསུང་བའི་བཀའ་ལུང་ནན་ཅན་དགོས་ཆ་དང་བཅས་པ་གནང་
བརྫངས་པ་ལགས་པས། ཐབས་དང་སྟོབས་དང་རྫུ་འཕྲུལ་གྱི་སྟོབས་ཀྱིས་ཅི་ནའང་
འབྱོན་པར་ཞུ། ཁྱད་པར། ཁོ་ཁོམ་རྒྱལ་པོའི་ཕྱོགས་ལ་ཇི་ལྟར་བགྱི་བ་ཡང་ཆོས་རྗེ་ཉིད་
མཁྱེན་པ་ལགས། གལ་ཏེ་ད་ལན་མ་ཕེབས་ན་དབུས་གཙང་གི་རྒྱལ་པོ། མི་ཆེ་བ། བདག་
ཅག་སློབ་འབངས་ཐམས་ཅད་ཡི་ཆད། ཕྱི་ནས་སྤྱན་འདྲེན་པ་ཡང་ཤིན་ཏུ་དཀའ་བར་
འདུག། མདོར་ན་སངས་རྒྱས་ཀྱི་བསྟན་པ་ལ་དགོངས། ཡོན་བདག་རྣམས་ཀྱི་དད་པའི་
སྤྱོད་ལམ་ཐུགས་ལ་བཞག་ནས་ཟླ་བ་བཅུ་གཉིས་པའི་ནང་དུ་བྲིན་དུ་ཕེབས་པ་ཞིག་
ཅི་ནས་ཀྱང་བྱོན་བྱོན། བྲིན་དུ་ཕེབས་དུས་ཤེལ་དཀར་ནས་བསུ་བ་དང་ཞབས་ཏོག
261



ལོ་པཎ་གྱི་རྣམ་ཐར་ཕྱོགས་བསྒྲིགས།
ཀྱང་ཡོང་པར་ཡོད་པས་དགོངས་པར་ཞུ། ཟླ་བ་བཅུ་གཅིག་པའི་ཉི་ཤུ་དྲུག་ལ་ལ
ལ་སྟོད་
སྒང་དཀར་པོ་ནས་ཕུལ་བའི་ཞུ་ཡིག་བདེ་ལེགས་སུ་གྱུར་ཅིག །ཅེས་པའོ། །
དེ་ནས་ཡུན་རིང་པོའི་བར་དུ་སྐད་ཆ་ཅི་ཡང་མ་བྱུང་བ་དང༌
། ནམ་ཟླའང་དྲོས་
པའི་སྟོབས་ཀྱིས་སྤྱན་འདྲེན་རྣམས་ཚད་པས་ནོན་དོགས་ཀྱི་ཐུགས་འཚབས་པའི་ཚེ།
པཎ་ཆེན་བོད་དུ་ཕེབས་པའི་མཚན་ལྟས་བཟང་པོའང་གཟིགས། དེ་ནས་འགོར་བཞི་
ཆེན་པོ་ཞིག་ལ་པཎ་ཆེན་འཁོར་དང་བཅས་པ་ཆུ་བར་དུ་ཕེབས་པ་ལ་ན་བཟའི་བསུ་
བ་བཏང་། དེ་ནས་དིང་རིར་ཕེབས་པ་ན། བདག་པོ་ཚེ་དབང་པས་བགས་ཡོང་ཟེར་
ནས་པཎ་ཆེན་དཔོན་གཡོན་དིང་རིའི་ཕུ་སྟེང་དུ་ཀར་ནས་ལུང་པའི་གཞུང་ལའང་
གཤེགས་སུ་མ་སྟེར། སྤྱན་འདྲེན་པ་ལ་ཕེབས་ནས་དིང་རིར་ཕེབས་གདོང་དུ་ཕྱག་
འབུལ་དུ་ཐེགས་རྒྱུ་ཡིན་ནའང་ཟླ་བ་ཕྱེད་ཀྱི་བར་དུ་བཀག་ནས་ཐེགས་རྒྱུ་མ་བྱུང་
།
བདག་པོ་ལྷ་བཙན་པ་ཡང་མཇལ་དུ་མ་བཏང་བས། ཉིན་ཞིག་གསུང་དྲག་པོས་རྒོལ་
དུ་བཅུག་ནས་དེའི་སང་ཉིན་ཐེགས།
པཎ་ཆེན་རིན་པོ་ཆེ་དཔོན་སློབ་དིང་རིའི་སྟེང་དམར་ན་བཞུགས་པའི་སྐུ་མདུན་
དུ་མཇལ། དཔོན་སློབ་ཐམས་ཅད་ལ་སྣ་ལེན་བཟང་པོའང་བཤམས། པཎ་ཆེན་གྱིས་
མཛད་པའི་ཤ་བ་རའི་བསྟོད་པ་ཡང་བསྒྱུར། དེ་ནས་ལ་སྟོད་བྱང་དུ་ལོ་ཙཱ་བ་མཉྫ་ཤྲཱི་
མ་ཕེབས་ཀྱི་བར་དུ་པཎ་ཆེན་ཆོས་གསུང་བ་དང་དབང་བསྐུར་བ་ལ་སོགས་པའི་ལོ་
ཙཱ་ཡང་མཛད། ལ་སྟོད་ལྷར་བདག་པོ་ལྷ་བཙན་སྐྱབས་པས་སྐྱེལ་ཐུང་ལ་རྒྱང་རིང་
པོར་ཕེབས། ཡོན་མཆོད་གྱེས་ཁར་ཁོང་གིས་ཐུགས་ལ་ལེགས་པར་བཏགས་པའི་སྟོབས་
ཀྱི་སྤྱན་ཆབ་མང་དུ་བྱོན།
དེ་ནས་ལ་སྟོད་བྱང་གི་ངམ་རིང་དུ་ཡུན་རིང་པོར་བཞུགས། མིའི་བདག་པོ་རྣམ་
262



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
རྒྱལ་གྲགས་པ་ཞེས་བྱ་བའི་སྐྱེས་བུ་ཆེན་པོ་གསུང་རབ་ཐམས་ཅད་ལ་ཐོགས་པ་མེད་
པའི་སྤྱན་ཅན་ཡབ་སྲས་པས། པཎ་ཆེན་རིན་པོ་ཆེ་ལ་ཐུགས་དད་པའི་སྟོབས་ཀྱིས་
ཞབས་ཏོག་ཕུན་སུམ་ཚོགས་པར་མཛད། སྒོས་ཀྱི་ཁོང་གིས་སྐུ་མདུན་དུ་སྔགས་མཚན་
ཉིད་རྩིས་སྒྲ་འཇིག་རྟེན་སྔ་རབས་པའི་ལུགས་གཉིས་ཀྱི་ལོ་རྒྱུས་ལ་སོགས་པའི་ཆོས་
སྒོ་མཐའ་དག་ལ་དྲི་བ་མང་དུ་མཛད་པ་རྣམས་ལ་ལན་ཐོགས་མེད་དུ་བཏབ་པས་
མིའི་བདག་པོ་གསུང་རབ་ཀྱི་སྤྱན་ཅན་དེ་ཡང་ཐུགས་རབ་ཏུ་དགྱེས། རབ་འབྱམས་པ་
ཟེར་བ་ཡང་མང་པོ་ཡོང་བར་འདུག་སྟེ། རབ་འབྱམས་པར་རང་དེ་མཁན་ཆེན་པར་
འདུག་གསུང་བ་ལ་སོགས་པའི་གསུང་གི་བསྟོད་པ་ཆེན་པོའང་མཛད། བཞུགས་སྟན་
ལ་སོགས་པའི་བཀུར་ཆ་ཆེ་བར་མཛད། འཕྲལ་གྱི་ལོངས་སྤྱོད་རྣམས་ཀྱང་ལྷུག་པར་
བཏང་པ་ཡིན་ནོ། །
མཁན་ཆེན་པའི་འཕྲལ་གྱི་གསུང་རྣམས་ཡི་གེར་བཏབ་ན་ཆོས་འབྱུང་ཆེན་པོ་
ཞིག་འོང་བར་འདུག་གསུང་
། ཡང་ཉིན་ཞིག་གང་ཟག་དེ་བཙུན་ཆེན་རང་ལགས་
ཞུས་པས། ཁྱེད་གཟིགས་རྒྱ་ཆེ་ཡང་བཙུན་ཆེན་ཟེར་བའི་ཐ་སྙད་དེ་རང་གང་ན་ཡོད་
ན་གསུངས་པས། འབྲོམ་སྟོན་པས་བོད་སྟོན་རྣམས་ལ་ཇོ་བོ་སྤྱན་དྲོངས་ཤིག་པར་ཡི་
གེ་བསྐུར་བ་ན། དང་པོའི་དགེ་སློང་ལུགས་འབྱིན་དཔོན། བཙུན་ཆེན་ཡེ་ཤེས་བློ་གྲོས་
དང་༑ །ཟེར་བ་འདུག་པ་ཞུས་པས། ཅི་ཟེར་ཅི་ཟེར་ཡང་དེ་འདྲས་ཐོན་བྱུང་
། དེ་ཡི་
གེར་བྲིས་གསུངས་པ་དང་། ཁྱད་པར་ཁོང་རང་དུས་འཁོར་ལ་ཤིན་ཏུ་མཁས་པས་
སྤྱིར་དུས་འཁོར་སྐོར་དང་
། ཁྱད་པར་རྗེ་བཙུན་རེད་མདའ་པའི་རྩོད་ལན་ལ་དྲི་བ་
མང་དུ་མཛད་པས་དེའི་ལན་རྣམས་ཀྱང་ལྷུག་པར་གསོལ། དེ་དུས་ལྷག་པར་དགྱེས་
པའི་སྟོབས་ཀྱིས། དེའི་ཕྱིས་སུ་ཡང་ཁོང་རང་གི་བརྩམས་ཆོས་མང་པོ་དང་
། གདན་
263



ལོ་པཎ་གྱི་རྣམ་ཐར་ཕྱོགས་བསྒྲིགས།
དང་གསེར་ལ་སོགས་རྟེན་བཅས་དང་
། དྲི་བ་མང་པོ་དང་བཅས་པའི་བཀའ་ཤོག་
ཡང་དང་ཡང་དུ་ཕེབས། དེ་ནས་པཎ་ཆེན་སེང་གེ་རྩེར་ཕེབས་བའི་ཚེ། ཆེན་པོ་སེར་
པོ་བ་ཡང་བྱོན་ནས་འབེལ་གཏམ་མང་དུ་མཛད་པས། ཁོང་གི་གསུང་ནས་སྒོམ་ཆེན་
པ་རྣམས་སེམས་ཁ་དོག་ཏུ་གྲུབ་བམ་དབྱིབས་སུ་གྲུབ་རྩད་གཅོད་པ་འདི་ནོར་བ་ཡིན་
ཟེར༑ འོ་ན་རྣམ་སྣང་མངོན་བྱང་ན་སེམས་ནི་ཁ་དོག་ཏུའམ། དབྱིབས་སུའམ་ཞེས་
བརྟགས་པར་གསུངས་འདུག་པ་གསུངས་པས། དེའི་དོན་དེ་ཁ་དོག་ཏུ་མ་གྲུབ་ཟེར་བ་
ཡིན་ཟེར། སྒོམ་ཆེན་པ་རྣམས་ཀྱང་སེམས་ཁ་དོག་ཏུ་གྲུབ་ཟེར་བ་མིན་གསུངས་པས།
ཁོང་ཅི་ཡང་མི་གསུངས་པར་འདུག །
ཡང་ཁོང་ཆོས་རྗེ་ཆོས་རྒྱལ་བའི་གྲུབ་མཐའ་བཟུང་ནས། སྟོང་པ་ཉིད་ཀྱི་རྣལ་
འབྱོར་འདི་རྣལ་འབྱོར་རྣམས་ཀྱི་མཆོག་ཏུ་གང་ནས་ཀྱང་མ་བཤད་གསུངས་པས། ཉི་
ཁྲི་ན་རྣལ་འབྱོར་དུ་བྱ་བ་ཇི་སྙེད་ཡོད་པ་རྣམས་ཀྱི་ནང་ནས་སྟོང་པ་ཉིད་ཀྱི་འབྱོར་
འདི་རབ་དང་། གཙོ་བོ་དང་
། མཆོག་ཏུ་བཤད་འདུག་པ་གསུངས་པས། ཡང་ཅི་ཡང་
མི་གསུང་བར་བཞུགས་སོང་
། སེང་གེ་རྩེ་ནས་ཕེབས་པའི་ཉིན་རྟ་པ་མང་པོས་སྐྱེལ་
ཐུང་མཛད་པའི་ཚེ། རེད་ཕུ་བ་དཔལ་ལེགས་པ་ཞེས་བྱ་བས་གསོལ་བཏབ་ནས། རྫོགས་
པའི་རིམ་པ་ལྕེ་རྩེ་རྐན་སྦྱོར་གྱི་རྩ་བ། ལྕེ་རྩེ་རྐན་སྦྱར་རྣལ་འབྱོར་ལ། །རྟག་ཏུ་མཉམ་
གཞག་སྒྲུབ་པ་པས། །མཁའ་སོགས་དངོས་པོ་ཐམས་ཅད་ལ། །སངས་རྒྱས་ཉིད་ནི་རྟག་
ཏུ་སྤྲོ། །ཞེས་བྱ་བ་རྒྱས་པར་གསུང་པའི་འགྱུར་ཡང་མཛད།
དེ་ནས་རིམ་གྱིས་ར་ལྔར་ཕེབས་ནས་ཡུན་རིང་བཞུགས། བདེ་མཆོག་བཅུ་གསུམ་
མའི་མཆོད་ཆོག་དང་སྤྱན་རས་གཟིགས་ཀྱི་བསྟོད་པ་ཙམ་ཌིས་མཛད་པ་གཉིས་ཀྱི་
འགྱུར་ཡང་མཛད། དེའི་ཚེ་རི་ལུང་སྦུག་གི་བླ་མ་སྐུ་ན་སྒྲེས(བགྲེས)པ་ཞིག་འདུག
264



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
པ་དེ་ལ་ལུང་མང་དུ་བཞུགས་འདུག་པས། ཡོ་གའི་འགྲེལ་པ་མང་པོའི་ལུང་གསན་
པར་བརྩམས་པ་ན། པཎ་ཆེན་དཔོན་སློབ་ཀྱི་སྐུ་མདུན་དུ་མ་བཞུགས་པར་གཞན་དུ་
བཞུགས་པ་མི་རིགས་པར་དགོངས་ནས་བཤོལ་བ་ཡིན་གསུང་ནས། རྟིང་དུའང་ཐུགས་
ལ་བཅགས་པར་མཛད།
དེ་ནས་རིམ་གྱིས་པཎ་ཆེན་རིན་པོ་ཆེ་སྣེའུ་གདོང་རྩེར་སྤྱན་དྲངས་རྗེས་སུ། སྒོས་
ཀྱི་འབུལ་བ་དང་ཤངས་ལེན་བཟང་པོ་ཞུས། དེ་ནས་ཟླ་གཅིག་ཙམ་སོང་བའི་ཚེ་གོང་
མ་ཆེན་པོ་ཐུགས་རང་བཞིན་དུ་མི་གནས་པའི་རྣམ་པར་འགྱུར་བ་ལ་བརྟེན། སྐྱམ་
འཆད་པ་སྟེངས་སུ་དབེན་པར་བཞུགས། དེ་ནས་ཟླ་བ་གཅིག་ཙམ་སོང་བ་དང་
། པཎ་
ཆེན་རིན་པོ་ཆེའི་ཞབས་དྲུང་ན་བཞུགས་ན་བཞེད་པ་དང་འབྱོར་བར་གསན་ནས་
སྣེའུ་གདོང་རྩེར་བཞུགས། སྣང་བའི་ཕྲེང་བའི་འགྲེལ་པའི་འགྱུར་ཞིག་ཀྱང་གནང་སྟེ་
འཕྲོར་ལུས༑ དྲིལ་བུ་རིམ་ལྔའི་ཁྲིད་བཤད་པས་ལེགས་པར་བརྒྱན་པ་ཞིག་གསུངས་པ་
གསན་ནས་ཟིན་བྲིས་སུ་བཏབ། དེ་ལ་དུས་འཁོར་རྒྱུད་འགྲེལ་དང་སྦྱར་བའི་རྣམ་པར་
བཤད་པ་རྒྱས་པ་ཞིག་རྩོམ་པའི་རྗེས་སུ་གནང་བ་ཡང་ལེགས་པར་ཐོབ། དེ་རེས་དང་
སྔར་ཕེབས་པའི་སྐབས་ཐམས་ཅད་དུ་དང་པོར་དེ་རིང་དྲི་བ་འདི་འདྲ་བ་ཞིག་ཞུ།
འདི་མ་གོ་བས་འདི་ཞུ་དགོངས་ནས་སྤྱན་སྔར་ཐེགས་པའི་ཚེ་སྐུ་མདུན་དུ་མ་ཕེབས་
ཙམ་ལ་ཕལ་ཆེར་གོ་ཡོང་པར་འདུག །བྱིན་བརླབས་ཤིན་ཏུ་ཆེ་བ་ཞིག་ཡོད།
ཆོས་གསུང་བའི་ཚེ་ཞལ་ནས་ལུང་ཐམས་ཅད་ཀྱང་ཐོགས་མེད་དུ་འོང་
། བསམ་
གྱིས་མི་ ཁྱབ་གསུང་། ཁ་ཅིག་ལ་ཕག་མོའི་རྫོགས་རིམ་དེ་གསུང་གིན་འདུག་པ་གསན་
པས༑ ཀུ་མཱ་ར་ཤྲཱི་ལ་འདི་མིན་པ་ཞིག་དགོས་གསུང་། ཟུར་དུ་གསན་ན་བདེ་མཆོག་
རིམ་ལྔ་ལྟ་བུ་ཞིག་འོང་བ་མ་ལགས་སམ་ཞུས་པས། དེའི་ཚོད་དུ་འདུག་སྟེ། དེ་རེས་
265



ལོ་པཎ་གྱི་རྣམ་ཐར་ཕྱོགས་བསྒྲིགས།
བུད་མེད་དང་སྣ་ཚོགས་ཡོད་པ་ཞིག་ལ་ཞུས། དེ་རྗེས་ཟུར་དུ་ནི་ཞུ་མ་གྲུབ་པ་གསུངས།
པཎ་ཆེན་ནི་ཐང་པོ་ཆེར་ཕེབས་ནས་ཚོགས་ཆོས་གསུང་པའི་ཚེ། རིན་པོ་ཆེ་བསོད་རིན་
པའི་གསུང་གིས། དེ་རིང་གི་ཚོགས་ཆོས་དེའི་ལོ་ཙཱ་མཛད་པ་ཞུ་གསུང་ཡང་
། དེ་བྱས་
ན་ལོ་ཙ་བ་མཉྫ་་པ་ཐུགས་ལྡོག་ཞུས་ནས་མ་བགྱིས་པ་ཡིན་གསུང་
།
དེ་ནས་པཎ་ཆེན་རིན་པོ་ཆེ་ཁྱི་ལོ་བོད་ནས་བལ་པོར་ཐེགས་ཁར་སྣེའུ་གདོང་
ནས་ཞུ་ངོ་ཞུས་ཏེ། པཎ་ཆེན་རིན་པོ་ཆེའི་གསུང་གིས་སྣེའུ་གདོང་པ་ལ་དུས་འཁོར་
ཤོད་གསུངས་པས། བཀའ་ལུང་སྒྲུབ་ཀྱང་དོན་དང་མི་ལྡན། ཕེབས་ཁའི་ཞལ་ཏར་སོང་
བས་བཟློག་པར་མ་ཕོད་དེ། ཐུགས་མི་བདེ་བར་གྱུར་ནའང་
། སྐྱེལ་ཐུང་ལ་ངམ་ཤོད་
གླིང་ཆེན་ཁ་བར་དུ་བྱོན་པའི་ཚེ། ཞབས་ལ་ཕྱག་ཕུལ་ནས་ཕྱིར་ཕེབས་ཁར་བཀའ་ལུང་
དེ་རིགས་ན་སྒྲུབ་པ་ཞུ། མི་རིགས་ན་མི་སྒྲུབ་པ་ཞུ་ཞུས་པས། དེ་བཞིན་གྱིས་གསུང་བ་
བྱུང་ཡང་། དུས་འཁོར་གནང་དགོས་པ་ཡིན་གསུངས་ནས། ཡང་དང་ཡང་དུ་གཙེས་
པའི་འོ་བརྒྱལ་བར་ཡོད་པ་ལ། བལ་བོད་ཀྱི་མཚམས་སུ་པཎ་ཆེན་རིན་པོ་ཆེས་ལོ་ཙཱ་
བ་ལ་བཀའ་བཀྱོན་པའི་ཚེ། ཁྱོད་རང་སྡུག་པོ་བྱེད། ཀུ་མཱ་ར་ཤྲཱི་ཁོ་རང་ཨ་དྷི་པ་ཏིའི་
བླ་མ་གྱིས་བྱས་ཀྱང་མི་བྱེད། ཁོང་རང་སྐྱིད་པོ་བྱེད་གསུང་ཟེར་བ་དང་། སོར་གུད་ཀྱི་
པང་ཁེབས་ཤིག་གི་གནང་བྱིན་བྱུང་བས་ཐུགས་ལྷག་པར་བདེ་བས། སྣེའུ་གདོང་ནས་
ཇི་ཙམ་བཀའ་ལུང་གནང་ཡང་དུས་འཁོར་སོགས་མ་ཕུལ་ལོ། །
དགུང་ལོ་དྲུག་བཅུ་རྩ་ལྔ་བཞེས་པ་མེ་ཕོ་བྱི་བའི་དགུན་སྟོད་གྲའི་སྨན་གཅིག་ཏུ་
ཐེགས་ནས་ཆོས་རྗེ་སྨན་གཅིག་པ་ཤེས་རབ་བཟང་པོའི་དྲུང་དུ་ཞི་བྱེད་བརྒྱུད་པ་ཕྱི་
མའི་ལམ་ལྔའི་དབང་དང་འཁྲིད་རྣམས་ལེགས་པར་གསན། རྟེན་འབྲེལ་ཁང་འཇུག་
གི་དབང་གསན་ནས་སྒྲུབ་པའི་དམ་བཅའ་ཟླ་བ་དྲུག་ཕུལ། གཞན་ཡང་ལམ་གསུམ་གྱི་
266



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
དབང་། བདེ་གཤེགས་བཅུ་གཉིས་ཀྱི་དབང་
། ཕྱི་སྒྲུབ་ཞལ་གཉིས་མ
། ནང་སྒྲུབ་དམར་
ཆུང་མ། གསང་སྒྲུབ་ཁྲོས་མ་ནག་མོ། བདུད་རྩི་བུམ་ཆུའི་དབང་རྣམས་དང་
། མགོན་པོ་
ཨ་གྷོ་རའི་ཕྱི་སྒྲུབ། ནང་སྒྲུབ། གསང་སྒྲུབ། བདུད་སྒྲུབ་རྣམས་དང༌། མགོན་པོ་གྲི་གུག་
གི་རྗེས་གནང་གསན་ཞིང་། རྒྱུད་པ་ཕྱི་མའི་ནག་ཁྲིད་ཀྱི་ལུང་རྣམས་ཀྱང་ཤིན་ཏུ་ཚང་
བ་ཞིག་གསན།
ཉིན་ཞིག་ཆོས་རྗེ་སྨན་ཅིག་པས་ཕྱག་ན་དཔེ་འཁྱར་འདྲ་བ་ཞིག་བསྣམས་ནས་
དེའི་ལུང་ཡང་གནང་། དེ་ཚར་ནས་རྒྱུད་ཕྱི་མའི་སྐོར་ངེད་ལ་ཡོད་པ་རྣམས་ད་དེ་ཡི་
གེ་གཅིག་ཀྱང་མ་ལུས་སོ་གསུང་
། གཞན་ཡང་རྨར་ལུགས་ཀྱི་གཏོར་དབང་
། ལག་ཁྲིད་
བཅུ་དྲུག་གི་ཁྲིད་དང་གདམས་པ་ཤིན་ཏུ་མང་བ་དང༌
། སོ་ལུགས་ཀྱི་གཏོར་དབང་
དང་དམ་པ་སྐྱེས་མཆོག་ཆེ་ཆུང་གཉིས་ལ་སོགས་པ། སྐམ་ལུགས་དང་རྒྱུད་པ་དང་པོ་
དང་༑ ལྕེ་ལུགས། ལྗང་ལུགས། གྲ་པའི་ལུགས་ལ་སོགས་པ་ཤིན་ཏུ་མང་བར་གསན།
དེ་རྗེས་རས་ཆུང་སྙན་རྒྱུད་ལ་སོགས་པ་མང་དུ་གསན་པར་བཞེད་ནའང་སྦྱིན་
བདག་ཐུགས་སུན་དོགས་དང་། ཆབ་ཀྱང་ཅུང་མ་འཕྲོད་ནས་ཡར་ཀླུང་དུ་ཕེབས།
དེའི་དབྱར་སྐུ་ཆགས་ཅུང་ཟད་སྐྱེས་ནས་ན་བཟའི་དཀྱིལ་དུ་མུག་པ་སྐྱེ་བ་དང་
། རྣམ་
སྤྱོད་ཁང་པ་འབུས་ཁྱེར་བ་ཡང་བྱུང་
། དེའི་སྟོན་མཇུག་ནས་སྐུ་མཚམས་ཤིན་ཏུ་དམ་
པར་བསྡམས་ཏེ་ཆབ་མ་གཏོགས་རྒྱུ་འགྲུལ་གང་ཡང་མེད་པ་གནང་ནས་ཟླ་བ་དྲུག་
པོའི་སྒྲུབ་པའི་དམ་བཅའ་ཐུགས་དམ་ལ་རྩེ་གཅིག་ཏུ་བཞུགས། སྐུ་མཚམས་གྲོལ་ཁ་
ནས་ཅུང་ཟད་བསྙེལ། དམ་བཅའ་ཐེམ་རྗེས་སུ་ཤིན་ཏུ་བསྙེལ་ཡུན་རིང་བར་བྱུང་
།
ཐམས་ཅད་ཡིད་མི་བདེ་ཆེན་པོ་སྐྱེས་ཤིང་ཇི་ལྟར་འོང་ངམ་དགོངས་པའི་ཚེ། སྐུ་རིམ་
རྣམས་ཀྱང་ནར་མ་ཆད་དུ་མཛད། སྨན་པའང་མཁས་ཟེར་ཚད་བསྡུས་ཀྱང་བཅོས་ཁ་
267



ལོ་པཎ་གྱི་རྣམ་ཐར་ཕྱོགས་བསྒྲིགས།
རྣམས་འཕྲོད་པར་མ་བྱུང་
། སྣུམ་བཅོས་ཞུས་པ་ཙམ་གྱིས་གསེར་མ་ཇེ་མཐོར་སོང་།
ཕྱག་ཤུལ་སྤོ་བ་ཙམ་ལའང་ཇུ་གལ་ཆེན་པོ་ཡོད། ཁྱད་པར་སྐུ་གྲིབ་ཆེན་པོ་ལན་གསུམ་
དུ་བྱུང་ནས་དགོངས་པ་ལའང་།
ད་ནི་ཞག་གསུམ་ལས་མཐོ་བ་མི་བཞུགས་པར་འདུག་དགོངས་པའི་སྐབས་སུ་
མཚལ་པའི་སྨན་ནག་བཞེས་པར་དགོངས་ནས། ཅུང་ཟད་ཅིག་བཞེས་པས་དྭངས་
བསྐྱེད་དུ་མཐོང་བ་བྱུང་ནས་ཞོ་ཕྱེད་བཞེས་པས་ཚེགས་མེད་དུ་དྭངས། མནལ་ལམ་
དུའང་གཤིན་རྗེ་དོང་ཁ་ཡིན་ཟེར་བ་ཞིག་ནས་ཞུགས་ཏེ་ཐེགས་པས། ཕྱིའི་རྒྱ་མཚོའི་
འགྲམ་དུ་ཕེབས་པ་ཞིག་བྱུང་བས་རིང་པོར་མི་ཐོགས་པར་གཤེགས་པའི་ལྟས་སུ་
དགོངས་པའི་ཕྱི་ནུབ། མདང་གི་ཤུལ་དེ་ཁ་ན་སྐྱོ་བ་ཞིག་གི་ནང་ན་བཞུགས་འདུག་པ་
འཐེན་མཁན་མེད་པར་མདང་གི་ལམ་དེ་ཉིད་ནས་ཚེགས་མེད་དུ་དོང་ཁར་ཐོན་པ་
ཞིག་རྨིས། གཞན་ཞིག་ཀྱང་བྱུང་སྟེ་མི་བཤད་གསུང་
།
དེ་ནས་ཆུ་ཕོ་རྟའི་བར་དུ་ཟླ་བ་གཅིག་མ་གཏོགས་སྐུ་མཚམས་ལ་བཞུགས་ནས།
དགེ་བའི་བཤེས་གཉེན་གསུང་གི་བདུད་རྩི་བཞེས་པར་བཞེད་པ་རྣམས་དང་མཇལ་
བ་ཞིག་མཛད་པ་ཡིན་ནོ། །
དགུང་ལོ་བདུན་བཅུ་རྩ་བཞི་བཞེས་པ་ཤིང་མོ་བྱའི་ལོ་ལ་ཁྲབ་ལ་ཁ་ན་རྩེ་མོ་བ་
ཤཱཀྱ་རྒྱལ་པོ་ཞེས་བྱ་བ་བཞུགས་པ་དེ། སྔར་དུས་འཁོར་གནང་བས་སློབ་མ་ཡིན་ཀྱང་
ཁོང་ལ་རྫོགས་ཆེན་རྡོ་རྗེ་ཟམ་པ་བཞུགས་པ་དང༌། ཁོང་མ་གཏོགས་གཞན་གསུང་
མཁན་ཡང་མེད་པས་བཀའ་རྣམས་ཆད་ཀྱི་དོགས་པའི་དགོངས་པ་བཟང་པོས་ཁོང་
སྤྱད་དྲངས་པས། ཚེགས་མེད་དུ་ཕེབས་ནས་ལྗང་གི་བཀྲ་ཤིས་དགོན་པར་རྡོ་རྗེ་ཟམ་
པའི་དབང་བྱིན་རླབས་ཀྱི་འཇུག་པ་ཅན། འོལ་བ་ཇོ་སྲས་ཀྱི་ཁྲིད་ཡིག་གི་སྟེངས་ནས་
268



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
ཁྲིད༑ གཞུང་བཤད་ཆེན་མོ་ཀུན་བཟངས་ཀྱིས་མཛད་པ་ལ་སོགས་པའི་གདམས་སྐོར་
ཤིན་ཏུ་མང་བ་དང་། གཞན་ཡང་སྨན་བླའི་རྗེས་གནང་
། བར་དོ་གསང་སྐོར་གྱི་ཁྲིད་
ཡིག་གི་ལུང་ལ་སོགས་པ་གསན། འབུལ་བ་དང་ཞབས་ཏོག་གིས་མཉེས་པར་མཛད།
ཕྱིས་ཀྱང་མ་གཤེགས་བར་དུ་ལོ་རེ་བཞིན་འབུལ་བ་ཅི་འབྱོར་རེ་མ་ཆག་པར་འཁྱོལ་
བས་ཐུགས་ཀྱང་ཤིན་ཏུ་དགྱེས་པར་བྱུང་བ་ཡིན།
དགུང་ལོ་བརྒྱད་བཅུ་རྩ་བཞི་བཞེས་པ་ཤིང་མོ་ལུག་གི་ལོའི་སོས་བདག་མདོ་
ཁམས་སོགས་བསྐོར་ཏེ། སྤོ་བོ་ནས་ཀོང་པོར་སླེབ་དུས། སྔོན་ནས་ཞུ་འཕྲོད་ཀྱི་ཡིག་
འབྲེལ་ཡང་ཡང་ཡོད་པ་ལ་བརྟེན་ནས། ཀོང་པོ་རབ་འབྱམ་པ་དབང་ཕྱུག་གྲུབ་པ་
དཔོན་སློབ་དབུས་གཙང་དུ་འགྲོ་བར་སྣང་བ་ལ། ངེད་དབུས་ཕྱོགས་སུ་མྱུར་ཏུ་ཅི་
སླེབ་ཀྱི་འདུན་པ་ཡོད་པས། མཇལ་སྤྲོ་བའི་ཆབ་ཤོག་ཕུལ་བ་ཕྱག་ཏུ་སོན་མ་ཐག །སློབ་
དཔོན་ཆེན་པོ་གཞོན་ནུ་དབང་ཕྱུག་པ་དཔོན་སློབ་ལ། དེ་ལྟ་བུའི་དགོངས་པ་ཡོད་
ཕྱིན༑ སྔ་སོར་དྭགས་པོ་དང་ངམ་ཤོད་ནས་རིམ་གྱིས་ཕེབས་པ་འཐད་གསུང་བའི་
བཀའ་ཤོག་རྟེན་བཅས་གནང་བ། ཉང་ཁའི་སྟག་རྩེར་ཡོད་ཐོག་ཕེབས་པའི་ཞུ་ལན་ལོ་
སར་ནས་བཀའ་བཀོད་ཇི་ལྟར་གནང་བ་བཞིན་སླེབ་པ་བྱེད་ཅེས། ཕུལ་བ་འབྱོར་བའི་
ཚེ་; ཆོས་ཀྱི་རྒྱལ་པོ་སྤྱན་སྔ་རིན་པོ་ཆེ་ངག་གི་དབང་ཕྱུག་གྲགས་པ་ཕྱོགས་ཐམས་ཅད་
ལས་རྣམ་པར་རྒྱལ་བའི་ལྷའི་དྲུང་དུ་སྙན་བསྐུལ་བཀའ་བགྲོ་བ་གནང་སྟེ། འོལ་ཁ་བ་
སོགས་སྦྱིན་བདག་གྲྭ་སློབ་མཐའ་དག་ལ་བཀའ་ལུང་སྩལ་བས། ཐམས་ཅད་ཀྱང་སྤྲོ་བ་
འཕེལ་བར་མཛད། མངོན་པར་དགའ་བའི་ཆོས་རྫོང་ནས། ཚོང་དུས་ཡངས་པ་ཅན་གྱི་ཕོ་
བྲང་དུ་འདོ་ལིའི་སྟེང་དུ་བཞུགས་པ་སྤྱན་དྲངས
། ཆོས་རྗེ་རིན་པོ་ཆེ་ནམ་པ་དང་
། ཆོས་
རྗེ་རིན་པོ་ཆེ་ལོ་ཆེན་རྣམ་པ་གཉིས་ལ་སོགས་པའི་དགེ་བའི་བཤེས་གཉེན་ཆེན་པོ་རྣམས་
269



ལོ་པཎ་གྱི་རྣམ་ཐར་ཕྱོགས་བསྒྲིགས།
དང་༑ ཆོས་ཀྱི་འབེལ་གཏམ་གྱིས་དུས་འདའ་བ་ལས་ཟླ་བ་གཅིག་སོང་རྗེས། བདག་
འོལ་ཁར་སླེབ་པའི་དུས། སློབ་དཔོན་ནམ་མཁའ་དཔལ་འབྱོར་ལ་ཇ་འདྲེན་གནང་
སྦྱིན་དང་བཀའ་ཡིག་བསྟོད་བསྔགས་ཆེན་པོ་གནང་།
དེ་ནས་མེ་ཕོ་སྤྲེའུའི་ལོ་ཟླ་བ་གཉིས་པའི་ཚེས་བདུན་གྱི་ཉིན། སྐུ་མདུན་དུ་བདག་
གིས་སླེབ་པ་ལ་བཀུར་སྟི་རྒྱ་ཆེན་པོ་དང་། གསེར་ཞོ་བརྒྱ་ལ་སོགས་པའི་གནང་སྦྱིན་
ཤངས་ལེན་མཛད་དེ། ཆོས་འབུལ་དགོས་པའི་བཀའ་ལུང་ཕེབས་པས་རྟེན་འབྲེལ་ཀྱི་
སྒོར་འགྱུར་བའི་དགོངས་པ་དང་དུ་བླངས་ཏེ། དཔལ་མཁའ་སྤྱོད་དབང་པོའི་ཡིག་
ཆའི་སྟེངས་ནས་གསང་འདུས་རིམ་ལྔ་དང་
། ཕྱག་ཆེན་ལྷན་ཅིག་སྐྱེས་སྦྱོང་
། རླུང་
སེམས་གཉིས་མེད་རྣམས་ཀྱི་ཁྲིད། ཆོས་རྗེ་རང་བྱུང་རྡོ་རྗེའི་བཀའ་འབུམ་ནས་འབྲེལ་
པ་བཞི་ལྡན་སོགས་ཀྱི་ལུང་། ཆོས་སྐྱོང་བེར་ནག་ཅན་གྱི་དབང་བཞི་རྫོགས་ཕུལ་ཞིང་
།
མེ་མོ་བྱའི་སྟོན་མཇུག་ཕག་མོ་ལྷ་ལྔའི་དབང་
། བདེ་མཆོག་མཁའ་འགྲོ་རྒྱུ་མཚོའི་དབང་
ཡོངས་སུ་རྫོགས་པ། ས་ཕོ་ཁྱིའི་སྟོན་བདེ་མཆོག་མཁའ་འགྲོ་རྒྱ་མཚོའི་རྒྱུད་འགྲེལ་པ་
གྲུ་གཟིངས་དང་བཅས་པ། རིན་ཆེན་སྣ་བདུན་ལས་རིན་ཆེན་སྣ་ལྔ། དཔལ་མཁའ་སྤྱོད་
པས་མཛད་པའི་སྙིང་ཐིག་གི་སྐོར་ལ་སོགས་པའི་ལུང་ཅི་རིགས་ཀྱང་ཕུལ་ལོ། །
དེ་ལྟར་བླ་མ་དུ་མ་ལ་ཆོས་ཀྱི་རྣམས་གྲངས་མང་དུ་གསན་ཡང་
། ཐོས་པས་མི་
ངོམས་པ་ ཉིད་ཀྱི་དགོངས་པ་མངའ་བས་ཞལ་ནས། ང་ཐོས་རྒྱུ་དེ་ཆུང་
། མཐོང་རྒྱ་དེ་
འབྲིང་ཡིན། ངའི་སློབ་གཉེར་སངས་མ་རྒྱས་ཀྱི་བར་དུ་མི་ཚར་གསུང་ནས། ཤོག་འཁྱར་
ཚུན་ཆད་ལ་ཡང་ཕྱག་ཏུ་བསྣམས་ནས་ལེགས་པར་གཟིགས་པར་མཛད་པ། དེ་དག་
ནི་ས་མོ་ཕག་གི་ལོ་དགུང་ལོ་བརྒྱད་བཅུ་རྩ་བརྒྱད་བཞེས་པ་ཡན་གྱི་དགེ་བའི་བཤེས་
གཉེན་ཇི་ལྟར་བསྟེན་ཅིང་དམ་པའི་ཆོས་གསན་པའི་རིམ་པ་ཕྱོགས་ཙམ་བརྗོད་པ་
270



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
ཡིན་ནོ། །
དྲུག། རྣམ་པར་དག་པའི་དམ་ཚིག་ལ་ནན་ཏན་དུ་མཛད་པས་
བླ་མ་རྣམས་ཀྱིས་བྱིན་གྱིས་བརླབས་པ།
རྣམ་པར་དག་པའི་དམ་ཚིག་ལ་ནན་ཏན་དུ་མཛད་པས་བླ་མ་རྣམས་ཀྱིས་བྱིན་
གྱིས་བརླབས་པ་ཞེས་བྱ་བ་ནི། སྤྱིར་བླ་མ་དམ་པ་ཐམས་ཅད་མཁྱེན་རྒྱུ་དང་། སྐུའི་
སྤྱོད་ལམ་དང་
། ཐུགས་ཀྱི་ངང་རྒྱུད་ལ་སོགས་པའི་ཡོན་ཏན་མཐའ་དག་གི་བང་
མཛོད་དུ་གྱུར་པས་ཐུགས་ལྷག་པར་དགྱེས་པ་ཡིན་མོད་ཀྱི། བྱེ་བྲག་ཏུ་བླ་མ་དམ་པ་
རྣམས་ཀྱི་ཐུགས་ཅི་ཟིན་དང་ཅི་མཉེས་ལྷུར་ལེན་པ་ཡིན། ཡུལ་དུས་ཀྱིས་མ་བསྐལ་
བའི་བླ་མ་དམ་པ་རྣམས་ལ་དུས་དུས་སུ་ཕྱག་འབུལ་བ་དང་
། ལོངས་སྤྱོད་དོན་དུ་མི་
གཉེར་བས་ཕྱག་རྫས་འཛིན་པ་ཆེར་མེད་ནའང་ཅི་ཡོད་ལས་བཟང་ཤོས་འབུལ་ཞིང་
ཐག་ཉེར་ཕེབས་བཞུད། ནམ་བྱུང་མཇལ་བའམ་ཞུ་འཕྲོད་ཐེངས་པ་ངེས་པར་མཛད་
པས༑ གདོང་ཆུང་དུས་ནམ་དུའང་མི་མཛད་དོ། །སྔ་དུས་སྐབས་ཤིག །བླ་མ་རྐྱང་ཆེན་
པའི་གསུང་གིས། ངའི་འཆད་ཉན་ཞིང་འདི་ངེད་རང་དཔོན་སློབ་གཉིས་ཀས་ཞུས་
ནས་ཁྱེད་རང་བཟུང་བ་འཐད་གསུང་བའི་ཞལ་ཏ་བཟང་པོ་ཕེབས་པ་ལ། བདག་གིས་
ཞིང་འདི་ཞུས་ན། གཞན་ཞིང་ལ་འདོད་པ་ཡོད་པ་རྣམས་ཀྱིས་སྙན་ཕྲ་ནུར་རེ་ཞུས་
ནས་མཐར་དཔོན་སློབ་འཁོན་པ་ཞིག་ལས་མི་འོང་བས་ཞིང་མི་ཞུ། ཞིང་ལས་བླ་མ་
དམ་པ་ཐུགས་མ་ལོག་པ་འདི་ཁ་དགའ་བར་འདུག་ཞུས་པས་ཐུགས་ཀྱིས་ལེགས་པར་
དགོངས་བྱུང་གསུང་།
271



ལོ་པཎ་གྱི་རྣམ་ཐར་ཕྱོགས་བསྒྲིགས།
ཕྱི་དུས་ཤིག་གི་ཚེ་རྐྱང་ཆེན་ནས་ངེད་ཐང་སྐུ་ཁ་ཡར་ཞིག་བཞེངས་ཤིང་ཡོད་
པས༑ ཁྱེད་ཀྱིས་གསེར་ཤོག་ཁ་ཡར་ཞིག་བསྒྲུབས་ལ་བསྐུར་གསུང་བ་བྱུང་བས
། ཐུགས་
བག་ཕེབས་པར་གནང་བ་ཡིན་གསུང་། སློབ་དཔོན་བསམ་བཟང་པའི་ཐུགས་ལ་དང་
པོར་འདིས་འཆད་ཉན་ཞིག་མཛད་པ་འདྲ་དགོངས་ནས་ཐུགས་ཅུང་ཟད་མི་དགྱེས་
པ་ཞིག་བྱུང་བ་ལ། འཆད་ཉན་ལ་ཞེ་འདོད་མེད་པའི་ཞུ་བ་རྟིང་ནས་ཕུལ་བས།
ཕྱིན་ཆད་ཐུགས་ཤིན་ཏུ་དག་པར་བྱུང་བ་ཡིན། སློབ་དཔོན་པ་གཤེགས་དུས་སྐོར། ཉེ་
གནས་ལ་ཅུང་ཟད་མི་དགྱེས་ནས་ཤར་ཁང་སློབ་དཔོན་གྱི་གཅུང་པོ་ལ་སྦྱོར་བའི་དོ་
དམ་མཛད་པས་ཉེ་གནས་འཁངས་པ་ལ། དུས་ཕྱིས་དེ་མ་ཤེས་པར་སྣང་
། ཞེ་པས་
སློབ་དཔོན་གྱི་ཕྱོགས་སུ་གནོད་པ་སྐྱལ་བར་སོང་འདུག་གསུངས་ནས་ཐུགས་འགྱོད་
ཆེན་པོའང་མཛད། དེ་མི་ལེགས་པ་ཞིག་བྱས་འདུག་པས་ཉེ་གནས་ལ་འབབས་པ་ཡིན་
གསུངས་ནས་མི་གཏང་བའི་ནུབ་མོ། སློབ་དཔོན་དང་ཉེ་གནས་གཉིས་ཀྱིས་མཁན་
སློབ་བྱས་ནས་བསྙེན་རྫོགས་གནང་གི་ཡོད་པ་ལ། ཆོ་གའི་འཕྲོ་ལུས་པ་ཞིག་རྨིས་པས་
དེ་ལེགས་པ་ལ། བྱ་བ་དེ་མི་འགྲུབ་པ་ཡིན་ནམ་དགོངས་པའི་ཚེ། བར་པ་དེ་ན་རེ། ཁོང་
ཁ་སྲུང་བྱེད་ཀྱིས་འདུག་པས་བཞག་བཏང་ཟེར། དེ་མ་ལེགས་དགོངས་ནས་སླར་ཡང་
བསྐྱར་ཏེ་བསྙེན་བཀུར་དང་འབུལ་བ་མཛད། འཁོན་སྦྱོང་བའི་གཏམ་བཏང་བ་ཡིན།
དེ་རྗེས་ནི་ཁོང་ཡང་རྗེ་འདི་རྩ་བའི་བླ་མར་འཛིན་པར་བྱེད།
ཆོས་ཀྱི་རྒྱལ་པོ་གྲགས་པ་འབྱུང་གནས་པ་བཞིས་སྐོར་ལ་ཐེགས་པའི་ཚེ། འཕན་
ཡུལ་དེ་གོང་དུ་ཕེབས་པ་ན་ཐང་སག་གི་སློབ་དཔོན་ཡེ་རྒྱལ་བ་རང་གཤེགས་ཀྱང་
ཁོང་གི་དཔོན་པོ་གཉིས་བོས་ནས་བསྙེན་བཀུར་དང་འབུལ་བ་ལེགས་པར་མཛད།
ཕྱིས་ལྗང་གི་ཕུར་བཞུགས་པའི་ཚེ་བན་མོ་རྒན་མོ་ལོངས་སྤྱོད་ཀྱིས་འབྱོར་བས་དབེན་
272



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
པ་ཞིག་འདུག་པ་དེ་ནང་དུ་བོས་ནས་བསྙེན་བཀུར་བཟང་པོ་བཤམས། འབུལ་བའང་
མཛད་ནས། ཁྱོད་ངའི་བླ་མའི་གདུང་རྒྱུད་ཡིན། བླ་མ་དམ་པ་དེ་ནི་མི་བཞུགས། ཁྱོད་
ལ་མཆོད་པ་འདི་བླ་མ་ལ་མཆོད་པ་ཡིན་གསུང་
། གཞན་ཡང་བླ་མའི་སྐུ་ཉེ་དང་སྐུ་
འཁོར་ཚུན་ཆད་ལ་ཡང་མ་ཐའང་ཟ་མ་རེ་ཅི་འཕྲོད་མཛད། དེའི་ཡུལ་པ་ཞིག་འདུག་
ནའང་ཡུལ་ཕྱོགས་དེའི་དྲི་བཤད་དང་བརྩེ་གདུང་ཆེན་པོ་གནང་
། བླ་མའི་
་ཐུགས་དང་
འགལ་བའི་མི་དང་མཇལ་ནའང་ཐབས་མཁས་ཀྱིས་ཐག་བསྲིང་པར་མཛད། བྱ་བ་
ཐམས་ཅད་ཀྱང་བྱིན་བརླབས་ཁོ་ན་ལ་རེ་བ་ཡིན་ཞེས་གསུང་སྟེ། རྣམ་པར་དག་པའི་
དམ་ཚིག་ལ་གཙོ་བོར་མཛད་པ་ཡིན་ནོ། །
བདུན། བསམས་པ་ལས་བྱུང་བའི་ཤེས་རབ་ཀྱི་ཀློང་
ཕྱོགས་མེད་དུ་བརྡོལ་བ།
བསམ་པ་ལས་བྱུང་བའི་ཤེས་རབ་ཀྱི་ཀློང་ཕྱོགས་མེད་དུ་བརྡོལ་བ་ཞེས་པ་
པ་ནི།
དང་པོ་ནས་ཐུགས་རབ་ཆེ་བའི་སྙན་གྲགས་ཆེན་པོ་ཐོབ་པར་གྱུར་ཚར་ནའང་
། ཐང་
སག་ཏུ་ཐེགས་ནས་དབུ་མ་ལ་སྦྱངས་པ་མཛད་པའི་ཚེ། ཐང་སག་པའི་སྒྲོས་འདི་ནི་
བརྗེད་འགྲོ། འདི་ལ་དཔེ་ཆའང་མི་སྣང་བས་བརྗེད་གསོ་བའང་དཀའ། ད་ནི་རང་
གིས་ཤེས་དགོས་པར་འདུག་དགོངས་པ་ཤར་ནས་འཇུག་འགྲེལ་ལ་རང་ཉིད་ཀྱིས་
ཐུགས་ཀྱིས་ལེགས་པར་དཔྱད་ཅིང་
། འབྲུ་མནན་ཞིང་ཐུགས་ཀྱིས་དཔྱོད་པ
ཞིག་ལ་གཙོ་བོར་མཛད་པས་འཕྲལ་འཕྲལ་ལ་ཐུགས་ཀྱི་གོ་བ་མང་དུ་འཁྲུངས། དེ་
བྱུང་བ་ཙམ་གྱིས་འབད་པ་ཆེན་པོ་ཡང་མཛད་པས་དབུ་མའི་གྲུབ་མཐའི་གཞི་ཐམས་
273



ལོ་པཎ་གྱི་རྣམ་ཐར་ཕྱོགས་བསྒྲིགས།
ཅད་དེར་ཐིངས་པ་ཡིན། ཕྱི་ལྟར་དུ་ནི་ཐང་སག་པའི་སྒྲོས་ཀྱི་སྐྱར་ཆག་ཀྱང་ལེགས་
པར་མཛད། རང་གི་ལེགས་པར་དཔྱོད་པའི་རྣམ་དཔྱོད་ཀྱི་དབུ་དེ་ནས་ཟུག་པས་ཕར་
ཕྱིན་གྱི་སྐབས་བཞི་པ་ཡན་དུ་གྲུབ་མཐའ་མི་གཅིག་པ་ལྔ་བཅུ་རྩ་དྲུག་ཙམ་བྱུང་ཞེས་
བྱ་བ་དང་། གཞན་ཡང་རྣམ་འགྲེལ་གྱི་བཤད་པ་མཛད་པས། སློབ་དཔོན་གྲ་རིངས་
ན་རེ། ཁྱེད་ལ་ཚད་མའི་མགོ་མཇུག་ཐམས་ཅད་ལ་མི་དང་མི་གཅིག་པ་ཞིག་ཡོད་པ་
འདྲ་ཟེར་བ་དང་། རྣལ་འབྱོར་གྱི་དབང་ཕྱུག་ཤཱཀྱ་ཡེ་ཤེས་པའི་གསུང་ནས། རྩེས་ཐང་
བང་སོ་ས་ལ་བཏབ་ནས་ཁྱེད་ལས་གྲུབ་མཐའ་མང་བ་མ་བྱུང་པ་འདྲ་གསུང་།
མཚན་ཉིད་དང་རྒྱུད་སྡེའི་ཕྱོགས་གང་ལའང་ཐུགས་ཀྱིས་དཔྱད་པའི་གྲུབ་པའི་
མཐའ་དཔག་ཏུ་མེད་པ་བཞུགས་ཏེ། རྩིས་ལ་འཁྲུལ་སེལ་ལྟ་བུ་ཞིག་གིས་མཚོན་པ་
ཡིན༑ ཐུགས་རབ་ལེགས་པར་བྱང་ཞིང་ལས་སུ་རུང་བ་ཐོབ་ནས་གཞན་ཐུགས་རབ་
ཅན་གྱི་རྣམ་པར་དཔྱོད་པ་ལས་མྱུར་བ་ཡིན། ཆོས་སྐད་རྣམས་ཀྱང་ཤིན་ཏུ་གཙང་བ་
ཡིན༑ ལུང་དང་བཅས་པ་ཡིན། རིགས་པ་དང་བཅས་པ་ཡིན། དཀའ་གནས་ཆེ་བར་
བྱེད་པ་ཐམས་ཅད་ཚེགས་མེད་དུ་ཁྲོལ་བ་ཡིན་ནོ། །
བརྒྱད། ཡོན་ཏན་ཐམས་ཅད་ལ་གོང་ནས་གོང་དུ་འགྱུར་
ལེགས་པར་ཐོན་པ།
ཡོན་ཏན་ཐམས་ཅད་ལ་གོང་ནས་གོང་དུ་འགྱུར་ལེགས་པར་ཐོན་པ་ཞེས་པ་
ནི༑ ཐང་སག་ཏུ་མ་ཕེབས་གོང་གི་ཡོན་ཏན་ཐམས་ཅད་ཐོས་པ་གཙོ་བོར་གྱུར་པ་ཡིན།
དེ་ནས་བསམ་བྱུང་གི་ཤེས་རབ་ཆེན་པོ་འཁྲུངས་ནས་ལེགས་པར་དཔྱོད་པ་ལ་ཞུགས་
274



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
ནས་གཞན་ཟེར་གྱིས་རྗེས་ཟློས་མི་མཛད་པ་དེ་བྱུང་། སླར་རྩེས་ཐང་དུ་ཕེབས་ནས་
དགེ་སྦྱོང་སང་ཆོས་ལ་རྗེ་རིན་པོ་ཆེའི་ལམ་རིམ་ཆུང་བ་འདུག་པ་གཡར་ནས་གཟིགས་
པས་སྔར་གྱི་ཡོན་ཏན་ཐམས་ཅད་ཁ་ཕྱིར་ལྟས་སུ་སོང་། འབེན་ཕྱི་རོལ་ཏུ་བཙལ་བར་
འདུག །ད་ནི་དེས་མི་འོང་བར་ཆོས་ཐམས་ཅད་རང་རྒྱུད་དང་སྦྱར་ནས་སེམས་དགོས་
པར་འདུག་དགོངས་པ་བྱུང་ནས། དེར་ཡང་འགྱུར་ལེགས་པར་ཐོན།
ང་ལ་རྗེའི་ལམ་རིམ་སྐུ་དྲིན་ཆེ་ཞེས་པ་དང་
། དེ་རྗེས་ལྷག་མཐོང་ཆེན་མོ་
གཟིགས་པས་དབུ་མའི་ལུགས་དེས་རྫོགས་པ་ཡིན་ཞེས་ཀྱང་གསུང་
། དེ་ནས་ལྷ་ཁང་
སྟེངས་སུ་རྣལ་འབྱོར་ཡན་ལག་དྲུག་པའི་ཁྲིད་ལེགས་པར་གསན་པས། ག་རེ་ཆོས་ནས་
གཟུགས་ཟེར་བ་ཞིག་བྱུང་ནའང་གཟུགས་གཅིག་ལས་མེད་པར་བསམས་འདུག །ད་
དེས་ཅུང་ཟད་མི་འོང་བར་འདུག །གཟུགས་ཟེར་བ་འདི་གཅིག་པུ་ལའང་ཐུན་མོང་
གཅིག་དང་ཐུན་མོང་མིན་པ་གཅིག་ཡོད་པར་འདུག་བསམ་པ་ཤར། བློ་སྐྱེད་ལིངས་ཏེ་
སྐྱེས་
༑ ཁམ་ཆེ་བ་དེ་གསུམ་རང་ཡིན་གསུང་ངོ༌
། །
དགུ། མཐོ་དམན་གྱི་སྐྱེ་བོ་ཐམས་ཅད་ལ་སྔོན་ཇི་ལྟ་བ་བཞིན་
དུ་འགྲོགས་པའི་གཞུང་བཟང་བ།
མཐོ་དམན་གྱི་སྐྱེ་བོ་ཐམས་ཅད་ལ་སྔོན་ཇི་ལྟ་བ་བཞིན་དུ་འགྲོགས་པའི་གཞུང་
བཟང་བ་ཞེས་པ་ནི། དམ་པ་སངས་རྒྱས་ཀྱིས་གསུང་ནས། འཇིག་རྟེན་མི་ཆོས་ཀྱི་ས་ན་
གདོང་པ་མེད་པ་དེ་ལ་ཆོས་སྒོར་ཞུགས་ནས་དམ་ཚིག་མི་འོང་ཟེར་བ་ཡོད་གསུངས་
ནས༑ སློབ་པའི་ཕྱོགས་དང་མཆེད་གྲོགས་དང་ཡོན་བདག་ཆེ་ཆུང་ཐམས་ཅད་ཀྱི་ཐད་
275



ལོ་པཎ་གྱི་རྣམ་ཐར་ཕྱོགས་བསྒྲིགས།
དུ་སྔར་འཛུམ་སྟོན་པ་ལ་ཕྱིས་ངོ་ནག་མི་སྟོན་ཏེ། ཕ་རོལ་གྱིས་ཚུར་བློས་གཏང་ངེས་མ་
གཏོགས་སུ་ཡང་གཏན་ནས་མི་སྤོང་། སློབ་མ་རྙིང་པ་རྣམས་ལའང་ངའི་གྲྭ་རྒན་ཡིན།
ཁོས་ང་ལ་དཀར་བར་བྱས། ངས་ཆོས་འདི་བསྟན་པས་ཁོས་འདི་གོ། གཡོག་འདི་བྱེད་
བཅུག་པས། གོ་ཆོད་འདི་བྱས། ཡོན་བདག་འདིས་ཕན་འདི་གཏགས། ང་ལ་ཤེ་མོང་
ཡོད་ན་ཁོའི་ཕྱོགས་སུ་འདོན་དགོས་ཡོད། མ་ཐའང་སེམས་ཁྲལ་བྱེད་དགོས་གསུངས་
ནས་མི་བཟངས་ཀྱི་ཡུག་རིང་དཀར་པོ་མཐའ་འཁྱོང་བ་སྐྱོང་བར་མཛད་དོ། །
བཅུ། མཆེད་གྲོགས་དང་སློབ་མ་དང་འཁོར་དང་ཉེ་དུའི་
ཕྱོགས་སུ་བཟོད་པའི་གོ་ཆ་སྲ་བ།
མཆེད་གྲོགས་དང་
། སློབ་མ་དང་
། ཉེ་དུ་དང་
། འཁོར་གྱི་ཕྱོགས་སུ་བཟོད་པའི་གོ་
ཆ་སྲ་བཞེས་པ་ནི། སློབ་དཔོན་ཆོས་དབང་དེ་དང་པོ་མཆེད་གྲོགས་ཡིན་ནའང་ཕྱིས་
སློབ་མར་སོང་ནས་ཆོས་མང་དུ་ཉན། བར་སྐབས་སུ་ཕྱག་འབུལ་འཕྲོ་བཅད། ཡང་ཕྱག་
ཕུལ་ནས་ཆོས་ཉན་པར་བྱེད་ཀྱང་
། ཁོ་རང་གང་བྱེད་ལ་ཁྲོ་བ་སྟོན་པར་མི་མཛད་པས་
སྔར་ལྟར་འགྲོགས་ཐུབ། མཆེད་གྲོགས་ཀྱི་ཕྱོགས་ནས་བྱ་བ་སྣ་ཚོགས་བྱས་པ་དག་ཡོད་
དེ; དང་པོ་ཤར་ཁང་ན་ཐུགས་སྦྱོང་པའི་ཚེ་མཚན་མོ་བཤར་སྦྱང་ཡུན་རིང་མཛད་
པས༑ སྐུ་ངལ་ནས་བཞུགས་སྟན་ལ་ལྗིད་སྐྱུར་ནས་གཟིམས་པ་ཕལ་ཆེ་བ་ལ། མཚན་མོ་
ཞིག་ཟེམ་ལ་བཞུགས་འདོད་བྱུང་བས་ཚོས་པོ་ལ་ཚ་ཙེག་པ་ཞིག་བྱུང་ནས་ཕྱག་གིས་
ཉུལ་བས། གྲི་གཅིག་གྱེན་དུ་བསླངས་འདུག་པ་དེ་སུས་བྱས་དགོངས་ནའང་། འཁོན་
དུ་འཛིན་པ་མི་མངའ་བས་འགྲོགས་ཐུབ་པ་སོགས་ཀྱིས་དཔེས་མཚོན་པར། ཆེས་ཆེ་
276



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
བ་དག་གིས་ཕྲག་དོག་ལ་བསྟེན་པའི་ལོག་སྒྲུབ་སྣ་ཚོགས་བྱུང་བ་ལ། ཅི་སྙམ་དུའང་
མི་དགོངས་པར་དེ་ལ་ཕན་གང་ཐོགས་མཛད་པ་ནི། བྱང་ཆུབ་སེམས་དཔའ་ཆེན་པོ་
རྣམས་ཀྱི་རྣམ་པར་ཐར་པ་དང་མཚུངས་པ་ཉིད་དོ། །
ཆོས་ཟབ་མོ་ལ་བཟོད་པ་རབ་ཏུ་ཐོབ་པ་དང་། མཁྱེན་པའི་ཚད་སུས་ཀྱང་བཟུང་
བར་མི་ནུས་པ་དང་
། སྤོབས་པའི་མཐའ་གང་ལའང་གཏུགས་པ་མེད་པ་རྣམས། སྒྲིབ་
པ་མེད་པའི་ཆོས་ཀྱི་སྒོ་ཕུལ་དུ་བྱུང་བ་མངོན་དུ་བརྙེས་པའི་ཁོངས་སུ་བསྡུས་ཤིང་།
ཆོས་འཁོར་ཡང་ལྷན་དུ་བརྗོད་དོ། །
བཅུ་གཅིག། འཇིག་རྟེན་གྱི་གཏམ་སྣ་ཚོགས་ལ་གཙོ་བོར་མི་མཛད་པར་དམ་
པའི་ཆོས་ཀྱི་འབེལ་བའི་གཏམ་ཁོ་ནས་དུས་འདའ་བར་མཛད་པ།
འཇིག་རྟེན་གྱི་གཏམ་སྣ་ཚོགས་ལ་གཙོ་བོར་མི་མཛད་པར་དམ་པའི་ཆོས་ཀྱི་
འབེལ་བའི་གཏམ་ཁོ་ནས་དུས་འདའ་བར་མཛད་པ་ཞེས་པ་ནི། གཞན་ལ་བློ་གྲོས་ཀྱི་
སྐྱེད་ཐོན་ན། ངའི་འཆད་ཉན་ངོ་བོ་འདི་ལ་བྱེད་པ་ཡིན། གཞུང་བཤད་པའི་དུས་སུ་
བུད་ལ་ཐལ་འགྲོ་གསུངས་ནས་འབེལ་གཏམ་དེ་ཡང་
། ཕ་རོལ་པོ་ཤེས་རབ་དང་ལྡན་
ན༑ དེ་ལས་འཕྲོས་ཏེ་དཀའ་གནད་ཐམས་ཅད་ལ་དོགས་པ་བསླངས་ཤིང་གཏན་ལ་
འབེབས། བློ་བརྟུལ་ཞིང་རྨོངས་པ་དག་ལའང་འཇིག་པའི་གཏམ་རྒྱུད་དང་སྦྱར་ནས།
གོ་བ་དང་བཟུང་བདེ་བར་མཛད་པའི་ཚུལ། ཞལ་སློབ་རྣམས་ཀྱི་སེམས་ལ་རབ་ཏུ་
གསལ་བར་ཡོད་དོ། །
277



ལོ་པཎ་གྱི་རྣམ་ཐར་ཕྱོགས་བསྒྲིགས།
བཅུ་གཉིས། དགེ་བའི་བཤེས་གཉེན་སུ་ལའང་ཕྲག་མི་དོག་
པར་ཡང་དག་པའི་བསྟོད་པ་མཛད་པ།
དགེ་བའི་བཤེས་གཉེན་སུ་ལའང་ཕྲག་མི་དོག་པར་ཡང་དག་པར་བསྟོད་པ་
མཛད་པ་ཞེས་པ་ནི། མཁས་པ་དང་གྲུབ་པ་དང་བཙུན་པ་རྣམས། ལ་ལ་དབེན་པར་
དགྱེས་པ་དང་
། ཁ་ཅིག་གཞན་ཕན་ལྷུར་ལེན་པ་སུ་ལའང་ཁོང་ལ་འདི་ཡོད་དེ་འདི་
མེད་ཅེས་བྱ་བ་ལ་སོགས་པའི་སྐྱོན་བརྗོད་མི་མཛད་པར། ཁོང་རང་ལ་གང་འདུག་གི་
ཡོན་ཏན་ནས་བཟུངས་ནས་བསྟོད་པ་བརྗོད་ཅིང་
། མཇལ་བའི་ཚེ་ཡང་ཕྱག་འོས་པ་
ལ་ཕྱག་དང༌། ཞེ་ས་འོས་པ་ལ་ཞེ་ས། གདན་གྱིས་བསྟོད་པར་འོས་པ་རྣམས་ལའང་
སྟན་བཀུར་སོགས་མཛད།
བཅུ་གསུམ། དམན་པ་རྣམས་ལའང་བརྙས་པར་མི་མཛད་པ།
【དམན་པ་རྣམས་ལའང་བརྙས་པར་མི་མཛད་པ་ནི】དམན་པའི་སྐྱ་སེར་ཇི་ལྟ་
བུ་མཇལ་དུ་བྱུང་ནའང་། བག་ཕེབས་པའི་གསུང་འབྱོན། བརྩེ་བས་སྐྱོང་ཅི་ཐུབ་ལས་
ཁྱད་གསོད་མི་གནང་། མ་ནུས་པ་གཟིགས་པའི་ཚེ། ཁོའི་མདུན་མའི་ཡོ་སྲོང་དང་
སེམས་གསོ་གཟེངས་བསྟོད་དེ་དགེ་བའི་ལམ་ལ་སྦྱོར་རོ། །
278



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
བཅུ་བཞི། སྐུའི་སྤྱོད་པ་རྣམས་ཤིན་ཏུ་གཙང་བ།
སྐུའི་སྤྱོད་པ་གཙང་བ་ཞེས་པ་ནི། དུས་རྟག་ཏུ་ཐུགས་ཀྱི་འཇུག་པ་གཙང་ཞིང་
ཤིན་ཏུ་གྲིམས་པས། ཞལ་ཟས་རྣམས་ཀྱང་མང་ཉུང་རན་པར་བཞེས་ཤིང་
། བཞུགས་
ཚུལ་ན་བཟའ་བཞེས་ལུགས་ཚུན་སྐུ་གྲིབ་དང་བསྙེལ་ན་མ་གཏོགས་ཉིན་རེ་བཞིན་དུ་
འགྱུར་བ་ཅན་མ་ཡིན་པར་ངེས་བཟུང་རྟག་ཐུབ་པ་བསྟར་ཆགས་དང༌། གུང་ཚིགས་
སོགས་དུས་ལས་མི་ཡོལ། གསུང་ངག་མཆོག་ཏུ་བཙུན་པ་ལས་གཞན་དུ་གྱ་ཚོམས་མི་
མངའ་བའོ། །
བཅོ་ལྔ། མཛད་སྤྱོད་ཐམས་ཅད་མཐའ་གཉིས་དང་བྲལ་བར་ སྤྱོད་པ།
།
མཛད་སྤྱོད་ཐམས་ཅད་མཐའ་གཉིས་དང་བྲལ་བར་སྤྱོད་པ་ཞེས་པ་ནི། རེས་སྐྱོ་
བ་སྐྱེས་པ་སྐད་དུ་བྱས་ཏེ་རིའི་རྩེ་མོ་རྣམས་སུ་འབྲོས་པ་དང་
། རེས་གཞན་ལ་ཕན་པ་
བརྗོད་ནས་གྲོང་ཁྱེར་གྱི་དབུས་སུ་སྤྱོད་པ་ལྟ་བུའི་མཐོ་དམན་ཅན་མི་མཛད་ཀྱི། ཕལ་
ཆེ་བས་མཐའི་གནས་རྣམས་སུ་ཚོགས་ཀྱི་དབེན་བ་བསྟེན་པར་མཛད། རེས་འདོད་ཡོན་
གྱི་ཉེས་དམིགས་མཐོང་བ་སྐད་དུ་སྨྲས་ནས་དཀའ་ཐུབ་ཆུ་འཐུང་དང་། རེས་རྣལ་
འབྱོར་གྱི་གྲོགས་ལྟ་བུར་བལྟས་ནས་འཇོལ་ཉོག་ཏུ་སྤྱོད་པར་མི་མཛད་ཀྱི། སངས་རྒྱས་
ཀྱི་ཆོས་གསུང་བའི་ཚིག་དང་པོ་དེ། འགྲོ་བ་ཟས་ཀྱི་གནས་པར་བྱ། ཞེས་བྱ་བར་འདུག །
རྗེ་སྒམ་པོ་བས་ཀྱང་འབལ་ལེ་ཟོས་ནས་འབོལ་ལེ་བསྒོམ་བྱ་བ་གསུང་། ལུས་ནི་དགྲ་
279



ལོ་པཎ་གྱི་རྣམ་ཐར་ཕྱོགས་བསྒྲིགས།
ལྟར་མཐོང་མོད་ཀྱི། །དེ་ལྟ་ན་ཡང་དེ་བསྲུང་བྱ། །ཁྲིམས་ལྡན་ཡུན་རིང་འཚོ་བ་ན། །དེ་
ལས་ཕན་པ་ཆེན་པོ་བྱེད། །ཅེས་གསུངས་པ་ཡིན་ཞེས་མཐར་མ་ལྷུང་བར་སྤྱོད།
རེས་དགོས་པ་མེད་པ་སྐད་དུ་སྨྲས་ནས་ལྷམ་དང་སྐ་རགས་ཚུན་གཞན་ལ་
གཏོང་། རེས་གཞན་གྱི་ནོར་ལ་ཇི་མི་སྙམ་པར་སྤྱོད་པའི་ཧམ་པ་ཡང་མི་མཛད་པར་
འཕྲལ་གྱི་འཚོ་ཆས་ཙམ་ལ་ཉར་ཆག་མཛད་པ་ཡིན། རེས་སྨྲ་བ་ལ་དགའ་བའི་ཉེས་
དམིགས་རིག་ཟེར་ཞིང་དྲིས་ཀྱང་ལན་མི་འདེབས། རེས་ཕན་པར་འདོམས་པ་སྐད་དུ་
མི་ཉན་ཡང་སྨྲ་བའི་ཚུལ་མི་མཛད་པར། གང་ཟག་གི་རྒྱུད་དང་བསྟུན་པའི་སྤྱོད་
ལ་མཁས་ཏེ། མདོར་ན་སྐུའི་སྤྱོད་པ་དང་མཛད་པ་ཐམས་ཅད་གཙང་ཞིང་བརྟན་པའི་
ཕུལ་དུ་བྱུང་བ་ཡིན་ནོ། །
ལས།
བཅུ་དྲུག། འཇིག་རྟེན་གྱི་རྣམ་གཡེང་ཐམས་ཅད་ཇེ་ཆུང་ཇེ་ཆུང་ལ་བཏང་
ནས་བྱ་བྲལ་གྱི་བརྟུལ་ཞུགས་ཇེ་བཟང་ཇེ་བཟང་དུ་གཏོང་བ།
འཕྲལ་གྱི་རྣམ་གཡེང་ཐམས་ཅད་ཇེ་ཆུང་ཇེ་ཆུང་དུ་བཏང་ནས་བྱ་བྲལ་གྱི་
བརྟུལ་ཞུགས་ཇེ་བཟང་ཇེ་བཟང་དུ་གཏོང་བ་ཞེས་བྱ་བ་ནི། སྨན་གཅིག་ཏུ་ཞི་བྱེད་
གསན་དུ་ཐེགས་པའི་ཚེ་ཆོས་རྗེ་རིན་པོ་ཆེ་བྱམས་པ་གླིང་པ་ཞེས་བྱ་བའི་སྐྱེས་བུ་ཆེན་
པོ་ཕན་པར་བཞེད་པའི་ཐུགས་ཅན་དེའི་གསུང་གིས། འདིར་སྦྱིན་བདག་རྣམ་པ་ཡང་
ཤིན་ཏུ་གུས་པར་འདུག་པས་ངེད་ཀྱིས་གཞིས་ཀྱང་ཞུས་ནས་འབུལ། འདི་སྐོར་དུ་
བཞུགས་པ་འཐད་གསུང་བ་ལའང་
། བདག་ལ་གཞིས་ཀྱི་དགོས་པ་མེད་པའི་རྒྱུ་མཚན་
ཞིབ་པར་གསོལ། ཆོས་རྗེས་སྤྱན་སྔ་རིན་པོ་ཆེའི་དྲུང་གིས་ས་ཞིང་མང་དུ་འབུལ་གསུང་
280



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
བའང་མ་བཞེས། སྦྱིན་བདག་གིས་ལྗང་གི་བཀྲ་ཤིས་དགོན་པ་ས་ཞིང་དང་བཅས་པ་
ཕུལ་ནའང་བཞེས་སུ་མ་བཏུབ། ང་ཡིན་པ་རྟ་རྐུན་ཞིག་ཡིན་ཏེ་ཅུང་འཕྱིས་བྱུང་ཟེར་
བ་ལྟར། ད་བྱ་བྲལ་དེ་ཅུང་ཟད་འཕྱིས་བྱུང་སྟེ་འཕྲུལ་གྱི་འཚོ་ཆས་ཕྱིད་ཕྱིན་ཕྱི་ཚིས་
གང་ཡང་མི་བྱེད། གཤེགས་པའི་ཤུལ་དུ་མི་ལ་རས་པ་དང་རྗེ་བཙུན་གྲགས་པ་རྒྱལ་
མཚན་གཙང་ཤོས་སུ་བྱེད་པ་ཡིན། དེ་གཉིས་ཀྱང་རྗེ་བཙུན་གཙང་བར་འདུག །རྗེ་
བཙུན་གྲགས་པ་རྒྱལ་མཚན་པའི་ཤུལ་ནས་ན་བཟའ་དང་གསོལ་ཞལ་ཆ་གཅིག་བྱུང་།
ངེད་རང་ཡང་དེའི་རྗེས་སུ་སློབ་གསུང་ནས། ཕྱག་ཏུ་གང་བབས་ཐམས་ཅད་དགེ་བའི་
ཕྱོགས་སུ་ཅི་ཐིངས་མཛད།
མིའི་ངོ་ཆེན་དང་ངན་རྒྱབ་བདག་གཉེར་གྱིས་ཁ་དྲག་མི་འཚོང་། འཁོར་ངན་
གྱི་རྗེས་སུ་བང་མི་འདུག །གཞན་ནོར་ལ་ཕྱག་མི་སྐྱོང་། རང་ཕྱོགས་དང་གཞན་ཕྱོགས་
ཀྱི་སྡེ་རིས་མི་གཅོད། མི་ཆེ་དཔྲལ་དྲག་ཡུས་པོ་ཆེའི་གདོང་མི་ལེན། རང་གི་འདུན་མ་
བཞག་ནས་གཞན་གྱི་འཇིག་རྟེན་གྱི་ཤོམ་ར་མང་པོ་མི་མཛད་པའོ། །
བཅུ་བདུན། བསམ་གྱིས་མི་ཁྱབ་པའི་མཁྱེན་པ་མངའ་ཡང་
ཐ་མལ་པ་ལྟར་མཛད་པ།
བསམ་གྱིས་མི་ཁྱབ་པའི་མཁྱེན་པ་མངའ་ཡང་ཐ་མལ་པ་ལྟར་མཛད་པ་ཞེས་
པ་ནི། ངེས་དོན་རྫོགས་རིམ་གྱི་ལྟ་བའི་དབྱིངས་དང༌། ཆོས་སྐད་ཀྱི་ཕྲ་ཞིབ་ཐམས་
ཅད་སྒོམ་བཟང་པོ་གྲུབ་མཐར་བཤད་པ་ཁོ་ན་ཡིན་པས། ཡུན་དུ་བསྒོམས་པའི་བསམ་
གཏན་པ་ཐམས་ཅད་ལའང་ངོ་སྤྲོད་དེ་ཁོ་རང་གི་སྒོམ་ནས་འཁྲིད། མང་དུ་ཐོས་པ་
281



ལོ་པཎ་གྱི་རྣམ་ཐར་ཕྱོགས་བསྒྲིགས།
རྣལ་འབྱོར་དང་མི་ལྡན་པ་རྣམས་ལའང་བསྒོམ་ན་འདིའོ་ཞེས་པའི་རྣལ་འབྱོར་གྱི་
ནང་བཤད་ཁོ་ན་གནང་ཡང་འཕྲལ་ནི་བསྒོམ་ཟེར་བ་ཞིག་སྔ་མོའི་དུས་སུ་བྱུང་ནའང་
།
ད་ཅི་ལ་ཟེར། ཅི་ཆ་བ་སྐད་དུ་མཛད་ནས་ང་ཁ་བཤད་མཁན་རྟོག་གེ་སྐམ་པོ་ཡིན་
གསུང་། ཁ་ཅིག་གིས་ལུང་སྟོན་དྲི་བ་ཞུས་དུས། དེ་ཅི་ཆའོ། །ངས་ནི་བརྩིག་པ་འདིའི་ཕྱི་
ན་ཅི་ཡོད་ཀྱང་མི་ཐིངས། ཐ་ན་རྨི་ལམ་རྣོ་བ་ཙམ་ཡང་མེད་གསུང་ངོ༌
། །
བཅོ་བརྒྱད། གདུལ་བར་བྱ་བ་ཇི་སྙེད་པའི་རྒྱུད་དམ་པའི་ཆོས་
དང་ཅི་འབྱོར་དུ་སྦྱོར་བ།
གདུལ་བར་བྱ་བ་ཇི་སྙེད་པའི་རྒྱུད་དམ་པའི་ཆོས་དང་ཅི་འབྱོར་དུ་སྦྱོར་བ་ཞེས་
པ་ནི། སློབ་མ་རྣམས་ལ་ཞལ་བསྐོས་འགྲོ་ན་དམ་པའི་ཆོས་ཐོས་བསམ་བསྒོམ་གསུམ་
མམ༔ བསླབ་པ་ལ་གཅེས་སྤྲས་སུ་བྱེད་པའམ། དགེ་བ་གཞན་ཅི་འབྱོར་ཞིག་ལ་ངེས་
པར་སྦྱོར་བ་ཡིན་གྱི། རང་བློ་ཉེ་བ་ཙམ་གྱིས་འཇིག་རྟེན་གྱི་ཆོས་ཤིག་ལ་ངེས་པར་སྦྱོར་
བའི་ཚུལ་མི་མཛད་པ་འདི་ནི་བླ་ན་མེད་པའི་མཛད་པ་སྟེ། གང་བྱེད་པ་དེ་ལ་གཙོ་
བོར་བཏོན་ནས་སློབ་གཉེར་བྱེད་ནའང་མཐུན་པའི་རྐྱེན་སྦྱོར། བསྒོམ་པར་སྤྲོ་ན་བླ་མ་
འཚོལ་ལུགས། འཚོ་བ་སྒྲུབ་ཚུལ་ལ་སོགས་པའི་ཐབས་ལེགས་པར་སློབ། ལུགས་རྣམ་པ་
གཉིས་ཀྱིས་ཡངས་པའི་ཆབ་སྲིད་ལ་མངའ་མཛད་པ་དག་ཀྱང་དུས་ཟིང་དང་འཇིག་
རྟེན་གྱི་ཕྱོགས་སུ་མི་བསྐུལ་བར། དམ་པའི་ཆོས་ཀྱི་ཕྱོགས་ཁོ་ན་གནང་བར་གསོལ་
བ་འདེབས་པར་མཛད་པ་ལ་སོགས་པ་གྲངས་ཀྱིས་མི་ལང་ངོ༌
། །
282



འགོས་ལོ་ཙཱའི་རྣམ་ཐར་ཞུ་དམར་གྱིས་མཛད་པ།
བཅུ་དགུ། སྙན་པའི་གྲགས་པས་ཕྱོགས་ཀུན་དུ་ཁྱབ་པས་ཆེ་དགུ་
ཐམས་ཅད་ཀྱིས་ཞབས་ཀྱི་པདྨར་ཕྱག་བྱས་པ།
སྙན་པའི་གྲགས་པས་ཕྱོགས་ཀུན་དུ་ཁྱབ་པས་ཆེ་དགུ་ཐམས་ཅད་ཀྱིས་ཞབས་
ཀྱི་པདྨར་ཕྱག་བྱས་པ་ཞེས་པ་ནི། སྐུའི་སྙན་གྲགས་ཇེ་ཆེར་སོང་ནས། དབུས་གཙང་གི་
མཁས་གྲུབ་ཅི་རིགས་པ་དང་
། སྡེ་དཔོན་མི་ཆེ་བ་མང་པོས་ཆོས་ཀྱི་འབྲེལ་པས་གསུང་
གི་བདུད་རྩི་མྱང་ཞིང་
། བྱ་བ་བཏང་སྟེ་ཀུན་ཏུ་རྒྱུ་བ་དང་
། སྡེ་སྣོད་འཛིན་པ་ཕྲན་དང་
།
དབེན་པའི་གནས་སུ་བསམ་གཏན་པ་དང་
། རིག་སྔགས་འཆང་དུ་མ་དང་
། དད་པ་དང་
ལྡན་པའི་སྐྱེ་བོ་དུ་མ་དག་གིས་ཀྱང་གསུང་གི་བདུད་རྩི་ཆ་ཤས་གསོལ་བར་མཛད་
པའང་མང་དུ་ཡོད་པ་ལས། ཞལ་སློབ་ཚོགས་པ་སྐྱོང་བའང་བརྒྱ་ཕྲག་ལྷག་པ་བགྲང་
དུ་ཡོད་དོ། །
ཉི་ཤུ། མི་མཐུན་པའི་ཕྱོགས་ཐམས་ཅད་སྒྱུ་མ་ལྟ་བུ་དང་རྗེས་སུ་
མཐུན་པའི་ཏིང་ངེ་འཛིན་གྱིས་བཟློག་པར་ནུས་པ།
མི་མཐུན་པའི་ཕྱོགས་ཐམས་ཅད་སྒྱུ་མ་ལྟ་བུ་དང་རྗེས་སུ་མཐུན་པའི་ཏིང་ངེ་
འཛིན་གྱིས་བཟློག་པར་ནུས་པ་ཞེས་པ་ནི། སྐུ་ནས་གཞོན་པའི་དུས་སུ། རྒྱ་སྨན་གྱི་
དགོན་དཀར་དུ་གཅིག་པུར་བཞུགས་ཏེ་མངོན་པ་ཀུན་ལས་བཏུས་ཐུགས་ལ་བཟུང་
བའི་ཚེ། ཐུགས་ཉམས་ཀྱི་གསལ་སྣང་ལ། དབུ་སྔས་ཕྱོགས་སུ་གཅིག་ཡོད་པ་སྙམ་བྱེད་
283



ལོ་པཎ་གྱི་རྣམ་ཐར་ཕྱོགས་བསྒྲིགས།
ནས་གཟིགས་པས། གསེར་སྡིངས་ཀྱི་རྒྱལ་པོ་དེ། རས་ཕྱམ་དང་ཞྭ་ཐེབ་གྱོན་ནས་འདུག་
པ་ལ། སྐུ་ལུས་ལས་བསྲུང་བའི་འཁོར་ལོ་བསྒོམ་པ་རྒྱ་ཇེ་ཆེར་བཏང་བས་ཁོ་ལྟག་པ་
དགྱེད་དགྱེད་ཕྱི་འབྲོས་སུ་བྲོས་པར་རྩོམ་པ་ན། སླར་འཁོར་ལོ་ཆེས་ཆེར་སྙིང་གར་ཟིན་
ཙམ་དུ་བསྐྱེད་པས། ཞྭ་ཐེབ་རྒྱབ་ལ་བསྐྱུར་ནས་རིངས་པར་བྲོས་སོང་
། དེ་དུས་གསང་
སྔགས་ཀྱི་ཡི་གེ་གསུམ་གྱི་གོ་དོན་ཙམ་མེད་ནའང་
། བསྒོམ་པའི་ལས་འཕྲོ་ཡོད་ཚོད་
འདུག་པ་མ་གཏོགས། དེ་འདྲའི་བསྲུང་འཁོར་བྱེད་པ་མི་དྲན་གསུང་བ་ལྟར་བར་ཆད་
ལས་རྣམ་པར་རྒྱལ་བར་གྱུར་ཅིང་།
དགུང་ལོ་བདུན་བཅུ་རྩ་གཅིག་པ་རྟའི་ལོ་ལ། སྟག་ལུང་དུ་ཆོས་ཀྱི་རྗེ་རིན་པོ་
ཆེ་ཀུན་མཁྱེན་ངག་གི་དབང་པོས་སྤྱན་དྲངས་ནས། ཆོས་ཟབ་ཅིང་རྒྱ་ཆེ་བ་འབུལ་བ་
གནང་བའི་སྐབས་ཟླ་བ་བཅུ་གཉིས་པའི་ནུབ་གཅིག་གི་མནལ་ལམ་དུ། རྩེས་ཐང་གི་
ཟུར་ཁང་ཤར་ཡིན་པ་སྙམ་བྱེད་པའི་ཁང་པ་ཞིག་ན་བཞུགས་འདུག་པ་ལ། བནྡེ་ཇོ་
སྟན་པའི་ཆ་ལུགས་བྱས་པ་ཞིག་བྱུང་ནས། ཁྱེད་འདིར་མི་བཞུགས་པར་གཤེགས་པར་
ཞུ་ཟེར་བས། དེ་དང་ལྷན་དུ་ཁང་པའི་ཕྱི་རོལ་ཏུ་ཕེབས་པའི་ཚེ། དེ་ཁ་དོག་ཐལ་སྐྱར་
སྣང་བས་བར་ཆད་ཀྱི་མཚན་མར་དགོངས་ཏེ། ང་མི་འགྲོ། ཁྱོད་རང་སོང་ཞེས་ལྕགས་
རི་སྣང་བའི་ཁ་ནས་དེའི་ལག་པ་ལ་བཟུང་སྟེང་བསྒྱུར་བས་རྩ་བར་ལྷུང་སོང་ཡང་
། དེ་
ན་རེ། དེ་སྐད་མི་གསུང་བར་ལན་ཅིག་འབྱོན་པ་འཐད་ཟེར་བ་ལ། ང་མི་འགྲོ་གསུང་
བས༑ ད་ལན་མི་ཐེགས་ན་འདི་ཙམ་ལ་འབྱོན་གྱི་དུས་ངེས་དགོས་ཟེར་བ་ལ། དུས་
ཚིགས་དགོས་ན་ཁྱོད་སོང་ནས་ལོ་བརྒྱ་ན་ང་འོང་། གཞན་མི་འགྲོ་ཞེས་ནང་དུ་བཞུད་
པའི་ཕྱི་བཞིན་དུ་དེ་འབྲངས་ཤིང་
། སླར་ནན་ཏན་དུ་ཞུ་བ་བྱེད་པའི་ཚེ། ང་ཁྱོད་སྤང་
བྱར་མི་བྱེད་དང་དུ་བླངས་ནས་མཆོད་པ་ཡིན་གསུང་
། སྟན་རྙིང་ངེ་བ་ལ་བཞག་ཅིང་
284



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
ཕྱག་མཛད་པར་བརྩམས་པས། དེའི་མོད་ལ་བྲོས་སོང་བ་ཞིག་བྱུང་བའི་ཞག་ཤས་ན་
སྐུ་ཁམས་ཅུང་ཟད་མ་བདེ་བ་ཡུད་ཀྱིས་དྭངས་སོ། །
གཞན་ཡང་ཕག་ལོ་ཟླ་བ་བཅུ་གཉིས་པའི་ཚེས་བཅུའི་སྲོད། དཔོན་ས་ཀུན་
དགའ་ལེགས་པས་རྒྱུ་མེད་པར་ཐུགས་ཁྲེལ་མཛད་དེ། ངའི་ལུང་འགྲོ་སར་མ་སྡོད།
སང་ནམ་སེང་ཚུན་ལ་སྐྱས་ཚར་བར་གྱིས། དེ་ལྟར་མི་བྱེད་ན་དཔུང་ཁྲིད་འོད་ཟེར་
པའི་བཀའ་ལུང་དྲག་པོ་བསྒྱུར་བྱུང་བས། ཕྱགས་ཕྱིར་ཡོང་པ་ཐམས་ཅད་སེམས་
འཚབ་པའི་ཚེ། ཅུང་ཟད་ཀྱི་བར་དུ་ཅི་ཡང་མི་གསུང་
། ཐུགས་ལ་འཚུབ་ཆ་གཏན་མེད་
པར་བཞུགས་ཞུས་གནང་སྒྲུབ་པའི་རྩོལ་བ་མ་གནང་ནའང་གནོད་འཚེ་གང་ཡང་མ་
བྱུང་༑ ཕྱིས་དེའི་འཕྲོས་ཞུས་པ་ན། ངས་དཀོན་མཆོག་ལ་གསོལ་བ་བཏབ་པས་གནོད་པ་
མ་བྱུང་ཞེས་གསུང་སྟེ། ཏིང་ངེ་འཛིན་གྱི་མཐུས་གོང་མའི་ཐུགས་རྒྱལ་ཞི་བར་གྱུར་པ་
དང་༑ རྩྭ་ཐང་དུ་མཆོད་རྟེན་ཆེན་མོ་བཞེངས་ཚུལ་འོག་ཏུ་རྒྱས་པར་འབྱུང་བ་བཞིན།
བུམ་པ་མན་གྱི་རྩིག་པ་གྲུབ་པའི་མཚམས་སུ། བུམ་པ་ལ་གས་ཆེན་པོ་དྲུག་བདུན་བྱུང
ལས་མི་རྣམས་སྒྱིད་ལུག་ཏུ་ཉེ་བ་ན། ཞག་གསུམ་སོང་བའི་རྗེས་ལ། དེ་རིང་ངས་
བལྟས་པས་མཆོད་རྟེན་སྔར་ལས་ཁ་དོག་བཟང་བར་མཐོང་
། བར་ཆད་སོལ་བས་ད་ནི་
འཇིགས་མི་དགོས་ཞེས་གསུངས། གས་པ་རྣམས་རང་ཤུགས་ཀྱིས་འགྲིག་ནས་ལས་ཀྱི་
འཕྲོ་བྱས་ཆོག་པ་བྱུང་བའང་ཐུགས་དམ་གྱི་མཐུ་ཁོ་ནར་སྣང་ངོ༌
། །
ཡོས་ལོ་ལ་ནང་ཞིག་བཞེངས་པའི་སྐབས་སུ་སྐུ་བསྡབས(བརྡབས)བྱུང་བའི་
རྐྱེན་གྱིས་བསྙེལ་ཞིང་ཞབས་ཀྱིས་ཐེགས་མི་ཐུབ་པ་རྒྱུན་རིང་བྱུང་བ་ན། སྐུ་འཁོར་
ཉུང་འདུས་ཙམ་ལས་གཞན་རྣམས་ཇི་ལྟར་རིགས་པའི་སོ་སོའི་བྱ་བ་སྐྱོང་བའི་བཀའ་
གནང་ནས་བརྫངས། སྐུ་མཚམས་དམ་པར་བསྡམས་ཤིང་ཐུགས་དམ་མཛད་པས་
བས; ལས་མི་
285



ལོ་པཎ་གྱི་རྣམ་ཐར་ཕྱོགས་བསྒྲིགས།
མནལ་ལམ་དུ་ན་ཁ་དང་བྲ་མ་ཐག་ཐུག་དང་། གཞན་འདི་ཡིན་མི་གསལ་བའི་ནག་
ནོག་མང་དུ་འདུག་པ་རྣམས་ལ། ལྟ་བ་ལེགས་པར་བསྐྱངས་ཤིང་བསྒོམས་པས་དེ་
ཐམས་ཅད་ན་བུན་བཞིན་དུ་ཡལ་འགྲོ་བ་བྱུང་བའི་མོད་ལ་བཞེངས་པ་དང་བཞུད་
ཐུབ་པར་གྱུར་ཀྱང་། ཞབས་ཇི་ལྟར་བདེ་བ་བཞིན་དུ། སྤྱན་འགྲིབ་པའི་རྣམ་པ་ཇེ་ཆེར་
སོང་མོད་ཀྱི། སྟོང་གཟུགས་ཀྱི་ཡུལ་སྣང་རྒྱ་ཆེན་པོ་སྤྱན་འབྱེད་འཛུམ་གང་གིས་ཀྱང་
མི་གནོད་པ་བྱུང་བས། མི་གཟིགས་པའི་ནག་ཐམ་གྱི་གུ་དོག་པ་མེད་པ་ལ་སོགས་པ་མི་
འཐུན་ཕྱོགས་ཞི་བར་མཛད་ལུགས་མང་དུ་མཆིས་པ་ལས། འདིར་ཕྱོགས་ཙམ་བརྗོད་
པ་ཡིན་ནོ། །
ཉེར་གཅིག། སྤྱིར་སྙིགས་མའི་དུས་འདིར་སངས་རྒྱས་ཀྱི་བསྟན་པ་ལ་
བྱ་བ་རྒྱ་ཆེན་པོ་དང་
། བྱེ་བྲག་ཏུ་འགྱུར་དང་ཡིག་
འཇོག་མང་དུ་གནང་བས་བསྟན་པ་
གསལ་བར་མཛད་པ།
སྤྱིར་སྙིགས་མའི་དུས་འདིར་སངས་རྒྱས་ཀྱི་བསྟན་པ་ལ་བྱ་བ་རྒྱ་ཆེན་པོ་དང་
། བྱེ་
བྲག་ཏུ་འགྱུར་དང་ཡིག་འཇོག་མང་དུ་གནང་བས་བསྟན་པ་གསལ་བར་མཛད་པ་ཞེས་
པ་ནི། སྐུ་ནས་ཕྲ་མོ་ལ་རབ་ཏུ་བྱུང་ཞིང་བསྙེན་པར་རྫོགས་པ་ནས་བཟུང་སྟེ། ཇི་སྲིད་
འཚོ་ཞིང་བཞེས་པའི་བར་ལོ་བདུན་བཅུ་ཙམ་གྱི་བར་དུ། ཀློག་པ་ཐོས་བསམ་དང་
།
བ་བསམ་གཏན་གྱིས་དུས་འདའ་བར་མཛད་པ་ཡང་། སངས་རྒྱས་ཀྱི་བསྟན་པ་འཕེལ་
རྒྱས་ཁོ་ནའི་ཆེད་དུ་ཡིན་ལ། ཕྱོགས་གང་དུ་བསྟན་པ་དར་བའི་འཆད་ཉན། བསླབ་
མ་དང་། སྤོང་
286



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
ཚུགས། སྒོམ་གྲྭ་ཡོད་ཚུལ་གསན་པའི་ཚེ། གནས་དང་གང་ཟག་ལ་དགྱེས་སྤྲོའི་བསྟོད་
བསྔགས་དུ་མ་གནང་བ་དང་། དབུས་གཙང་ཁང་ཉེའི་བསྟན་འཛིན་ཆེ་ཕྲ་མཐའ་དག་
ལ་དངོས་སུ་མཇལ་བའམ། མ་མཇལ་ཡང་གསུང་ཤོག་སྙན་པ་རྟེན་བཅས་བསྐུར་ཏེ།
བསྟན་པ་སྤེལ་བའི་སྤྲོ་བ་བསྐྱེད་པར་མཛད་ཅིང་། ཞལ་སློབ་དགེ་བཤེས་རྣམས་ལ་རྟག་
ཏུ༑ སངས་རྒྱས་ཀྱི་བསྟན་པ་ལོ་རེ་བཞིན་འགྲིབ་པ་ལ་སེམས་ཁྲལ་མེད་པའི་བཙུན་པ་
ལ་བླ་མ་དང་སློབ་དཔོན་སོགས་མིང་ཆེན་པོ་བཏགས་པ་ཞེས་དང་། བསྟན་པ་ལ་གང་
ཕན་བྱས་པའི་ཕན་ཡོན་བསམ་གྱིས་མི་ཁྱབ་པ་གསུངས་ནས་གཟེངས་བསྟོད་དོ། །
མདོ་སྔགས་ཀྱི་རྒྱ་འགྲེལ་དཔེ་ཕྱི་དཀོན་པ་ལས་པོ་ཏི་མང་དུ་བཞེངས་ཏེ་ཚིག་
དོན་གྱི་ཞུས་དག་ནན་ཆགས་གྲུབ་པ་དང་
། བསྟན་འགྱུར་དུ་མ་ཆུག་པའི་བསྟན་
བཅོས་མང་པོ་ཐུགས་རྩོལ་གྱིས་མཐུས་ཕྱག་ཏུ་བབ་པ་རྣམས། མཆོང་རྒྱས་སྟག་རྩེའི་
བསྟན་འགྱུར་དུ་འཇུག་པ་གནང་བ་ལས་ཀྱང་མཆེད་པ་ཅི་རིགས་སུ་བྱུང་ངོ༌
། །
དགུང་ལོ་དོན་བདུན་བཞེས་པ་ཕག་ལོའི་དགུན། ཆོས་ཀྱི་རྗེ་རིན་པོ་ཆེ་ ནམ་
མཁའ་བློ་གྲོས་པའི་ཞལ་སྔ་ནས། ངེད་ཚོས་སྐུ་མདུན་གྱི་ཐུགས་དམ་མཆོད་རྟེན་རྩེས་
ཐང་དུ་བཞུགས་པའི་ནང་ན་ཆེ་བ་ཨེ་འགྲུབ་བྱེད་པ་ཞུ། ཞེས་པ་ལ། ང་ལ་དེའི་བློ་རྒྱ་
དང་ཤེས་འདོད་མེད་ནའང་
། ད་ཁྱེད་ཀྱིས་ཐུགས་ཁུར་མཛད་ཕྱིན། ནས་ཁལ་བརྒྱ་
དང་ཤར་ཁང་གི་གཟིམས་སྤྱིལ་འབུལ་བས་ཆ་རྐྱེན་ལ་གཏོང་བ་མཛོད། དེ་རྗེས་ཀྱང་
མཆོད་རྟེན་མ་གྲུབ་གྱི་འབུལ་བ་གང་བྱུང་རྣམས་ཀྱང་བསྔོ་བའི་བཀའ་གནང་བ་ལྟར།
ས་ཕོ་བྱི་བའི་སོས་རྨང་བཏིང་སྟེ་ཡོངས་སུ་རྫོགས་པར་གྲུབ་བོ། །
སྐུ་ན་གཞོན་པའི་དུས་སུ། ཡུམ་གྱི་ནང་རྟེན་དུ་སྟོན་པ་སངས་རྒྱས་ཀྱི་གསེར་སྐུ་
རྒྱབ་མཐོ་གང་པ་བཞེངས་ཤིང་
། དུས་ཕྱིས་བྱང་ཁར་ཕེབས་ནས། ཆོས་ཀྱི་རྒྱལ་པོ་སྤྱན་
287



ལོ་པཎ་གྱི་རྣམ་ཐར་ཕྱོགས་བསྒྲིགས།
སྔ་ཚེས་གཉིས་རིན་པོ་ཆེས་བཟོ་རིགས་པའི་ཆ་རྐྱེན་གནང་བ་དང་། ཕྱག་ཏུ་གང་ཡོད་
དང་བསྒྲུབས་པའི་ཟངས་གསེར་འབུལ་བ་ལ་གཞི་བསླངས་ཏེ། རྒྱལ་བ་མ་ཕམ་པའི་
གསེར་སྐུ་རྒྱབ་མཐོ་ལྔ་ཙམ་ཕྲ་རྒྱན་ཅན། ཤིང་བསྐོས་ཀྱི་ཁྲི་རྒྱབ་ཡོལ་གསེར་ཆབ་ཞུས་
པ་བཞེངས་ཏེ། སྟག་ལོ་ལ་རབ་ཏུ་གནས་པའང་མཛད་དོ། །
རྒྱ་དཔེ་ལས་གསར་དུ་བསྒྱུར་བ་གོང་དུ་ཅུང་ཟད་སྨོས་ཀྱང་
། འདིར་ཕྱོགས་
གཅིག་ཏུ་བགྲང་བ་ལ། ཤ་ཝ་རའི་བསྟོད་པ་པཎྜི་ཏ་ནགས་ཀྱི་རིན་ཆེན་གྱིས་མཛད་
པ༑ ནགས་ཀྱི་རིན་ཆེན་གྱི་བསྟོད་པ་བདུན་པ་པཎྜི་ཏ་མིའི་ཉི་མས་མཛད་པ། དབང་
མདོར་བསྟན་གྱི་མདོར་བཤད་སློབ་དཔོན་སཱ་དྷུ་པུ་ཏུས་མཛད་པ། དཔྱིད་ཀྱི་ཐིག་ལེའི་
རྒྱ་ཆེར་བཤད་པ་གསང་བ་ཆེན་པོའི་སྒྲོན་མ་སློབ་དཔོན་ནག་པོ་པས་མཛད་པ། བདེ་
མཆོག་བཅུ་གསུམ་མའི་དཀྱིལ་འཁོར་གྱི་ཆོ་ག་པཎྜི་ཏ་ནགས་ཀྱི་རིན་ཆེན་གྱིས་མཛད་
པ;
ཀྱེ་རྡོར་ལྷ་དགུའི་སྒྲུབ་ཐབས་ཌོམྦི་པས་མཛད་པ། ཀྱེ་རྡོ་རྗེའི་སྒྲུབ་ཐབས་ཀྱི་
འགྲེལ་བ་ཁ་ཆེའི་པཎྜི་ཏ་དངུལ་གྱི་བུམ་པས་མཛད་པ། ཀྱེ་རྡོ་རྗེའི་སྒྲུབ་ཐབས་རབ་
ཏུ་གསལ་པ་སྒྲ་གཅན་གསང་པས་མཛད། ཀྱེ་རྡོ་རྗེའི་སྒྲུབ་ཐབས་རྣམ་པར་དག་པའི་
གཏེར་པཎྜི་ཏ་གཉིས་མེད་རྡོ་རྗེས་མཛད་པ། རྡོ་རྗེ་བདུད་རྩི་གཞན་གསུམ་གྱི་མངོན་
རྟོགས་རྒྱུད་ནས་པཎྜི་ཏ་ནགས་ཀྱི་རིན་ཆེན་གྱིས་ཕྱུང་བ། གཏུམ་ཆེན་དྲག་པོའི་མངོན་
རྟོགས་བདེ་ཆེན་རྡོ་རྗེས་མཛད་པ། མི་གཡོ་བའི་སྒྲུབ་ཐབས་རབ་ཏུ་དགའ་བ་མངོན་
པར་བརྗོད་པ་པཎྜི་ཏ་བ་ན་རཏྣས་མཛད་པ། གྲུབ་ཐོབ་བདུན་གྱིས་མཛད་པའི་སྒྲུབ་
མཐའ་བདུན་པ། སྲུང་བ་ལྔ་དང་། གཟའ་དགུའི་མཆོད་ཆོག །སློབ་དཔོན་ཧམ་སའི་
གསུང་ལ་ནགས་ཀྱི་རིན་ཆེན་གྱི་ཟིན་བྲིས། བླ་མ་བསྙེན་བཀུར་བའི་དཀའ་འགྲེལ་
སྒྲ
288



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
མཛད་བྱང་མེད་པ། བླ་མའི་མཎྜལ་ཀླུ་སྒྲུབ་ཀྱིས་མཛད་པ། ཏོག་ཙེ་པའི་བསམ་མི་ཁྱབ་
སྟེ་སྔགས་སྐོར་ཆོས་ཚན་བཅུ་བརྒྱད་དང་།
ཤེས་རབ་ཀྱི་ཕ་རོལ་ཏུ་ཕྱིན་པའི་སྙིང་པོ་ཉི་ཤུ་རྩ་ལྔ་པ་ཁ་ཆེའི་པཎྜི་ཏ་པི་ ན་ཡ་
ཤྲཱིས་བྲིས་པའི་རྒྱ་དཔེ་ལས་བསྒྱུར་བ། རྡོ་རྗེ་གཅོད་པའི་འགྲེལ་བ་སློབ་དཔོན་དབྱིག་
གཉེན་གྱིས་མཛད་པའི་སྟོད་ཀྱི་ཆ། བྱང་ཆུབ་ཏུ་སེམས་བསྐྱེད་པའི་ཆོ་ག་དཔལ་ལྡན་
ཀླུ་སྒྲུབ་ཀྱིས་མཛད་པ། གསོ་སྦྱོང་སྡོམ་ཆོག་ཅེས་བྱ་བ་བསྙེན་གནས་འབོགས་པ། དགེ་
བསྙེན་གྱི་བསླབ་པ་བཅུའི་ཆོ་ག་དག་ཀྱང་ཀླུ་སྒྲུབ་ཀྱིས་གསུངས་པ། ཡེ་དྷརྨའི་འགྲེལ་
པ་བརྟག་པའི་རྡོ་རྗེས་མཛད་པ། དེ་བཞིན་གཤེགས་པ་ཐམས་ཅད་ལ་བསྟོད་པ་སློབ་
དཔོན་ཀླུའི་བྱང་ཆུབ་ཀྱིས་མཛད་པ། ཤེས་རབ་ཀྱི་ཕ་རོལ་ཏུ་ཕྱིན་པ་ཚིགས་སུ་བཅད་
པ་དགུ་པ། ཆོས་མངོན་པའི་དེ་ཁོ་ན་ཉིད་བཤད་པ་སློབ་དཔོན་བློ་གྲོས་བརྟན་པས་
མཛད་པའི་དབུའི་འགྱུར། བསྟན་པའི་གཏད་རབས་རྣམས་ལ་སྔར་འགྱུར་བའང་ཡོད་
མོད་ཀྱི། དེ་ལ་མ་བརྟེན་པར་བསྒྱུར་བར་མཛད་དོ། །
མཚན་ཉིད་དང་སྔགས་སྐོར་གྱི་འགྱུར་བཅོས་ལ་སོགས་པ་གནང་བ་ནི། ཆོས་ཀྱི་
དབྱིངས་སུ་བསྟོད་པ་ཚིགས་སུ་བཅད་པ་བརྒྱ་དང་བློ་ཀ་གཉིས་ཡོད་པ་སློབ་དཔོན་ཀླུ་
སྒྲུབ་ཀྱིས་མཛད་པ་ནག་ཚོས་བསྒྱུར་བའི་འགྱུར་བཅོས། དབུ་མ་སྣང་བ། འགྲེལ་པ་རྟོག་
གེ་འབར་བ་དང་སྦྱར་བའི་ཞུ་ཆེན།
ཆུ་མོ་ཕག་གི་ལོའི་དབྱར་སྐྱམ་མཆད་པ་སྟེངས་སུ་སྐུ་མཚམས་བསྡམས་ནས།
གསང་འདུས་ཀྱི་རྒྱུད་ཀྱི་རྒྱ་དཔེ་གཅིག །འགྲེལ་པ་སྒྲོན་གསལ་གྱི་རྒྱུ་དཔེ་གསུམ།
ཆེན་འགོས་པ་ཚབ་ཆག་གི་འགྱུར་བཞི་ལ་ནམ་ལངས་ས་སྲོས་ཀྱི་བར་གཟིགས་ཤིང་
ཚིག་དོན་ལ་དཔྱད་པ་དཔྱིས་ཕྱིན་པའི་ཞུ་ཆེན་མཛད་པས་རྒྱུན་རིང་བའི་སྟོབས་ཀྱིས་
ལོ་
289



ལོ་པཎ་གྱི་རྣམ་ཐར་ཕྱོགས་བསྒྲིགས།
བཞུགས་སྟན་འོག་ཏུ་རླན་འཁྱིལ་བའང་བྱུང་སྟེ། མདོར་ན་འགྲེལ་བ་སྒྲོན་གསལ་ལ་
འགྱུར་བཅོས་རྣམ་པར་དག་པ་དང་
། བདག་བྱིན་གྱིས་བརླབ་པའི་རབ་ཏུ་དབྱེ་བ་སློབ་
དཔོན་འཕགས་པ་ལྷས་མཛད་པ་ནག་ཚོས་བསྒྱུར་བའི་འགྱུར་བཅོས་གནང་
།
སྦྲུལ་ལོའི་དགུན་རྣམ་པར་སྣང་མཛད་མངོན་པར་བྱང་ཆུབ་པའི་རྒྱུད་ཀྱི་ཚིག་
འགྲེལ་སློབ་དཔོན་སངས་རྒྱས་གསང་བས་མཛད་པ་སྐད་གསར་བཅད་ཀྱིས་གཏན་
ལ་མ་ཕབ་པས་ཚིག་གྱོང་ཞིང་གོ་དཀའ་བ་ལ་སྐད་གསར་བཅད་ཀྱིས་གཏན་ལ་ཕབ།
སྟག་ལུང་གི་སྡེ་ཆེན་པོར་བཞུགས་དུས། མེ་ཏི་པས་མཛད་པའི་དེ་ཁོ་ན་ཉིད་རིན་
པོ་ཆེའི་འཕྲེང་བ་ལ་འགྱུར་བཅོས་ཞུ་གསུང་། རྒྱ་དཔེ་བོད་དཔེ་ཕྱག་ཏུ་ཕུལ་བའི་སྐུ་
མདུན་གྱི་གྲལ་དེ་ཉིད་དུ་འགྱུར་བཅོས་གནང་བས། ཀུན་མཁྱེན་ངག་གི་དབང་པོའི་
ཐུགས་ལ་ཡ་མཚན་འཁྲུངས་ཏེ། སྔ་གཟིགས་དང་འགོལ་པ་ལ་མ་ལྟོས་བྱུང་བས་སྐད་
དོད་བྱུང་ནས་ཚེགས་མེད་པར་སྣང་ཞེས་བསྔགས་པ་མཛད་དོ། །
ཡོས་ལོའི་དགུན་མཚན་བརྗོད་ཀྱི་འགྲེལ་བ་ཉི་མ་དཔལ་ཡེ་ཤེས་ཀྱིས་མཛད་
པའི་ཆག་འགྱུར་མི་བདེ་བ་རྣམས་ལ་འགྱུར་བཅོས། གཞན་ཡང་དེ་ཁོ་ན་ཉིད་བཅུ་
པ་ལྷན་སྐྱེས་རྡོ་རྗེའི་འགྲེལ་བ་དང་བཅས་པའི་འགྱུར་བཅོས་སོགས་མང་དུ་མཛད་
དེ༑ ཕྱིས་བྱུང་པའི་ལོ་ཙ་བ་ལ་འགྱུར་མང་ཤོས་སུ་བློ་གྲོས་དང་ལྡན་པས་ངེས་པར་
བྱའོ༑ །སྔོན་མ་འགྱུར་བའི་རྒྱ་དཔེ་འཇམ་དཔལ་གྱི་བྱཱ་ཀ་ར་ཎ་དང་
། རྡོ་རྗེ་གཅོད་པའི་
འགྲེལ་བ་སྨད་བསྒྱུར་འཕྲོ་དང་
། ཆོས་མངོན་པ་མཛོད་ཀྱི་འགྲེལ་བཤད་གནམ་ལྕགས་
ཐོག་གཟེར་དུ་གྲགས་པ་རྣམས། སྤྱན་འགྲིབ་པའི་རྐྱེན་དང་
། སྤྱན་ཕྱེ་ནས་ཀྱང་ཡི་གེ་ཕྲ་
བ་མི་གཟིགས་པས། བོད་དུ་མ་འགྱུར་བའི་ཐུགས་ཁྲལ་ཡང་ཡང་གནང་བ་ལ། བདག་
གིས་འགྱུར་གྱི་དོ་དམ་བྱེད་པའི་ཁས་ལེན་ཞུས་ནས། ཞ་ལུ་ལོ་ཙ་བས་བསྒྱུར་པས།
290



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
དགོངས་པ་ཡོངས་སུ་རྫོགས་པར་བགྱིས་སོ། །
སྦྲུལ་ལོ་ལ་ཡར་ལུངས་ཀྱི་བརྗེ་ཆུང་མ་ཡོད་པ་ཐམས་ཅད་དམག་ལ་འདེད་པར་
བརྩམས་པ་ལ། སྣེའུ་གདོང་རྩེར་གོང་མ་དཔོན་བློན་གྱི་དྲུང་དུ། སའི་སྙིང་པོ་འཁོར་ལོ་
བཅུ་པའི་མདོ་གཟིགས་སུ་ཕུལ་ནས། རབ་བྱུང་བསླབ་པ་འཆལ་བ་ལའང་ཁྲལ་དམག་
བཀལ་ན། ཐུགས་རྒྱུད་ལ་སྒྲིབ་པ་སོགས་པས་དེ་ལྟར་མི་གནང་བ་འཐད་པའི་ཞུ་ཡིག་
ཕུལ་ནས། དམག་ཡིག་ཏུ་འདེབས་པ་བཤོལ་ཐུབ་པས། བཙུན་པའི་གཟུགས་འཛིན་པ་
རྣམས་ལའང་ཕན་པ་རྒྱ་ཆེར་གནང་བ་ཡིན་ནོ། །
མདོ་སྔགས་ཀྱི་དགོངས་འགྲེལ་གྱི་རྩོམ་པ་མང་དུ་མཛད་པའི་རགས་པ་སྨོས་
ཤིང་འཆད་པར་འགྱུར་ཡང་། ཞིབ་མོར་བཀའ་འབུམ་གྱི་དཀར་ཆག་ལས་ཤེས་པར་བྱ་
སྟེ; འདིར་ཡི་གེ་མངས་དོགས་ནས་མ་སྤྲོས་སོ། །
ཉེར་གཉིས། ཟབ་པ་དང་རྒྱ་ཆེ་བའི་གསུང་གི་རྒྱུན་ཐམས་ཅད་
སྐྱེས་བུ་ཆེན་པོ་རྣམས་ཀྱིས་རྗེས་སུ་ཟློས་པའི་ཕྲིན་
ལས་ཕུན་སུམ་ཚོགས་པ་དང་ལྡན་པ།
ཟབ་པ་དང་རྒྱ་ཆེ་བའི་གསུང་གི་རྒྱུན་ཐམས་ཅད་སྐྱེས་བུ་ཆེན་པོ་རྣམས་ཀྱིས་
རྗེས་སུ་ཟློས་པའི་ཕྲིན་ལས་ཕུན་སུམ་ཚོགས་པ་དང་ལྡན་པ་ཞེས་པ་ནི། སྐར་རྩིས་ལ་
དུས་འཁོར་རྒྱུད་འགྲེལ་གྱི་དགོངས་པ་ཇི་ལྟ་བ་བཞིན་མ་ལོངས་ཏེ། བོད་ཀྱི་མཁས་
པ་སྔ་ཕྱི་མང་པོ་ཡང་ཉུང་ངུའི་བྱེད་རྩིས་སངས་རྒྱས་པ་རང་ལུགས་སུ་འཁྲུལ་བའི་
དབང་གིས་གྲུབ་མཐའི་རྩིས་ངོས་མ་ཟིན་པར། འདས་ལོའི་གྲངས་དང་ཉི་ལྡོག་མ་དག་
291



ལོ་པཎ་གྱི་རྣམ་ཐར་ཕྱོགས་བསྒྲིགས།
ཅིང་༑ བོད་ཀྱི་རྒྱལ་ཁྲིམས་ཞིག་རྗེས་ཟླ་བའི་ངོས་འཛིན་འཆུགས་པ་སོགས་མ་འཁྲུལ་
བ་དགོངས་ནས་རྩིས་ལ་འཁྲུལ་སེལ་བརྩམས་པས། དབུས་དང་ཁམས་གསུམ་གྱི་བླ་
་་དགེ་བའི་བཤེས་གཉེན་དང་སྡེ་དཔོན་རྩིས་ལུགས་མཁྱེན་པ་རྣམས་དང་གྲོང་གི་
རྩིས་པ་ཡན་ཆད་ཀྱིས་ཡིད་ལ་དོགས་པ་ཤར་ནས། ལ་ལས་བཞེད་པ་དེ་འགོགས་པའི་
ལུགས་དང་གཞན་དག་དེའི་ལུགས་འཐད་པར་བཟུང་སྟེ་གཏམ་ཆེན་པོར་གྱུར་ཅིང་།
ཆོས་འབྱུང་ལོ་རྒྱུས་སྔ་ཕྱིར་བརྩམས་པ་རྣམས་ལས། དེབ་གཏེར་སྔོན་པོ་སོགས་མཐོང་
ཐོས་ཡོད་པའི་ཚོགས་ཀྱིས་དེ་ཉིད་རྗེས་སུ་ཟློས་ཤིང་གླེང་བར་བྱེད་པ་དང་
། སྔགས་
མཚན་ཉིད་ཀྱི་གྲུབ་མཐའ་མང་དུ་བཞག་པ་ཆེ་ལོང་ཙམ་ལ་དཔྱོད་མཁན་ཐོར་བུ་སྣང་
བའང་། རྗེ་བཙུན་འདིའི་ཕྲིན་ལས་སུ་བློ་ལྡན་རྣམས་ཀྱིས་གོ་བར་བྱོས་ཤིག །
ཉེར་གསུམ། གསོལ་བ་ཇི་ལྟར་བཏབ་པ་བཞིན་དུ་ཡུན་དུ་བཞུགས་པར་
བཞེད་པའི་ཐུགས་རྗེ་ཆེན་པོ་མངའ་བ།
རྗེ་
གསོལ་བ་ཇི་ལྟར་བཏབ་པ་བཞིན་ཡུན་དུ་བཞུགས་པར་བཞེད་པའི་ཐུགས་
ཆེན་པོ་མངའ་བ་ཞེས་པ་ནི། དགུང་ལོ་བདུན་བཅུ་རྩ་དྲུག་པ་ལ་ཁུ་པོ་རྣམ་པ་གཉིས་
ཀྱང་གཤེགས་པས་དེའི་སྲི་འབྱུང་ངམ་དགོངས་ནས་ཁྱི་ལོའི་དགུན་རྩེས་ཐང་དུ་
ཕེབས་ཏེ་བཞུགས་པས། ཕག་ལོ་ལ་སྐུ་ཁམས་ཤིན་ཏུ་བསྙེལ་བར་བྱུང་བས་སྤོང་དག་
གནང་ནས་ཐུགས་ཀྱི་འདུན་པ་མ་དོར་བས་སྐུ་ཚེ་ཡུན་རིང་དུ་བསྲིང་ཐུབ་ཅིང་
། དགུང་
ལོ་བརྒྱད་ཅུ་གྱ་གསུམ་བཞེས་པ་ཤིང་ཕོ་རྟའི་ཟླ་བ་བརྒྱད་པ་ལ་ཆོས་རྫོང་དུ་ཕྱགས་
ཕབ༑ ཟླ་བ་དགུ་པའི་ཚེས་བཅུ་བདུན་ཙ་ན་སྐུ་གྲིབ་ཀྱིས་རྐྱེན་བྱས་ནས་སྐུ་ཁམས་ཤིན་
292



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
ཏུ་བསྙེལ། ཆབ་རྣམས་ཀྱང་དུ་བའི་ཁ་དོག་ཏུ་འབྱིན་ཞིང་ཉིན་མཚན་གྱི་བྱེ་བྲག་ཀྱང་
དགོངས་པར་དཀའ་བ་སྙམ་བྱེད་པའི་སྐབས་སུ། སྐུ་རིམ་མང་དུ་བྱས་ནའང་བསྙེལ
བ་ལ། ནུབ་ཅིག་ཁང་པ་གཅིག་གི་ནང་ན་བཙུན་པ་མང་དུ་འདུས་ནས་འདུག་པ་
རྣམས་ཀྱི་ཁྲོད་ནས་གཅིག་ན་རེ། འདིར་དགྲ་བཅོམ་པ་མང་པོས་ཀྱང་སྔར་འགོག་པ་
ལ་ཞུགས་པ་ཡིན། ད་ལན་ཁྱེད་རང་ཡང་འགོག་པ་ལ་སྙོམས་པར་ཞུགས་དགོས་པ་
ཡིན་ཟེར་བ་དང་
། ངས་འགོག་པ་ལ་སྙོམས་པར་ཞུགས་པ་ག་ན་ནུས། དེ་ལ་འགོག་
སྙོམས་ཐོབ་དགོས་པ་ཡིན། ངས་འགོག་སྙོམས་ནི་མ་ཐོབ་གསུངས་པས། ཕ་ཟད་དེ་ན་
ཆུ་ཞིག་འདུག་པ་དེ་བསྟན་ནས། འདི་ལ་མཆོངས་ནས་འཆི་བ་ཡིན་མོད་ཟེར། དེ་ནས་
ཆུ་ལའང་མ་མཆོངས་པར་བཞུགས་པས་གཞན་ཞིག་ན་རེ། ད་ལན་འཆི་མི་དགོས་འཆི་
རྫུ་གཅིག་བྱས་པས་ཆོག་ཟེར་བ་ཞིག་བྱུང་
། ལར་བབས་ལྕི་བར་འདུག་གསུང་
། དེ་ནས་
དེ་མ་ཐག་སྐུ་ཁམས་དྭངས་སོ། །
བརྒྱད་བཅུ་རྩ་ལྔ་པ་མེ་ཕོ་སྤྲེའུའི་ལོ་གསར་རྗེས་ནུབ་ཅིག་རྨང་ལམ་དུ། གླང་པོ་
ཆེ་ཆེན་པོ་ཁ་དོག་དཀར་པོ་ཤིན་ཏུ་མཛེས་ཤིང་ཤུགས་དང་ལྡན་པ་ཞིག་གི་སྒལ་བའི་
སྟེངས་སུ་སྐྱིལ་དཀྲུང་མཛད་ནས་བཞུགས་ཏེ། རྩིག་ཟུར་མང་དུ་ཡོད་པའི་སྲང་ཞིག ན་
ཕར་ཐེགས་པས་ལམ་དེའི་འཁྱོག་མཚམས་དང་རྩིག་ཟུར་སོགས་མང་དུ་འདུག་ནའང་
གླང་པོ་ཆེ་འདིས་འཕྲལ་དུ་སྣས་བཤིག་ཅིང་ཕྱིན་པས་བདེ་བར་འདུག་དགོངས་ཏེ།
མྱུར་བར་གཤེགས་ཤིང་ཡོད་པ། དེའི་སྔོན་ལ་ཁྱོད་འདུག །ཁྱོད་ཀྱིས་ལམ་སྣ་བྱས་ནས་
ངེད་རང་གཉིས་མཁའ་སྤྱོད་དུ་འགྲོ་བ་ཡིན་ཟེར་ཞིང་། དེ་ནས་སྲས་དེ་ཐོན་པ་དང་
ཁྱོད་ཀྱང་མེད། གླང་པོ་ཆེ་དེའང་མེད་པས་གཅིག་པུར་འདུག་ནས་ནམ་མཁའ་འཕུར་
ཕྱིན་པས་ནགས་ཚལ་དང་རྩི་ཤིང་མང་དུ་སྐྱེས་པ་དང་
། ཞིང་མིན་པ་ལ་ཞིང་འདྲ་བའི་
293



ལོ་པཎ་གྱི་རྣམ་ཐར་ཕྱོགས་བསྒྲིགས།
སའི་རིགས་མང་པོ་ཡོད་པ་དང་། རྩྭ་སྔོ་སིང་བ་སྐྱེས་པ་ལ་སོགས་པའི་ཡུལ་མང་པོ་
བཅད་ནས་ཕྱིན་པས། བན་དེ་རང་ག་བ་ཞིག་བྱུང་ནས་དེས་ང་མཁའ་སྤྱོད་དུ་འགྲོར་
མི་སྟེར་བ་འདྲ་སྙམ་དུ་དོགས་པའི་མོད་ལ་གཉིད་སད་པ་ཞིག་བྱུང་། འཆི་ལྟས་མིན་ན་
བཟང་ལ་ཆེ་ཞེས་སློབ་དཔོན་སྨོན་ལམ་གྲགས་པ་ལ་གསུངས།
བདག་གིས་ལོ་བརྒྱའི་བར་དུ་བཞུགས་པར་གསོལ་བ་བཏབ་པའི་དུས་སུ།
གྲངས་དེ་ག་ཙམ་ཁས་ལོངས་དཀའ་ཡང་
། ལོ་འགའ་ཞིག་གི་བར་དུ་ཆོས་གསན་པའི་
བཞེད་པ་སྒྲུབ་པར་བྱེད་ཅེས་ཞལ་གྱིས་བཞེས་པ་ལྟར། དགུང་ལོ་དགུ་བཅུའི་བར་དུ་
བཞུགས་ནས་ཁོ་བོའི་འདོད་ཆོས་རགས་པ་གྲུབ་པར་མཛད་དོ། །
ལོ་
ཉེར་བཞི། མནལ་ལམ་གྱི་འཇུག་པ་ཡང་སྒྱུ་མའི་རྣམ་
འཕྲུལ་ལྟར་སྤྱོད་པར་ནུས་པ།
སྒྱུ་
མནལ་ལམ་གྱི་འཇུག་པ་ཡང་སྒྱུ་མའི་རྣམ་འཕྲུལ་ལྟར་སྤྱོད་ནུས་པ་ཞེས་པ་ནི།
སྐུ་ནས་ཤིན་ཏུ་གཞོན་པའི་དུས་སྤྱན་གཡས་ཀྱི་གཟིམས་སྤྱིལ་ན་ཁུ་བོ་སློབ་དཔོན་པའི་
སྤྱན་སྔར་བཞུགས་པའི་ནུབ་ཅིག་གི་རྨི་ལམ་དུ། ཕོ་བྲང་ཞེས་བྱ་བའི་སྤྱིལ་པོ་དེའི་ནང་
ན་ཡར་ཐེགས་པས་དེའི་གུང་དེ་ན། རྗེ་བཙུན་མར་པ་ལོ་ཚ་བ་སྐུ་ཉམས་དང་ལྡན་པ།
དབུ་སྐྲ་ལྕང་ལོ་ཅན། ན་བཟའ་དམར་པོ། སྐ་རགས་རྒྱ་མ་བཅིངས་པ། སྐུ་ཕྱམ་དཀར་
པོ་བཞེས་པ། དགྱེས་པའི་འཛུམ་མདངས་དང་ལྡན་པ་ཞིག་གྲུམ་ཟེ་སྔོན་པོ་ཁ་དོག་མ་
ཉམས་པ་ཞིག་གི་སྟེང་ན་བཞུགས་འདུག་པས། ཐུགས་ཀྱི་དད་པའི་སྟོབས་རབ་ཏུ་རྒྱས་
ཏེ་སྤྱན་ཆབ་ཀྱི་རྒྱུན་གྱིས་ཞལ་གྱིས་དཀྱིལ་འཁོར་ཁེབས་བཞིན་པས་ཕྱག་དུ་མ་བཙལ་
294



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
ཞིང་༑ རྗེས་སུ་བཟུང་བར་གསོལ་བ་མང་དུ་བཏབ་པའི་ཚེ། ཕྱག་གིས་སྤྱི་བོར་དབང་
བསྐུར། དེ་ནས་དབང་བཞི་པའི་དོན་ལ་དྲིས་པས། འདིའོ་ཞེས་ཡང་དག་པར་གསུངས་
པ་ཐུགས་སུ་བྱོན་ནས་ཐུགས་ཉམས་སུ་འུར་ཏེ། གསུང་གི་ཉམས་ཀྱང་མང་དུ་བཏོན།
སྐུའི་རྣམ་པར་འགྱུར་བའང་དུ་མ་ཞིག་བསྐྱངས་པས། སློབ་དཔོན་པའི་དགོངས་པ་ལ།
འདི་ལ་གདོན་གྱི་གནོད་པ་ཞིག་བྱུང་ངམ་དགོངས་ཏེ། དགེ་བཤེས་པ་ཁྱེད་ལ་ཅི་བྱུང་
བ་ཡིན། ད་ལྟ་བར་ཨག་ཨུག་མང་གསུང་བས་མནལ་སད་པར་གྱུར་ཏོ། །
ཡང་རེ་ཞིག་དགེ་མོར་བཞུགས་དུས་མནལ་ལམ་དུ། ཆོས་རྗེ་མཁའ་སྤྱོད་དབང་
པོ་སྐུ་བོང་ཆེ་རྒྱུ་མེད་པ། ན་བཟའ་ངུར་སྨྲིག་མནབས་ཤིང་ཕྱི་ན་སྲབ་མོའི་སྐུ་ཕྱམ་
བཞེས་པ། དབུ་སྐྲ་སྤྱི་ཐེར་དུ་ཡོད་པ་ཞིག་དང་མཇལ་བ་ན། རབ་ཏུ་དད་པའི་སྟོབས་
ཀྱིས་དྲི་མལ་མང་དུ་མཛད། ཁྱད་པར་ཆོས་ཀྱི་རྒྱལ་པོ་གྲགས་པ་འབྱུང་གནས་དེ་
གང་ན་འཁྲུངས་ཞུས་པས། ལྡོག་སྤེན་རིས་ཀྱི་དགྲ་བཅོམ་པ་བློ་གྲོས་རིན་ཆེན་གྱི་
དགོན་པའི་ཞོལ་ན་འཁྲུངས་ཡོད་གསུང་
། སྐུ་སྐྱེ་དེ་ལ་ཕྱག་རྒྱ་ཆེན་པོའི་རྟོགས་
འཆར་བར་འདུག་གམ་ཞུས་པས། ལུས་ལ་དེའི་རྩ་མ་ཆགས་པར་སྣང་། ད་དེ་སྐྱེ་བ་
གསུམ་ན་རྟོགས་པ་འཆར་བར་འགྱུར་གསུང་
། ཕྱིས་སུ་སོང་དུས་ཆོས་རྗེ་མཁའ་སྤྱོད་
དབང་པོ་སྐུ་ནས་གཞོན་པའི་དུས་སུ་ཡུམ་གོ་མ་ཆོད་པར་དབུ་ལ་མེའི་གནོད་པ་བྱུང་
ནས་དབུ་སྐྲ་བཟང་པོ་མེད་ཅིང་
། སྐུ་གཟུགས་ཅུང་ཟད་ཐུང་བ་ཡོད་པའི་ལོ་རྒྱུས་དང་
མཐུན་པར་བྱུང་ཞེས་གསུང་ངོ༌། །
ཡང་ལན་ཅིག་ཡབ་ཡུལ་གྲོང་ནག་མོ་ན་བཞུགས་པ་སྙམ་བྱེད་པ་ཞིག་ལ་དེའི་
གཡུལ་ཁ་ན་ཚུར་དཔའ་རྒོད་ཚང་པ་ཆེན་པོ་ན་བཟའ་ཕྱི་གོས་སྐྱེར་ཁ་ཞིག་བཞེས་
ནས་བྱོན་པ་དང་མཇལ་བས། ཐུགས་ལྷག་པར་དད་པར་གྱུར་ནས་ཞབས་ཀྱི་དྲུང་དུ་
པ་པ་
295



ལོ་པཎ་གྱི་རྣམ་ཐར་ཕྱོགས་བསྒྲིགས།
བསྙེན་པ་དང་། ཡང་སྐབས་ཤིག་ཏུ་ཆོས་རྗེ་བླ་མ་དམ་པ་བསོད་ནམས་རྒྱལ་མཚན་
པ་སྐུ་ལུས་ཤིན་ཏུ་ཆེ་བ། ན་བཟའ་ངུར་སྨྲིག་མནབས་པ། སྐུ་ཆོས་རྐྱང་པ་བཞེས་ནས་
བཞེངས་པ་ཞིག་དང་མཇལ་བས་ཐུགས་དད་ལྷག་པར་འཕེལ་ཏེ་གསོལ་བ་མང་དུ་
བཏབ་བོ། །མདང་འདི་ལྟར་མཇལ་གསུང་བ་ན་བསམ་གླིང་གཟིམས་ཁང་གི་སྐུ་འདྲ་
སྐུ་ཚད་ཡིན་ཟེར་བ་དེ་དང་འདྲ་བར་གདའ་ལགས་སམ་ཞུས་པས་ཤིན་ཏུ་འདྲ་བར་
འདུག །འོན་ཀྱང་ཤངས་དེ་བས་ཆེ་བ་སྙམ་བྱེད་ཅེས་གསུང་བ་དེ་དག་གིས་མཚོན་ནས།
བླ་མ་གོང་མ་རྣམས་དང་མཇལ་བའི་ཚུལ་མང་དུ་བཀའ་གནང་བར་འདུག་ཀྱང་།ཟིན་
བྲིས་སུ་མ་ཐེབས་པར་སྣང་ངོ་༌། །
དུས་ལན་ཅིག་རྨང་ལམ་ན། ལྷོ་བྲག་ཡིན་ཟེར་བའི་ལུང་པ་ཕུ་བྱང་དུ་བསྟན་པ།
མདའ་ལྷོར་བསྟན་པ་གཅིག་གིས་ཕུ་ན་མར་ལ་ཞལ་ཡང་ལྷོར་ཕྱོགས་ཤིང་ཐུགས་ཀྱང་
སྐྱོ་བ་དང་བཅས་ཏེ་ཐེགས་པ་ན། ལུང་པ་དེའི་མ་ཟད་ན་ཡར་ལ་གཟུགས་མི་དང་འདྲ་
ཞིང་དབྱིབས་གྲིབ་མའི་རྣམ་པར་རིང་ཐུང་ནམ་མཁའ་ལ་སྙེག་པ་གསུམ་ནག་ངམ་
ངམ་བྱུང་བས། མ་གི་རྣམས་ཅི་ཡིན་ནམ་གསུངས་པས། སྐུའི་རྒྱབ་ནས་ཀྱང་གྲིབ་མ་
འདྲ་བ་ཞིག་ན་རེ། མ་གི་རྣམས་བདུད་གནམ་ལ་སྤྱི་རིངས་བྱ་བ་ཡིན་ཟེར་བས་བར་དུ་
གཅོད་པར་མཁྱེན་ནས། དེར་ཕྱག་གཉིས་ཀྱི་མཐིལ་ནམ་མཁའ་ལ་བསྟན་ནས་རབ་ཏུ་
རྒྱངས་ཏེ། བཅོམ་ལྡན་འདས་འཇིགས་མཛད་རྡོ་རྗེ་ཐུགས་ལ་དྲན་པ་ཙམ་གྱིས་ཕྱག་གི་
མཐིལ་གཉིས་སུ་ཞབས་དག་བཀོད་པའི་རྡོ་རྗེ་འཇིགས་བྱེད་རབ་ཏུ་གསལ་ཞིང་
། སྐུ་
བོང་ཤིན་ཏུ་ཆེ་བ་ཞིག་བྱོན་ནས་དེས་ཕྱག་གཉིས་ཀྱིས་མདུན་དེ་ནས་ཕ་ཝང་ཆེན་པོ་
ཞིག་བླངས་ཏེ་བདུད་དེ་རྣམས་ལ་རྒྱབ་པས། བདུད་རྣམས་ཐལ་བའི་རྡུལ་བཞིན་དུ་
བརླག་པར་མཛད་གསུང་།
296



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
དེ་ནས་འཇིགས་མཛད་དེ་གར་གཤེགས་ཇི་ལྟར་མཛད་ཞུས་པས་མ་དྲན་གསུང་
སྐབས་ཤིག་མི་གཡོ་བ་བརྟུལ་ཕོད་པའི་རྒྱུད་ལ་གཟིགས་པས། དེར་མི་གཡོ་བའི་དཀྱིལ་
འཁོར་གྱི་གཙོ་བོ་ཤཱཀྱ་ཐུབ་པས་བྱས་པ་ཞིག་འདུག་པས། འདི་རང་རྒྱ་གར་མ་ཞིག་
མིན་པ་འདྲ་སྙམ་དུ་དགོངས་ཏེ་ཐེ་ཚོམ་དུ་གྱུར་པ་ན། དེའི་ནུབ་མོ་མི་གཡོ་བའི་དཀྱིལ་
འཁོར་གྱི་གཙོ་བོ་ཤཱཀྱ་ཐུབ་པས་བྱས་པ། རབ་ཏུ་བཀྲ་བའི་ཁ་དོག་དང་ལྡན་པ་ཞིག་
གསལ་བར་གཟིགས་ཤིང་། སང་དེ་སློབ་དཔོན་ཨ་བྷ་ཡཱའི་མན་ངག་སྙེ་མ་གཟིགས་
པས་དེ་ན་དེའི་ལུང་ལེགས་པར་དྲངས་འདུག་པས་ཐུགས་ཀྱི་ཐེ་ཚོམ་སེལ་བར་གྱུར་པ་
ཡིན་ནོ། །
རྒྱ་དུར་དགོན་གྱི་མཁན་སར་བཞུགས་པའི་ཚེ་མནལ་ལམ་ན། རྒྱ་རབ་ཀྱི་ཕུ་ན་
ཡར་ཐེགས་པས་དེ་ན་ཁང་པ་གཅིག་འདུག །དེའི་ཤར་ངོས་ཀྱི་གྲོགས་པོ་ཞིག་གིས་ཁ་
ན་རབ་ཏུ་བྱུང་བ་མང་པོ་འདུག་པ་ལ། ནང་དེ་ནས་འདིར་བྱོན་གྱི་བརྡའ་བྱས་བྱུང་
བས་ ཁོང་ཚོའི་ནང་ན་ཡར་ཐེགས་པར་བརྩམས་པའི་ཚེ། ཁྱི་མེད་དམ་དགོངས་ནས་
རྟོག་ཅིང་རྟོག་ཅིང་གཤེགས་པའི་ཚེ། ལྕགས་ཐག་གི་གསིལ་ཆོམ་ཆེན་པོ་གྲག །དེ་ཅི་
ཡིན་དགོངས་ནས་གཟིགས་པ་ན། བྱ་རྒོད་ལྔ་ལ་ལྕགས་ཐག་བཏགས་པ་དེ་རྣམས་ཀྱང་
ཁྱི་བཞིན་དུ་འཐེན་ཞིང་འདུག །འདི་མཐུ་བ་ཞིག་གི་ཁྱིམ་དུ་འདུག་དགོངས་ནས་ནང་
དེར་བྱོན་པ་ན། དེ་ན་དཀྱིལ་འཁོར་རྡུལ་གྱིས་ཁེབས་པ་ཞིག་གི་མཐའ་སྐོར་རྣམས་
ཚོན་སྐུད་ཀྱིས་བྲེས། རྒྱུ་མའི་ལྡ་ལྡི་མང་པོ་བཟོས། གཡས་ན་གཏོར་མ་ཞིག་ལ་ཕུར་པ་
ཞིག་བཙུགས་འདུག་པའི་ཞལ་འོག་མ་བཞི་ནག་པོར་ཡོད་པ། སྟེང་མ་བཞི་སེར་པོར་
ཡོད་པ། དཀྱིལ་འཁོར་དེའི་གཡོན་གཏོར་མ་ཞིག་ལ་མདའ་དར་བཙུགས་པ་ཞིག་
གཟིགས།
297



ལོ་པཎ་གྱི་རྣམ་ཐར་ཕྱོགས་བསྒྲིགས།
དེ་ནས་སྐས་ཤིག་སྣང་བ་ལས་སྟེང་དུ་གཤེགས་པ་ན་རབ་གསལ་འདྲ་བ་ཞིག་
ན་ད་ཅིའི་བླ་མ་བ་དེ་འདུག །དེ་ལ་ཟླ་བོ་གཞན་ཡང་འདུག་པས་གདན་ཞིག་བཤམས་
སྣང་བ་ལ་བཞུགས་ཟེར། དེར་བཞུགས་པ་དང་བླ་མ་དེས་མི་གཅིག་ལ་མིག་གིས་བརྡའ་
བྱེད་ཅིང་འདུག་པས་མི་དེས་སྟེའུ་དང་སོག་ལེ་ཞིག་ཁྱེར། རྟ་ལ་འཇུག་པའི་ལྕགས་
འདྲ་བ་ཞིག་ཀྱང་ཁྱེར་ནས་ལྕགས་དེ་ཕྱག་གཉིས་ལ་འཇུག་ཚོས་བྱེད་ཅིང་ཨེ་རན་བལྟ་
ཞིང་འདུག་པས་ཕྱག་སྦོམས་ནས་མ་འགྲིགས་པ་ལ་སྟེའུས་གཞོག་རྩིས་བྱས་པས། ཤོག་
ཟེར་བས་ཟ་མ་ཞིག་འདྲེན་ལ་ཆེ་བསམ་ནས་འོངས་པ་ཡིན་གསུང་པས། དེ་བདེན།
དྲོངས་ཟེར་བ་དང༌། ཅིག་གིས་ཟན་ཧྲིལ་ཞིག་དང་མར་དྲངས་བྱུང་བས། འདི་ངན་
བྱེད་གཅིག་ཏུ་འདུག་དགོངས་ནས། ཁྱོད་ལ་ཕྱག་བཙལ་ནས་ཟ་མ་ཟ་བ་ཡིན་གསུངས་
ཤིང་༑ སྐུ་གསུང་ཐུགས་བྱིན་གྱིས་རློབས་པའི་ཡི་གེ་རྣམས་གནས་རྣམས་སུ་བཀོད་ནས་
ཡར་བཞེངས་ཏེ་ཁོ་ལ་ཕྱག་གཉིས་འཚལ། གསུམ་པའི་སྐབས་སུ་ན་མོ་བུདྷ་ཡ་གསུང་
བ་དང་ཕྱག་གཉིས་ཞབས་གཉིས་ཀྱི་བརླ་ལ་བརྡེགས་པ་དང་ལྷན་དུ་ནམ་མཁའ་ལ་
འཕུར་ཏེ་རབ་བྱུང་དེ་རྣམས་ཀྱི་ཁྲོད་དུ་ཐེགས་ནས། འདི་བླ་མ་ཞིག་ཡིན་ལ་ཆེ་བསམ་
བྱུང་བ་ཡིན་ཏེ། མཐུ་པ་ཞིག་ཏུ་འདུག་པས་ཐམས་ཅད་ཀྱིས་རྡོ་རྒྱོབ་གསུངས་པས།
ཐམས་ཅད་ཀྱིས་རྡོ་འཕངས་ནས་ཁོ་འབྲོས་དགོས་པ་ཞིག་བྱུང་
། དེ་རེས་ཀྱི་བྱད་ཁ་དེ་
དེས་བཟློག་པ་ཡིན་པར་འདུག་གསུང་
།
རེ་ཞིག་གི་རྨང་ལམ་དུ་སྤྱན་གཡས་ཀྱི་ལྕགས་རིའི་བྱང་སྒོ་དེ་ལ་ཕྱིར་འཐོན་ནས་
གཤེགས་པ་ན། སྒོ་དེའི་ཕྱི་རོལ་གྱི་རྡོ་ཁྲོད་རྣམས་ལ་ཡུངས་ཀར་དང་སྲན་མ་བསྲེས་པ་
མང་དུ་གཏོར་འདུག་པས། འདི་ལ་འགྲོ་བར་མི་བཟོད་པས་འགྱེལ་འོང་ངམ་དགོངས་
པའི་མོད་ཁོ་ན་ལ། སྐུ་ལུས་འགྱེལ་བ་དང་དུས་མཉམ་དུ་ཕྱོགས་བཞི་ནས་བུད་མེད་
298



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
སྐྲ་སྦད་དེ་བ། མོན་པའི་གོས་གྱོན་ནས་རབ་ཏུ་བརྗེས་པ། འདོམས་དཀྲིས་ཅུང་ཟད་རེ་
ཡོད་པ་བཞི་ཧབ་རྒྱུགས་སུ་བྱུང་ནས་ཧབ་ཤ་ཟེར། མཁན་ཆེན་རིན་པོ་ཆེ་ལས་ཀྱི་རྡོ་རྗེ་
ལ་སྐྱབས་སུ་མཆིའོ་གསུངས་པས། དེ་རྣམས་ཤིན་ཏུ་སྐྲག་ནས་གར་སོང་ཆ་མེད་པར་
ཐི་ཐོར་ལ་སོང་གསུང་། དེ་བཞིན་དུ་ནུབ་ཅིག་མནལ་ལམ་ལ། སྐུ་ལུས་སྒྲོ་བ་ཆེན་པོའི་
ནང་དུ་བཅུག་སྟེ་ཁ་བཀྱིགས་བྱུང་བ་ན། འདི་སུས་བྱས་པ་ཡིན་གསུངས་པས། གཅིག་
ན་རེ། ཆེ་སས་བྱས་པ་ཡིན་ཟེར། དགོངས་པ་ལ། ད་འདི་ནས་མི་ཐར་བས་ཤི་བ་ལས་
འོས་མེད་དགོངས་ནས་བཟང་པོ་སྤྱོད་པའི་སྨོན་ལམ་ཞིག་གསུངས་པ་ན། བདེ་བ་ཅན་
གྱི་ཞིང་དེར་རབ་ཏུ་འགྲོ། །ཞེས་གསུངས་པའི་སྐབས་སུ་རྐྱལ་པ་ཞབས་རང་བརྡོལ་ནས་
ཐོན་པར་གྱུར་ཏོ། །
སྐབས་ཤིག་རྩེ་ཐང་གི་བསམ་གཏན་གླིང་དུ་བཞུགས་དུས། མནལ་ལམ་ན། སྤྱན་
གཡས་ཀྱི་གཟིམས་སྤྱིལ་དེའི་ནང་ན་བཞུགས་འདུག་པ་ལ་ཐོག་སྟེངས་རྩེ་མོ་དེར་
གཤེགས་པ་ན། ཚོན་སྐུད་སྣ་ལྔས་བྲེས་འདུག་པས་འདི་སུས་བྱས་པ་ཡིན་གསུངས་པས།
ཆེ་སས་བྱས་པ་ཡིན་ཟེར་བས། ཕྱག་གིས་ཚོན་སྐུད་རྣམས་བསལ་ནས་བྱང་རི་དེའི་ངོས་
སུ་འཕུར་ནས་བྱོན་ཞིང་། ཡང་མདོ་ལུང་པའི་ཆོས་སྡིངས་ན་བཞུགས་པ་སྙམ་བྱེད་པ་
ལ༑ ཕ་ཝང་ཆེན་པོ་ཞིག་གི་ཁར་བཞུགས་པས། དེའི་གཞོགས་སུ་ཕ་ཝང་དཀྱིལ་ཀྲོང་
མར་ཡོད་པ་གཞན་ཞིག་སྒྲུ་ར་ར་འཁོར་ཞིང་སྟེང་ནས་བཀབ་པའི་བར་དུ་ཚུད་བྱུང་
ནའང་། ཐུགས་དམ་གྱི་སྟོབས་ཀྱིས་རེ་ཞིག་ན་བྱ་བའི་སྲུབས་ནས་ཐོན་བྱུང་སྟེ་གཟིགས་
པས་ཕ་ལུང་དེ་གཉིས་རུས་སྦལ་གྱི་རྣམ་པར་འདུག །
ཡང་རྩེས་ཐང་དུ་བཞུགས་པའི་དུས་ཤིག་གི་མནལ་ལམ་ན། ཡར་མདའ་ཤར་
གྱི་ཞིང་དཀྱིལ་ན་ཚུར་ལྷ་མ་ཡིན་གྱི་དམག་ཡིན་ཟེར་བའི་དཔུང་ཆེན་པོ་བྱུང་བ་དང་
299



ལོ་པཎ་གྱི་རྣམ་ཐར་ཕྱོགས་བསྒྲིགས།
ཡང་
གཡུལ་སྤྱད་པས། དེ་རྣམས་གོ་ཆ་ལེགས་པར་གྱོན་ཞིང་མཚོན་མང་དུ་ཐོགས་པ་གྲིབ་
སོ་བཞིན་བྱུང༌
། སྐུ་ལུས་ལ་གོ་ཆ་མེད་པར་མེ་ལོང་ཡུ་བ་ཅན་ཞིག་ཕྱག་ན་འདུག་པ་
དེ་ཐུགས་ཀར་ཁོབ་དང་
། ཐུགས་ཀར་མ་ཕོག་ན་ཡན་ལག་ལ་ཕོག་ཀྱང་མི་གནོད་ཟེར་
བས༑ དེ་ཐུགས་ཀར་བཀབ་ནས་འཁྲུགས་པས་དེ་རྣམས་ཀྱིས་མཚོན་ཆའི་ཆར་ཆེན་པོ་
ཕབ་ཀྱང་། མཐར་དེ་རྣམས་དེང་ནས་ཕམ་པར་བྱས་པ་ཞིག་རྨིས་གསུང་
།
ང་རྒོངས་ཤིག །རྩེས་ཐང་གླིང་གི་སྐོར་ལམ་དུ་བྱོན་པའི་ཕྱི་ན་ཚུར་ཁྱི་སྨྱོན་
ཡིན་ཟེར་པའི་ཁྱི་ཐལ་བའི་ཁ་དོག་ཏུ་ཡོད་པ་ཆེན་པོ་ཞིག་བྱུང་བས།
རིངས་པར་
ཐེགས་པ་ན་དེ་ཡང་མྱུར་བར་འོང་གི་འདུག་པས་མྱུར་བ་མྱུར་བར་བཞུད་དེ། གླིང་
གི་སྟག་གི་རི་ཟུར་དུ་ཕེབས་པ་དང་དེར་སླེབ་བྱུང་བས། ད་ནི་བྲོས་པས་མི་ཐར་བར་
འདུག་དགོངས་ནས་ནམ་མཁའ་ལ་འཕུར་ཏེ་གཤེགས་པས། དེ་ཡང་ནམ་མཁའ་ལ་
བྱུང་བ་དང་སླར་ཡང་ནམ་མཁའ་ཇེ་མཐོར་གཤེགས་པས་ཀྱང་དེ་ཐལ་རླུང་འཚུབ་མ་
ཞིག་ཏུ་བྱས་ནས་རྗེས་སྙེག་པར་བྱེད་པ་ན། སྐུ་ལུས་ནམ་མཁའི་རང་བཞིན་དུ་བསྒྱུར་
བས་དེ་ནས་མ་རྙེད་པར་ལོག་སོང་བ་བྱུང་
།
ཡང་མདོ་ལུང་པའི་མདའ་ན་མར་འབྱོན་ཞིང་འདུག་པ་ལ། གསེར་ཐང་བྲག་
ཁའི་འོག་དེ་ན་མར་ཕེབས་པ་དང་མི་ནག་པོ་རྟ་ནག་ལ་ཞོན་པ་མཁར་དུམ་ཙམ་པ་
ཁ་ཅིག་ཕྱི་བཞིན་དུ་བྱུང་བས། འདི་རྣམས་ཅི་ཡིན་མི་ཤེས་དགོངས་ནས་རིངས་པར་
བྲོས་པ་དང་དེ་རྣམས་ཀྱང་མྱུར་བར་བྱུང་བས་ནམ་མཁའ་ལ་འཕུར་ཏེ་ལུང་པའི་
གཞུང་དེ་ན་མར་ཕེབས་པས། སྒང་སྟོད་ཀྱི་ཐད་དེ་ན་མཁར་རིང་པོ་ཞིག་འདུག་པས་
་ཁར་བབས་ནས་སྐུ་ངལ་གསོས་པས་དེའི་ཕ་ཟད་ན་གཡམ་པའི་སྒོ་ཡོང་པ་ཞིག་
འདུག། དེ་ན་སུ་ཡོད་པ་ཡིན་གསུངས་པས། འདི་ན་སྲིད་པའི་རྒན་མོ་ཡོད་པ་ཡིན་ཟེར།
300



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
རྟ་པ་དེ་རྣམས་ཀྱང་བདུད་ཡིན་པར་དགོངས་ཙ་ན་དེ་རྣམས་ཀྱང་མཁར་རྩ་དེར་སླེབ་
བྱུང་ནས། འདི་ན་མར་སུ་སོང་འདྲི་ཞིང་འདུག་པས། འདི་རྣམས་ཀྱིས་བཤད་པའི་དཔེ་
ཡོད་དགོངས་ནས་ཡང་འཕུར་ཏེ་ནམ་མཁའ་ལ་གཤེགས་ནས་ཀུན་དགའ་རའི་ཐད་
ཀྱི་ནམ་མཁར་ཕེབས་པ་དང་
། ས་གཞི་ལ་བུད་མེད་ཀྱི་ཤོན་གྲ་ཞིག་བྱུང་།
དེར་བྱད་ཀྱི་མཚན་མར་འདུག་པས་འདི་རྣམས་ཀྱི་ཁྲོད་དུ་མ་ལྷུང་བ་ཞིག་བྱའོ་
དགོངས་ཙ་ན། འཕུར་སྟངས་ཟད་ནས་ཤོན་གྲ་དེའི་དཀྱིལ་དུ་ལྷུང་བྱུང་བས་བུད་མེད་
གཅིག་གི་མགོ་ལ་ཕྱག་གིས་གཅེམས་པས། གླད་པའང་ཐི་ཐོར་ལ་སོང་བ་དང་ཤོན་གྲ་
བ་ཐམས་ཅད་གར་སོང་ཆ་མེད་དུ་སོང་
། དེ་རེས་ཀྱི་བར་ཆད་དེ་ཐོས་པས་བཟློག་པ་
ཡིན་ཞེས་འཕྲོས་ཀྱི་གཏམ་རྒྱུད་ཀྱང་གསུང་།
ཡང་དུས་གཞན་ན་ཞི་བྱེད་སོ་ལུགས་དོན་རྒྱུད་ཀྱི་གླེགས་བམ་ཞིག་ལ་ཐུགས་
རྩིས་ཤིན་ཏུ་ཆེ་བར་མཛད། སྐབས་ཤིག་ཏུ་དེ་མ་རྙེད་པས། ཐུགས་ཁྲལ་ཆེན་པོའང་
མཛད། དེ་ཅི་ལགས་ཞུས་པས། འདི་ལ་མཚན་མ་བཟང་པོ་བྱུང་བ་ཡིན་གསུང་། སླར་
ཡང་ནན་གྱིས་ཞུས་པས་ནུབ་ཅིག་བྱང་ཕྱོགས་ཀྱི་ནམ་མཁའ་ལ། རྗེ་བཙུན་འཇམ་
དབྱངས་སྤྲིན་གྱི་གསེབ་ཏུ་བྱོན་པ་ཞིག་རྨིས། དེའི་སང་དེ་འདི་སྟེར་བྱུང་ཞེས་གསུང་
ངོ་༑ །ལྷ་ཁང་སྟེངས་སུ་སློབ་དཔོན་སྟོན་བློ་བ་ལོ་དུས་ཀྱི་འཛིན་གཏོར་བརྗེ་བ་ཡིན་པ་
ལ༑ ལོ་ཞིག་གི་གཏོར་མ་གཤེགས་ནས་འཛུགས་རྒྱུ་དེ་ཞོང་པ་ཞིག་ན་བརྫི་ཞིང་འདུག་
པའི་སྐབས་སུ། མནལ་དུ་ཟི་སོང་བ་ན་ཞོང་པའི་ཁ་དེ་ན་ཞང་བློན་གྱི་ཞལ་མཐིང་
ག་རབ་ཏུ་དྭངས་པ་བཀྲག་དང་ལྡན་པ་མཆེ་བ་དཀར་སིང་བ་སྐྱ་ཙ་རེ་ཡོད་པ་ཞིག་
གཏོར་མ་ལ་བལྟས་ནས། ད་དེ་ད་ལྟ་ཟིན་ཡོང་བར་འདུག་ཟེར་ནས་དགའ་སྤྲོ་ཆེན་པོ་
བྱེད་ཅིང་འདུག་གསུང་ངོ༌
། །
301



ལོ་པཎ་གྱི་རྣམ་ཐར་ཕྱོགས་བསྒྲིགས། །
ས
རྩེས་ཐང་གདན་ས་བ་དྲུང་བྱང་ཆུབ་རྡོ་རྗེ་ཞིང་གཞན་དུ་གཤེགས་པའི་སྐུ་
འདད་གཏོང་པའི་ཚེ། བླ་གཡེ་ཆེན་མོར་ཚོགས་པས་བཟང་སྤྱོད་སྨོན་ལམ་གསུང་བ་
ལ༑ རྒྱལ་བའི་དཀྱིལ་འཁོར་བཟང་ཞིང་དགའ་བ་དེར། །ཞེས་པའི་བློ་ཀ་དེ་འདོན་པའི་
དུས་སུ་ང་ལ་གྲལ་དེར་གཉིད་ཟི་བ་ཞིག་བྱུང་
། དེའི་ཚེ་བདེ་བ་ཅན་དུ། དྲུང་བྱང་ཆུབ་
རྡོ་རྗེ་འབྱོན་རྒྱུ་ཡིན་ཟེར་བའི་ཤིང་ལ་བརྐོས་པའི་པདྨ་གསེར་བྱུགས་པ་འདྲ་བ་ཞིག་
གི་ཟེའུ་འབྲུའི་སྟེངས་ན་རས་ཀྱི་འབོལ་ཞིག་གཏིང་ནས་འདུག་པ་བྱུང་ཞེས་གསུང་
།
གཞུང་གི་སྦྲེལ་ཞིང་དུ་རྔོག་ལུགས་རྣམས་གསན་པའི་སྐབས་སུ། ཆོས་རྗེ་སེམས་
དཔའ་ཆེན་པོ་ཆུ་བོ་རི་ན་བཞུགས་པའི་དྲུང་དུ་གསང་བ་འདུས་པའི་སྐོར་གསན་པར་
བཞེད་ནས་གནང་བར་གསོལ་བ་འདེབས་པའི་ཞུ་ཞིག་བསྐུར། བང་ཆེན་ལ་དགེ་
བཤེས་ཚུལ་རྒྱལ་བཏང་པས། ནུབ་གཅིག་ཆོས་རྗེ་སེམས་དཔའ་ཆེན་པོ་དེ་སྟེགས་ཁ་
མཐོ་བ་ཞིག་ན་སྐུ་ཉམ་ཆུང་ངེ་བ་ཞིག་མཛད། སྤྱན་ར་ཞིག་དང་དབུ་ཞ་སྦུག་མོ་ཞིག་
བཞེས། ན་བཟའ་སྤུ་བོ་ཆེ་སྔོན་པོ་ཞིག་མནབས་ནས་འདུག་པ་ལ་བྱིན་བརླབས་ཞུས་
པས་སྟེགས་དེ་ལ་གཅིག་ཀྱང་མ་སྙོགས་པ་ཞིག་བྱུང་བས། ད་ལན་དོན་མི་འགྲུབ་པར་
དགོངས་པའི་མོད་ལ། བང་ཆེན་ཡང་འཁོར་བྱུང་ནས། ཆོས་རྗེ་སེམས་དཔའ་ཆེན་པོ་
དེ་སྐུ་ཁམས་ཀྱང་དུམ་ཞིག་བསྙེལ་ཡོད་པར་འདུག་གསུངས་པས་དེ་ཁ་འདུག་ཟེར།
སྤྱན་ར་ཞིག་དང་དབུ་ཞ་སྦུག་མོ་ཞིག་བཞེས་ཨེ་འདུག་གསུངས་པས་འདུག་ཟེར། ན་
བཟའ་སྤུ་བོ་ཆེ་སྔོན་པོ་ཞིག་མནབས་ཡོད་པར་འདུག་གསུངས་པས་དེ་ཁ་འདུག་
ཟེར་ནས་ཁོ་ངོ་མཚར་དུ་གྱུར་བྱུང་
། ངས་ནི་རྨི་ལམ་བཞིན་དྲིས་པ་ཡིན། དེ་རེས་ངེད་
ཁམས་མ་བདེ་བས་ཕྱི་ནས་རྟེན་འབྲེལ་སྒྲིག་ཅེས་པའི་ཞུ་ལན་གནང་བྱུང་བ་ལྟར་རྟིང་
སོར་འདུས་པའི་སྐོར་གསན་པ་ཡིན་ནོ། །
302



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
ཙ་རི་གནས་ནང་དུ་བཞུགས་པའི་ནུབ་ཅིག་གི་རྨང་ལམ་དུ། མདུན་ན་ཁྱི་ནག་
པོ་ཤིན་ཏུ་ཆེ་བ་འཇིགས་སུ་རུང་བ་ཞིག་བྱུང་བ། དེ་བསྲུངས་མའི་རྣམ་པར་འཕྲུལ་
པར་དགོངས་ནས། །ཕག་མོ་གྲུབ་པའི་དུས་ཟིངས་འདི་སངས་འགྲོའམ་གསུངས་པས།
བདག་པོ་འདིའི་རིང་ལ་མི་སངས་པར་འདུག །ནུ་བོ་འདིའི་རིང་ལ་ཇི་ལྟར་འོང་ཡིན་
ཞེས་ལུང་སྟོན་པ་བྱུང་
། ཡང་སྐབས་ཤིག་མནལ་ལམ་དུ། འཕན་ཡུལ་ན་བཞུགས་པ་
སྙམ་བྱེད་པ་ཞིག་ལ་འཕན་ཡུལ་གྱི་ལུང་བ་དེའི་རི་ཐམས་ཅད་ནགས་ཚལ་ཤིན་ཏུ་
བཟང་བས་ཁེབས་འདུག །ཤིང་དེ་རྣམས་ཀྱི་སྟེང་ན་བྱ་རོག་དཔག་ཏུ་མེད་པ་འདུག་
པ་རྣམས་ཕུ་མདའ་ཐམས་ཅད་ནས་འདུས་ཏེ། སྐུ་ལུས་ཀྱི་སྟེང་དུ་བབ་པར་རྩོམ་པ་ན།
ཞབས་འཕན་ཡུལ་གྱི་མདར་སླེབས་ཤིང་དབུ་འཕན་ཡུལ་གྱི་ཕུར་སླེབ་པ་ལུང་པའི་
ལྟོས(གཏོས)དང་མཉམ་པ་ཞིག་ཏུ་བསྒྱུར་ནས་བྱ་རོག་རྣམས་ལ་བྱིན་པས། བྱ་རོག་དེ་
ཐམས་ཅད་ཀྱིས་གནོད་པའི་སྐབས་མ་རྙེད་པར་སྐད་ཅིག་ལ་བྲོས་སོང་པ་ཞིག་བྱུང་
བའི་ཚེ། སྒྱུ་འཕྲུལ་ལམ་རིམ་དུ། དྲུག་ལ་རི་ལྟར་ཆེར་མདོས་བྱ། །ཟེར་བ་ཡོད་པ་དེ་དྲན་
ནས་དེའི་དོན་དུ་བསམ་པའི་ལུགས་བྱེད་ཅིང་འདུག །མནལ་སད་ནས་ཐུགས་བསམ་
བཏང་བས། ཚིག་དེའི་དོན་ནི་དེ་མིན་པར་འདུག་གསུང་།
ཡང་སྐྱོར་མོ་ལུང་ན་སློབ་དཔོན་བསམ་གཏན་དོན་གྲུབ་པའི་སར་འདུལ་མཛོད་
གཉིས་ལ་སྦྱང་བ་མཛད་པའི་དུས་རེ་ཞིག་གི་ཚེ། སློབ་དཔོན་དེ་ཉིད་ཡབ་པ་ཆོས་རྗེ་
ཤཱཀྱ་བཟང་པོའི་དྲུང་དུ། ཞི་བྱེད་ཀྱི་དམིགས་པ་ལྷག་གསན་དུ་བྱོན་པའི་ཕྱགས་ཕྱིར་
ཐེགས། དགེ་སློང་གྲགས་པ་རྡོ་རྗེ་ཞེས་བྱ་བའི་སར་བཞུགས་ནས། སློབ་དཔོན་པ་ཆོས་
འཕྲོ་རྣམས་གསན་ཞིང་འདུག་པས། སྐུ་ཕྱམ་ལེགས་པོ་ཞིག་ཡོད་པ་ཐང་སག་ཏུ་སློབ་
དཔོན་ཡེ་རྒྱལ་བ་དེ་སྐུ་དྲིན་ཤིན་ཏུ་ཆེ་བས་ཁོང་གི་སྐུ་དྲིན་བསབ་པའི་ཕྱིར་འབུལ་
303



ལོ་པཎ་གྱི་རྣམ་ཐར་ཕྱོགས་བསྒྲིགས།
བར་བཞེད་ནས། འཕན་ཡུལ་དུ་བཞུད་པའི་ཉིན་གངས་ཆེན་པོ་བབ་པས་ལམ་དུ་
ཞུགས་པ་ཅུང་འཕྱིས་ནས་ཡབ་ཀྱི་ལ་ལ་གཤེགས་པས་ཉིན་རངས་པར་འོ་བརྒྱལ་བར་
བྱུང་༑ ལམ་གྲོགས་སུ་འཕན་པོའི་ལྷམ་མཁན་སྔས་ཤིང་གཉིས་ཁུར་བ་ཞིག་ཀྱང་བྱུང་
།
དེ་ནས་ཉི་མ་ནུབ་ཙ་ན་ཡབ་ཀྱི་ཕུའི་རྫ་སྟོངས་ཆེ་བ་མཚོ་ཆེན་པོ་གཉིས་ཀྱི་བར་
ན་ཕར་ལམ་ཡོད་པ་ཞིག་ཏུ་ཕེབས། དེར་ཉི་མ་རྫ་རི་ལ་ཕོག་པའི་དམར་ངམ་མཚོ་
ལ་ཕོག་ཅིང་མཚོའི་དམར་ངམ་རྫ་ལ་ཕོགས་པས་ཐམས་ཅད་དམར་ངམ་སོང་
བས་
ཉམས་ཀྱང་མི་དགའ་བ་འདི་འདྲ་བ་སྲིད་པ་བར་དོ་མིན་ལ་ཆེན་དགོངས་པ་བྱུང་
གསུང་།
དེ་ནས་ལམ་མ་ཆོད་པར་མཚོ་འགྲམ་དེར་བཞུགས་དགོས་བྱུང་ནས་ལམ་གྲོགས་
དེས་སྔས་ཤིང་ཞིག་ཞབས་ཏོག་ཏུ་བཏང་བྱུང་བས། དེ་ཁ་བའི་སྟེང་དུ་བཞག། དེའི་
ཁར་གཟིམས་པས་ཁོ་ཡང་དེ་ལྟར་བྱས་ནས་ཉལ་སོང་
། དེ་ནས་མནལ་ཟི་བ་ཞིག་བྱུང་
བའི་མནལ་ལམ་ཡང་མིན་ཞིང་སད་པའང་མིན་པ་ལ་དབུ་སྔས་མགོ་དེ་ན་གཅིག་
ཡོད་པ་སྙམ་བྱེད་ནས་གཟིགས་པས། རྗེ་བཙུན་རྡོ་རྗེ་རྣལ་འབྱོར་མ་ཤིན་ཏུ་གསལ་བ།
རུས་པའི་རྒྱུན་རྣམས་ཀྱང་རབ་ཏུ་དཀར་བ་ཞིག་གར་སྟབས་ལིང་ངེ་བཞུགས་འདུག །
དེ་དང་པོ་ར་ཚག་གི་ཇོ་མོའི་དྲུང་དུ་གསོལ་བ་བཏབ་པའི་བྱིན་རླབས་ཀྱི་དབང་གིས།
དེར་བདག་གིས་བར་ཆད་བསྲུང་བའི་ཕྱིར་བྱིན་གྱིས་བརླབས་པར་གདའ་གསུང་
། དེ་
ནས་རྗེ་བཙུན་མ་དེ་མཐར་འཇམ་དཔལ་གཤིན་རྗེ་གདོང་དྲུག་པར་སོང་བ་སྙམ་བྱེད་
ཅེས་ཀྱང་གསུང་ངོ༌། །
དགུང་ལོ་དྲུག་བཅུ་རེ་གཅིག་པ་ཆུ་ཕོ་སྤྲེའུའི་ལོ་ཟླ་བ་བརྒྱད་པའི་ཉི་ཤུ་བཞི་
ལ༑ གྲུབ་པའི་དབང་ཕྱུག་དཔལ་ནགས་ཀྱི་རིན་ཆེན་བོད་དུ་སྤྱན་འདྲེན་པའི་སླད་དུ་
304



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
དཔོན་སློབ་བཅུ་གཉིས་བཤུལ་ལམ་དུ་ཞུགས་ནས་རིམ་གྱིས་གཙང་ཕྱོགས་སུ་ཐེགས་པ་
ན༑ ངུར་སྨྲིག་གི་ཇོ་མོ་སྒྲོལ་མའི་དྲུང་དུ་དོན་གྲུབ་པ་དང་། བར་དུ་གཅོད་པ་མི་འབྱུང་
བའི་ཕྱིར་གསོལ་བ་མང་དུ་བཏབ། དེ་ནས་རིམ་གྱིས་ལ་སྟོད་བྱང་ནས་ལྷོ་ཕྱོགས་སུ་
ཐེགས་པའི་ཚེ། བྱང་གི་སའི་ཆ་ཁྲིའུ་མཁར་ཞེས་པར་ཕེབས་པའི་མཚན་མོ། ལམ་ཞིག་
ན་ཨུཏྤ་ལའི་སྡོང་པོ་ཡིན་ཟེར་བ་དབྱི་མོང་གི་སྡོང་པོ་འདྲ་བ་ལ་ལོ་མ་མང་དུ་ཡོད་པ།
ཁྱད་པར་མེ་ཏོག་ཨུཏྤལ་སྔོན་པོ་མང་པོས་ཁེབས་པའི་ཕུང་པོ་ཆེན་པོ་ལམ་གྱི་ཕྱོགས་
ཤིག་ན་སྐྱེས་ནས། ཕྱོགས་གཞན་དུ་མགོ་དུད་དེ་ཡོད་པའི་འོག་ལ་འགྲུལ་པ་རྣམས་
འགྲོ་དགོས་པ་ཞིག་འདུག་པ་དེའི་འོག་ལ་སློབ་མ་ཁལ་དང་བཅས་པ་རྣམས་སྔོན་ལ་
སོང་༑ ངས་དེའི་རྗེས་ན་ཕར་དེའི་འོག་ཏུ་ཕྱིན་པ་ཞིག་བྱུང་
། དེ་རྗེ་བཙུན་མ་སྒྲོལ་མས་
བྱིན་གྱིས་བརླབས་པའི་མཚན་མར་སྣང་སྟེ། ཨུཏྤལའི་སྡོང་པོ་དེའང་རྗེ་བཙུན་མའི་
ཕྱག་གི་མཚན་མར་འདུག །དེའི་འོག་ཏུ་ཁོང་རྣམས་སྔོན་ལ་སོང་བ་དེ་ཁོང་རྣམས་
བལ་པོར་འགྲོ་ཞིང་
། ངས་རྗེས་སུ་ཕྱིན་པ་དེ་བལ་པོར་མི་འགྲོ་བར་ལ་སྟོད་ལྷོར་སྡོད་
པའི་ལྟས་སུ་བྱུང་
། ངེད་རྣམས་ཀྱིས་དོན་གྲུབ་ནས་ཤི་ཆད་མེད་པར་ཚང་མར་སླེབས་
པ་རྗེ་བཙུན་མས་བྱིན་གྱིས་བརླབས་པར་དགོངས་ན། དེའི་གཏང་རག་ཏུ་ཕྱིར་ལམ་
གསོལ་བ་བཏབ་ཅིང་ན་བཟའ་རས་ཡུག་གཅིག་འབུལ་བ་གནང་
།
དེ་རེས་ལ་སྟོད་ལྷོར་དཔོན་སློབ་ལྔས་བཞུགས། གཞན་དགེ་བའི་གཤེས་གཉེན་
བདུན་གྱིས་ཉི་མ་ལྡོག་གདོང་ལ་བལ་པོར་བྱོན། པཎ་ཆེན་སྤྱན་འདྲེན་པའི་སྦྱོར་བ་ལ་
བརྩོན་པར་བགྱིས་ཀྱང་ཁོ་ཁོམ་གྱི་རྒྱལ་པོ་དང་། བོད་ཀྱི་གནས་པོ་ཀོ་ཀ་སེའུ་ལ་སོགས་
པའི་འདོད་པ་མ་ཁངས་པར་རྒྱུན་རིངས་སུ་འཐོགས་ནས། ལ་སྟོད་དུ་སྐད་ཆ་གང་
ཡང་མ་སླེབས། ནམ་ཟླ་དྲོས་པའི་སྟོབས་ཀྱིས་ས་གཞི་དྲོ་ས་རྣམས་སུ་སྔོ་མང་དུ་སྐྱེས་
305



ལོ་པཎ་གྱི་རྣམ་ཐར་ཕྱོགས་བསྒྲིགས།
པའི་སྐབས་སུ་ཐུགས་ཀྱང་ཅུང་ཟད་མ་བདེ་བར་གྱུར་པ་ན། ལུང་པ་རལ་གསུམ་འདུག་
པའི་དབུས་མ་དེ་སྐུ་ལུས་སུ་གྱུར། གཡས་མ་དེ་ཕྱག་གཡས་སུ་སོང་ནས་རལ་གྲི་ཞིག་
བཟུང་། གཡོན་པ་དེ་ཡང་ཕྱག་གཡོན་དུ་སོང་ནས་ཕུབ་ཅིག་བཟུང་བའི་རྗེ་བཙུན་བི་
ཆུ་པའི་སྐུ་ཤིན་ཏུ་ཆེ་བ། གྲུབ་པའི་དབང་ཕྱུག་གི་ཆ་ལུགས་ཅན་གཟི་མདངས་དང་
ལྡན་པ་ཞིག་གི་མདུན་ན། རྒྱུ་རྡོ་ལས་གྲུབ་པ། རྡོ་ལ་འབུར་དུ་དོད་པ་སྙམ་བྱེད་པའི་
པཎྜི་ཏ་འཁོར་དང་བཅས་པ་ཧ་ཅང་ཁ་དོག་མཚར་བ་མིན་ཙམ་ཞིག་འདུག །བི་རཱུ་
པ་དེས་དེའི་བསྲུངས་མ་བྱེད་པ་ཡིན་ཟེར་བ་ཞིག་བྱུང་
། མནལ་སད་པ་དང་པཎ་ཆེན་
ཅུང་ཟད་འགོར་བ་ཞིག་ལ་ཕེབས་པའི་མཚན་མར་དགོངས་པ་ཡིན་ནོ། །
དགུང་ལོ་བདུན་བཅུ་རྩ་གཅིག་བཞེས་པ་ཆུ་ཕོ་རྟའི་ལོ་ལ་སྟག་ལུང་དུ་ཐེགས་
ནས་དཔལ་དུས་ཀྱི་འཁོར་ལོའི་རྒྱུད་འགྲེལ་བ་དང་བཅས་པའི་བཤད་པ་དང་
། གསང་
བ་འདུས་པ་འགྲེལ་པ་དང་བཅས་པ་ལ་སོགས་པའི་སྔགས་མཚན་ཉིད་ཀྱི་གཞུང་
ཆེན་མོ་དུ་མ་དང༌། རྒྱ་བོད་ཀྱི་གདམས་པ་མང་པོ་འབུལ་བའི་སྐབས་སུ་ཟླ་བ་བཅུ་
གཉིས་པའི་ནང་དུ། དུས་འཁོར་སྒྲུབ་ལེ་གསུང་བའི་དུས། བུད་མེད་ནག་མོ་གོས་ཧྲུལ་
བ་རྒྱན་ཆ་མེད་པ་ཞིག་བྱུང་ནས། ཆོས་གསུང་བའི་ཕྱག་དཔེ་ཕྱག་ན་རྣམས(བསྣམས)
ནས་འདུག་པ་སྙམ་བྱེད་པ་ལ། མོ་ན་རེ། ཁྱེད་ཀྱིས་ཕྱག་གི་ཆོས་གསུང་འཕྲོ་དེ་ཡང་ང་
ལ་ཚུར་ཐོང་། ད་དེ་དཔོན་སློབ་ཀྱང་སྔར་བཞིན་མི་འོང་བར་འདུག་ཟེར་བས། བར་
གཅོད་དུ་མཁྱེན་ནས། དཔེ་ཆ་བསྣམས་ནས་བྲོས་པས། དེའི་ལག་ཏུ་ཕྱག་དཔེ་
ཤོར་ བར་ཐར་བ་ཞིག་བྱུང་གསུངས་ནས་དེའི་སང་དེ་ཆོས་ཇ་སྐོལ། ཆོས་གསན་མཁན་
རྣམས་ལའང་རྣམ་གཞག་རེ་མཛད་དོ། །
གཞན་ཡང་ཆིབས་པ་གཅིག་ལ་ཆིབས་ནས་གྱེན་ལ་ཐེགས་པ་ན་ཇག་པ་མང་དུ་
306



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
བྱུང་བས། མགྱོགས་པར་གཏོང་བཞེད་ཀྱང་ཆིབས་པ་འགྲོ་མ་ཤེས་པའི་ངང་ལ་ཇག་པ་
གོ་མཚོན་ཅན་མང་པོ་རྒོལ་དུ་བྱུང་པའི་ཚེ། རྟའི་སུག་པོ་བཞི་ནས་ཕྱག་གིས་བསྡུས་ཏེ།
ནམ་མཁའ་ལ་གཤེགས་པས་གནོད་པར་མ་ནུས་པ་ལ་སོགས་པ་དུ་མ་ཞིག་གསུང་བ་
དེས་མཚོན་ནས། བསྙུང་དྲག་པོས་ཐེབས་པའི་དུས་གཞན་དུའང་
། རྨང་ལམ་གྱི་ལྟས་
བཟང་པོས་བར་ཆད་བཟློག་པའི་ལོ་རྒྱུས་མང་དུ་ཡོད་མོད་ཀྱི། ཕལ་ཆེར་ཟིན་བྲིས་སུ་
མ་ཐེབས་ཤེས(ཞེས)གླེང་ངོ༌
། །དུས་ཕྱིས་འོན་གྱི་མདའ་གསས་ཁང་རྩེ་མིན་གཞན་ཡང་
དགོན་ཕོ་བྲང་དུ་བཞུགས་ཤིང་། བདག་ཀྱང་ཞབས་དྲུང་ན་བསྡད་པའི་ཉིན་གཅིག་ཕྱི་
དྲོ༑ མནལ་ཅུང་ཟད་བྱུང་བ་ལ། གཟིམས་ཁང་གི་ནང་ཐམས་ཅད་བུད་མེད་ཀྱིས་གང་
བས་དེ་བར་ཆད་དུ་མཁྱེན་ནས། ཕྱག་དཔེ་པོ་ཏི་རྣམས་རྒྱབ་ཅིང་གསུང་དྲག་པོས་
བསྐྲད་པས། ཕྱོགས་ཀུན་དུ་བྲོས་སོང་། ཞེས་བདག་ལ་བཀའ་གནང་ནས་ཞག་གཅིག་གི་
བར་དུ་གསུང་འཛེར་བ་ཙམ་མ་གཏོགས། དཔོན་སློབ་ཐམས་ཅད་ལ་ཉེར་འཚེ་ཅི་ཡང་
མ་བྱུང་བ་མངོན་དུ་གྱུར་ཏོ། །
ཉེར་ལྔ། སྒྲིབ་པ་མེད་པའི་ཆོས་ཀྱི་སྒོ་ཕུལ་དུ་བྱུང་བ་མངོན་དུ་བརྙེས་པ།
སྒྲིབ་པ་མེད་པའི་ཆོས་ཀྱི་སྒོ་ཕུལ་དུ་བྱུང་བ་མངོན་དུ་བརྙེས་པ་ཞེས་པ་ནི། སྔར་
ཟུར་ཙམ་སྨོས་པ་བཞིན། རོང་སྟོན་སྨྲ་བའི་སེང་གེ་ཆེན་པོ་སྙེ་ཕུ་ན་ཆོས་གསུང་བའི་
སར་བྱོན་ནས། དཔོན་སློབ་ཐམས་ཅད་བྱང་ཆུབ་གླིང་དང་ཆུ་ཤུལ་རྫོང་དུ་ཆོས་བར་
བཏེག་པའི་དུས། བཟད་པ་ཆོས་རྒྱལ་བཟང་པོས། རོང་སྟོན་ཆོས་རྗེ་དཔོན་སློབ་འགའ་
ཞིག་བཟད་མཐོངས་སྨོན་དུ་གདན་དྲངས་པའི་ཕྱགས་ཕྱིར་བྱོན་ནས། དགེ་བཤེས་ཁ་
307



ལོ་པཎ་གྱི་རྣམ་ཐར་ཕྱོགས་བསྒྲིགས།
9
ཅིག་ཆོས་ཀྱི་འབེལ་གཏམ་གྱིས་ཚིམ་པར་མཛད་པའི་སྐབས་སུ། ཕྱིའི་སྐྱེད་ཚལ་དུ་གུང་
སངས་ལ་ཕེབས་ཏེ། ཁམ་བུའི་སྡོང་པོའི་བསིལ་གྲིབ་ལ་བཞུགས་པའི་ཚེ། དེ་བཞིན་
གཤེགས་པའི་སྙིང་པོ་སེམས་ཀྱི་རང་བཞིན་འོད་གསལ་བའི་དོན་ལ་ཐུགས་ཀྱི་ངེས་
ཤེས་ཡང་དག་པ་སྐྱེས་ནས། དེའི་ཆོས་སྐད་ཕྲ་ཞིབ་རྣམས་སྐད་ཅིག་ལ་མཁྱེན། སྔར་
གླན་སྟོན་རྡོ་རྗེ་འོད་པོས་སྦྱར་བ་རྙིང་མའི་བསྡུས་པར། བདེན་གཉིས་ལྡོག་ཐུབ་བཤད་
པ་ལ་ཐུགས་མ་མགུ་ཡང་
། དེ་ནས་བཟུང་སྟེ་དེ་ལ་ཐུགས་དགྱེས་པར་བྱུང་། ཆོས་ཐོག་
དེ་གྲོལ་རྟིང་རྩེ་ཐང་དུ་བྱོན་པས། གོང་མ་གྲགས་པ་འབྱུང་གནས་ཀྱིས། རྗེ་འདི་གསུང་
རབ་ཐ་སྙད་ལོ་རྒྱུས་མཐའ་དག་ལ་རྣམ་དཔྱོད་ཡངས་པ་ཐམས་ཅད་ཐུགས་འཇུག་
ཅིང་འབེལ་གཏམ་མཛད་ཚུལ་ལ་དགྱེས་ནས། ཕྱགས་ཕྱིར་འཁོར་མང་བཞུགས་དགོས་
པ་བྱུང་བས། རང་གཞན་གྱི་དོན་ལ་གནོད་པར་དགོངས་ཏེ། རྒྱ་ནག་རི་བོ་རྩེ་ལྔ་ལ་
བཞུད་པར་བརྩམས་ཀྱང་སྟབས་མ་འགྲིགས་པའི་མཚམས་སུ། ཙ་རི་སྐོར་དུ་བྱོན་ཆོག་
པ་གྲུབ་ནས། གནས་ནང་དང་དྭགས་པོར་ཡུན་ཅི་རིགས་སུ་བཞུགས་ཏེ། དགུང་ལོ་ཞེ་
དགུ་པ་ལྕགས་ཕོ་སྤྲེའུའི་སྟོན་མཇུག །སླར་དབུས་སུ་ཕེབས་པར་བཞེད་པའི་ཚེ། སྒམ་པོ་
མཇལ་དུ་ཐེགས་པས། སྒམ་པོའི་རྒྱབ་རིའི་བྲག་དེ་རྣམས་ཀྱང་གནོད་སྦྱིན་ཆེན་པོ་དག་
གིས་ལག་ན་རིན་པོ་ཆེས་ཡོངས་སུ་གང་བའི་སྣོད་ཐོགས་ཏེ་སྒམ་པོའི་ཕྱོགས་སུ་འབྱོ་
བ་སྙམ་བྱེད་པ་བྱུང་སྟེ། གསལ་སྣང་ཅན་ནི་མིན་གསུང་
།
རྗེ་སྒམ་པོ་པའི་སྐུ་འདྲའི་དྲུང་དུ་བྱོན་པས། ཕ་ཟད་ནས་དངོས་སུ་བཞུགས་
འདུག་དགོངས་པ་བྱུང་
། ཕྱག་དང་མཆོད་པ་ཕུལ་ནས། ཟངས་ལུང་དུ་བཞུད་པས།
འཇགས་སྤྱིལ་ནང་གི་རྗེ་བཙུན་མི་ལའི་སྐུ་འདྲ་བཞུགས་པའི་སྤྱན་སྔར་ཕེབས་པའི་
དུས་སུ། རྗེ་བཙུན་དངོས་རང་དུ་གཟིགས། དེ་མ་ཁད་ནི་སྐུ་འདྲ་རང་དུ་སོང་
། དཔལ་
308



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
ཕག་མོ་གྲུ་པས་ཆོས་ཉིད་ཀྱི་བདེན་པ་གཟིགས་པའི་ས་དེའུ་ཤར་མའི་སྟེངས་སུ། འདིར་
དཔལ་ཕག་མོ་གྲུ་པས་བདེན་པ་གཟིགས་པ་ཡིན་དགོངས་པའི་ཐུགས་ཀྱི་དད་པའི་
སྟོབས་ལྷག་པར་རྒྱས་བཞིན་པས་ཐེགས་ཏེ། རེ་ཞིག་གི་བར་དུ་བཞུགས་ནས་དགོངས་
པ་ལེགས་པར་བཏང་པས། དེ་བཞིན་གཤེགས་པའི་སྙིང་པོ་སེམས་རང་བཞིན་གྱིས་
འོད་གསལ་བ་འཁོར་འདས་ཐམས་ཅད་ཀྱི་གཞི་བོ་གང་ཡིན་པ་དེའི་གནས་ཚུལ་
ཐུགས་སུ་ཇི་ལྟ་བར་བྱོན་ཏེ། སངས་རྒྱས་ནས་སེམས་ཅན་གྱི་བར་གྱི་གནས་ཚུལ་འདི་
ལྟ་བུ་ཞིག་ཏུ་འདུག །བརྗོད་པར་བྱ་བ་ལྡོག་པ་སྟེ། །སེམས་ཀྱི་སྤྱོད་ཡུལ་ལྡོག་པས་སོ། །
ཞེས་བྱ་བ་ལ་སོགས་པ་དབུ་མ་ལས་འབྱུང་བའི་བཤད་པ་ཐམས་ཅད་ཀྱང་འདིར་
འཇུག་ཅིང་
། དེ་བས་ཀྱང་འདིས་ཁྱད་པར་དུ་གྱུར་པ་ཡིན་པར་དགོངས་པ་ལ་སོགས་
པ་གསུང་རབ་དང་རྗེས་སུ་འབྲེལ་བའི་ཐུགས་ཀྱི་རྣམ་པར་དཔྱོད་པ་ཤིན་ཏུ་མང་བར་
ཡུན་ཅུང་ཟད་པའི་རིང་ལ་འཁྲུངས་ཏེ། ངའི་དེ་རྟོགས་པ་ནི་མིན། ཤིན་ཏུ་གསལ་པ་
ཞིག་ཤར་བ་ནི་ཡིན་ཞེས་གསུང་ལ།
དེ་དག་ལས་ཀྱང་མཆོག་ཏུ་གྱུར་པ་གསང་བ་བླ་ན་མེད་པའི་ཚུལ་ལས་འབྱུང་
བའི་ཟུང་དུ་འཇུག་པ་ཞེས་བྱ་བའི་སྒྲ་བོ་ཆེ་གང་ཡིན་པ་དེ་ཡང་
། ད་གཟོད་འབྲས་
བུའི་དབང་དུ་བྱས་པ་མིན་པར་ཆོས་ཐམས་ཅད་ཀྱི་གནས་ལུགས་སུ་གཏན་ལ་ཕབ་
ནས༑ བྱིས་པ་སོ་སོའི་སྐྱེ་བོ་ཐ་མལ་པ་དག་གིས་ཀྱང་ཉམས་སུ་བླང་དུ་ཡོད་པར་རྒྱ་
ཆེར་གསུང་རབ་ཀྱི་སྒོ་ནས་སྟོན་ཅིང་། ཉམས་མྱོང་ཅུང་ཟད་ཙམ་དང་ལྡན་པ་དག་
ལའང་དེ་ཉིད་ཀྱི་སྟེང་ནས་ཡང་དག་པར་ངོ་སྤྲོད་པར་མཛད་དེ། དེ་ཡང་ཚིག་སྐམ་པོ་
བཟུང་ནས་གསུང་བ་ནེ་ཙོའི་འདོན་པ་ལྟ་བུ་མཛད་པ་མ་ཡིན། རང་ཉིད་ཀྱིས་ཐུགས་
སུ་ལེགས་པར་ཆུད་དེ་རིགས་པ་དང་བཅས། ལུང་དང་བཅས། ཉམས་སུ་མྱོང་བ་དང་
309



ལོ་པཎ་གྱི་རྣམ་ཐར་ཕྱོགས་བསྒྲིགས།
བཅས་ ནས་ལེགས་པར་གསུང་ཞིང་
། བསྒལ་ལན་གྱིས་ཀྱང་གཏན་ལ་དབབ་པར་
བཟོད་པ་ཡིན་པས། དེའི་ཚུལ་ལའང་ཡང་དག་པར་བཟོད་པ་ཐོབ་པ་ཉིད་ཡིན་མོད་
ནའང་དེ་དག་གི་ཕྱོགས་ནི་གཞན་གྱི་བློར་མི་ཤོང་དོགས་མཛད་ནས། གོ་བ་ཡིན་ཞེས་
འདོམས་ལ། ཐུགས་སུ་བྱོན་པའི་ཡོན་ཏན་གྱི་ཁྱད་པར་ཐམས་ཅད་ཀྱང་ཟུང་འཇུག་གི་
ལྟ་བ་མཐར་ཐུག་པ་རྟོགས་པ་དེའི་དབང་ལས་བྱུང་ཞིང་
། ལྟ་བའི་ཕྱོགས་མཐོང་ཙམ་
མིན་པར་ཤིན་ཏུ་བྱང་བ་ཆེན་པོ་ཐོབ་སྟེ་འཕྲལ་གྱི་སྐུའི་སྦྱོད་ལམ་ཐམས་ཅད་ཀྱང་ལྟ་
བ་རྣམ་པར་དག་པའི་དབང་དུ་གྱུར་པ་ཁོ་ནའོ། །
གསུང་རབ་ཀྱི་ཐ་སྙད་ཕྲ་མོ་དག་ལ་འཇུག་པ་ནའང་མདའ་བཟུང་བས་གཞུ་
ཤོར་བའི་ཚུལ་དུ་མི་འགྱུར་བར། དེས་ལྟ་བ་ཆེས་གསལ་བར་བྱེད་ཅིང་
། ལྟ་བའི་དབང་
གིས་དེ་ལ་འཇུག་པ་མཐུ་དང་ལྡན་པ་ཉིད་མངའ་བ་ཡིན། ལྟ་བ་དེ་ཡང་ཆོས་ཐམས་
ཅད་ཀྱི་གནས་ལུགས་འཁོར་བའི་ཆོས་ཐམས་ཅད་ཀྱི་གཉེན་པོར་འགྱུར་བ། མྱ་ངན་
ལས་འདས་པའི་ཕྱོགས་ཀྱི་ཡོན་ཏན་ཐམས་ཅད་ཀྱི་སྐྱེད་པ་པོ་ཡིན་པར་ཐུགས་སུ་བྱོན་
པར་སྣང་གི། གང་ཟག་གིས་ལྟ་བ་ཕར་སྐྱོང་དགོས་པ། ལྟ་བ་དེ་གཞན་གྱིས་བཟུང་མ་
བཟུང་དང་དེ་ལ་སྐྱོན་བརྗོད་པ་ལ་སོགས་ཀྱི་ཉོན་མོངས་པ་བསྐྱེད་པ། རང་གི་ངོ་བོ་མུ་
སྟེགས་བྱེད་ཀྱི་ཀུན་བརྟགས་པའི་བདག་ལྟ་བུ་དེ་འདྲ་བ་ནི་མ་ཡིན་ནོ། །
སྒོམ་ཆེན་པ་སར་བུ་ཁ་ཅིག་རྣམ་པར་མི་རྟོག་ཙམ་གྱི་ལུང་མ་བསྟན་དེ་ལྟ་བའོ་
ཞེས་སྨྲ་སྟེ། དེ་ལས་འདས་ནས་གནས་ཚུལ་ཤེས་པའི་ཤེས་རབ་ལ་ངོ་སྤྲོད། ཁ་ཅིག་
རྗེས་སུ་དཔག་པས་གཏན་ལ་ཕབས་པའི་རང་བཞིན་མེད་པར་ཤེས་པ་དེ་མཆོག་ཏུ་སྨྲ་
ཏེ༑ དེ་ཡང་ལྟ་བ་བཏགས་པ་བར་སྟོན་པར་མཛད། ཡང་ཁ་ཅིག་གསང་སྔགས་བླ་ན་
མེད་པའི་སྐབས་སུའང་སྟོང་པ་ཉིད་ཀྱི་གཟུགས་བརྙན་ཆོས་ཅན། བདེན་པར་མེད་དེ།
310



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
ཞེས་བྱ་བའི་ཚུལ་དུ་དཔྱད་པར་འདོད་མོད་ཀྱི། སྟོང་གཟུགས་མཐོང་བ་དེ་ཉིད་སེམས་
ཀྱི་གནས་ལུགས་མཐོང་བ་ཡིན་པར་བཞེད། འདུས་པ་སྨྲ་བ་ཁ་ཅིག་ཟུང་དུ་འཇུག་
པ་འབྲས་བུར་སྐྱེལ་ཏེ། དེ་ཡང་ལྟ་བར་ངོ་སྤྲད་ནས་ལས་དང་པོ་པས་ཀྱང་ཉམས་སུ་
བླངས་ཆོག་པར་སྟོན།
ཀུན་མཁྱེན་ཇོ་མོ་ནང་པས་ལས་སྣང་དང་ཡེ་ཤེས་ཀྱི་སྣང་བ་ཞེས་སོ་སོ་བ་
རིགས་མི་གཅིག་པའི་ཆོས་གཉིས་བསྲེས་ནས་བཞག་པ་སྐད་དུ་གསུང་སྟེ། ལས་སྣང་
འདི་ཉིད་ཡེ་ཤེས་ཀྱི་སྣང་བའི་ཁྱག(ཁྱབ)པར་ཐ་སྙད་བཏགས་ཏེ་ཡེ་ཤེས་ཀྱི་སྣང་བར་
ངོ་སྤྲོད། ལས་དང་ཡེ་ཤེས་ཀྱི་སྣང་བའི་ཐ་སྙད་མི་བཞེད་པ་ཡང་མིན་ཏེ། ཆུ་དང་
འཁྱག་པའི་དཔེས་སྟོན་པར་མཛད་ཅིང་།
ཇི་སྲིད་རང་དང་གཞན། སྣོད་དང་བཅུད་ཟེར་བ་དེ་སྲིད་དུ་དེའི་ཐ་སྙད་བཞག་
སྟེ་དེ་ནས་ནི་ཡེ་ཤེས་ཀྱི་སྣང་བར་རོ་གཅིག་གསུང་
། སྔོན་བྱོན་པའི་དགེ་བའི་བཤེས་
གཉེན་རྣམས་ལས་གྲུབ་ཆེན་ཡུ་མོའི་གསུང་རབ་རྣམས་དང༌། དཔལ་སྒམ་པོ་པ་སློབ་
མ་དང་བཅས་པའི་གསུང་རྣམས་དང་
། གྲུབ་པའི་དབང་ཕྱུག་ནགས་ཀྱི་རིན་ཆེན་གྱི་
གསུང་རྣམས་དང་། བྱང་ཆུབ་སེམས་དཔའི་འགྲེལ་པ་རྣམས་དང༌། འདུས་པ་སྒྲོན་མ་
གསལ་བ་ལ་སོགས་པ་དང་། འཇམ་དཔལ་ཞལ་གྱི་ལུང་ལ་སོགས་པ་དང་
། ཟབ་མོའི་
མདོ་སྡེ་དུ་མ་རྣམས་དང་
། གསང་སྔགས་སྔ་འགྱུར་གྱི་སྐོར་མང་པོ་ལ་སོགས་པ་འགལ་
མེད་དུ་ཡང་དག་པར་བསྟན་པར་མཛད་པས། བསྒོམས་པ་ལས་བྱུང་བའི་ཉམས་མྱོང་
དང་གསུང་རབ་ཟབ་མོ་རྣམས་དོན་གཅིག་པར་སྦོལ་ཏེ་གསུང་བ་ལ། འགྲན་པའི་ཟླ་
ཐམས་ཅད་དང་བྲལ་བར་སེམས་སོ། །
གཞན་ཡང་ཡུན་དུ་བསྟེན་པའི་འཁོར་དང་
། མཆེད་གྲོགས་ཤེས་རབ་ཕུན་སུམ་
311



ལོ་པཎ་གྱི་རྣམ་ཐར་ཕྱོགས་བསྒྲིགས།
ཚོགས་པ་དང་། མོས་པ་རྣམ་པར་དག་པ་དང་
། ཕ་རོལ་དུ་ཕྱིན་པ་དང་
། རྒྱུད་སྡེའི་
ཕྱོགས་ལ་ཡངས་པའི་བློ་གྲོས་ཀྱིས་དབང་བསྒྱུར་བ་དང་
། དབེན་པའི་གནས་སུ་བསམ་
གཏན་པ་དག་སུས་ཀྱང་སྐུ་ཡོན་ཏན་གྱི་གཏིང་མཐའ་རྟོགས་ནས་འདི་ཙམ་མོ་ཞེས་
ཚད་རྣམ་པར་བཞག་པ་ནི་མེད་ཀྱང་། རིན་ཆེན་སྒང་པ་དཔལ་ཆོས་ཀྱི་གྲགས་པ་ཞེས་
བྱ་བའི་དགེ་བའི་བཤེས་གཉེན་སྐྱེས་བུ་དམ་པ་ལས་ཀྱང་ཆེས་དམ་པར་གྱུར་པ་དེའི་
ཞལ་ནས་ནི། བྱམས་པ་གླིང་པའི་སྐུ་ཡོན་ཏན་དེ་ལ་རྒྱས་པ་ཟེར། ཁོང་གི་འདི་ལ་སྨིན་
པ་ཟེར་བ་ཡིན་གསུང་བ་དང་། དགེ་བའི་གཤེས་གཉེན་ཆེན་པོ་དར་ཐུལ་བས་ལོ་ཙཱ་དེ་
ནག་ཚོ་དང་མཉམ་པར་འདུག་གསུང་པ་ཙམ་ལས་གཞན་མ་ཐོས་སོ། །
དང་པོར་ཕར་ཚད་ཀྱི་གྲྭ་སྐོར་མཛད་རྗེས་རྒྱུད་བླ། འཇུག་པ། སྤྱོད་འཇུག་རྣམས་
ལ་བཤད་པ་མཛད་པས་ཁ་ཅིག་གིས་དཀའ་བཞི་བ་ཞེས་མཚན་དུ་གསོལ་ཏེ། དེ་དུས་
ཐེག་པ་ཆེན་པོ་དབུ་མའི་ལུས་རྣམས་ཀྱང་རྫོགས་ཤིང་གཞན་ཡང་འདུལ་མཛོད་ལ་
སོགས་མང་དུ་དགོངས། དེ་ནས་རེ་ཞིག་ན་ནི་དཀའ་བཅུ་པ་ཞེས་མཚན་དུ་གསོལ
བར་བྱེད་པ། དེའི་སྐབས་ནའང་པོ་ཏི་བཅུ་བས་ལྷག་པར་ཕ་རོལ་པའི་ཕྱོགས་མང་པོ་
དང་༑ རྒྱུད་སྡེའི་ཕྱོགས་ཤིན་ཏུ་མང་བར་དགོངས་ཏེ་འདི་ཙམ་མོ་ཞེས་བཅད་པ་མེད་
དོ༔ །དེ་ནས་ནི་བཞུགས། བཞེངས། གནས་གཞན་དང་གཞན་དག་ཏུ་གཤེགས་བཞུད་
ཅི་མཛད་ཀྱང་
། དུས་ཐམས་ཅད་དུ་གསུང་རབ་ཀྱི་ཚིག་དོན་ལ་ཐུགས་ཀྱི་འཇུག་པ་ཆུ་
བོའི་རྒྱུན་བཞིན་དུ་གྱུར་ཏེ་ཆོས་ལུགས་ཀྱང་འདི་མི་གཟིགས། མ་གཟིགས་ཤེས་བྱ་བ་
མེད༑ དེ་ཐམས་ཅད་ཀྱི་ཚིག་དོན་ཐམས་ཅད་ལ་ཡང་དག་པར་རྣམ་དཔྱོད་སྟོབས་སུ་
གྱུར་པས་དོན་གཅིག་ལའང་ལན་མང་དུ་དཔྱོད་པ་འཇུག །དེའི་སྟོབས་ཀྱིས་འདི་ཙམ་
མཁྱེན་འདི་ཙམ་མི་མཁྱེན་ཞེས་ཞལ་སྔ་ནས་རང་ཉིད་ཀྱིས་ཀྱང་ཚད་བཞག་པ་དཀའ་
312



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
བར་གྱུར་པ་ཡིན།
དེ་ལྟ་བུའི་མཁྱེན་པ་མཐའ་མི་མངོན་པ་དེ་ཡང་སྔོན་གྱི་སྦྱངས་པ་ཆེན་པོ་མང་
དུ་སོང་བའི་མཐུ་དང༌
། སྐུ་ཚེ་འདིར་ཆོས་ཐམས་ཅད་ཀྱི་གནས་ལུགས་དེ་ལ་རྗེན་
འཇུས་མཛད་པའི་སྟོབས་དང་། རྣམ་པར་དཔྱོད་པ་གཞན་པས་ཁྱད་པར་དུ་གྱུར་པའི་
མཐུ་ལས་ཡིན་གྱི། དེའི་ཆེད་དུ་ཡི་དམ་ལ་བསྙེན་པ་བསྐྱལ་བ་ལྟ་བུའི་སྟོབས་ཀྱང་མ་
ཡིན་ནོ། །ལན་ཅིག་སྐྱམ་ཆད་པ་སྟེངས་སུ་བཞུགས་པའི་དུས། དབོན་པོ་ཟླ་གྲགས་པ་
ལ་ཞལ་སྔ་ནས། དབོན་པོ་ཁྱེད་ཀྱིས་ངའི་ཡོན་ཏན་ལ་པོ་ཏི་འདི་ཙམ་ཞིག་ཤེས་པར་
འདུག་ཟེར་བའི་ཚད་ཅིག་ཞོག་གསུང་བས། སངས་རྒྱས་རང་ཡིན་མོད། ངས་ཚད་ག་
ན་ཟིན་ཞུ་བ་ལ། དེ་སྐད་མ་ཟེར་བར་ཚད་ཞོག་གསུང་ཡང་ཁོང་གིས་མ་སྤོབས། འོ་
ན་བཞག་རང་གིས་བཞག་ཅིག །རྩེ་ཐང་ཆེན་པོ་དཔལ་ལྡན་བཟང་པོ་བ་འདི་ཚད་མ་
མཁས་པ་ཡིན་ནམ་གསུང་
། ཁོང་སྤྱིར་སྐུ་ཡོན་ཏན་ཆེ་ཞིང་
། ཁྱད་པར་རྣམ་འགྲེལ་ལ་
མཁས་པ་ཡིན་ཞུ་བར་གདའ་ཞུས་པས། ད་པོ་ཏི་ཤེས་པའི་ཚད་དེ་ལ་ཞོག །དེའི་དབང་
དུ་བྱས་ན་པོ་ཏི་སྟོང་ཙམ་ཞིག་ཤེས་པར་འདུག །རྙིང་མའི་སྐོར་རང་ལའང་དང་པོ་པོ་
ཏི་བཞི་བཅུ་རྩ་ལྷག་ཅིག་ཤེས་ཀྱི་ཡོད་པ་ཡིན་གསུང་
།
དེ་ནས་རིང་ཞིག་ལོན་པ་ན། ལྗང་གི་བཀྲ་ཤིས་དགོན་པར་དགེ་བའི་བཤེས་
གཉེན་དག་ལའང་དེ་དང་རྗེས་སུ་མཐུན་པར་བཀའ་མཆིད་ཀྱིས་རྨེད་པར་མཛད་
ཅིང་༑ དེ་དང་ཧ་ཅང་མི་རིང་བའི་དུས་ཤིག་ཏུ་ངེད་རང་གིས་ཁར་བཏོན་ན་མི་རྣམས་
བདག་ཉིད་སྒྲོག་པར་མཐོང་ནས་མ་དད་པ་མང་དུ་འོང་
། གསུང་རབ་ལ་འཇུག་པའི་
ཤེས་རབ་ལེགས་པར་བྱང་ནས། གང་གི་དོན་ལ་འཇུག་ཀྱང་ཚེགས་མི་སྣང་བས་མི་
གོ་བའི་གསུང་རབ་ཙམ་མི་འོང་པར་འདུག །སྔར་གཅིག་ཀྱང་མཐོང་མ་མྱོང་བའི་ཆོས་
313



ལོ་པཎ་གྱི་རྣམ་ཐར་ཕྱོགས་བསྒྲིགས།
གཅིག་བྱུང་ནའང་དེ་དལ་བྲེལ་རན་པ་ཚར་གཅིག་བཀླགས།
དེ་ནས་པོ་ཏི་དེ་ཞལ་ལྟ་བ་ནས་དེའི་དབུ་ཞབས་ཀྱི་དོན་ཐམས་ཅད་བཤད། དེ་
ནས་དཔེ་ཆ་དེའི་སྟེངས་ནས་འབྲུ་མནན་ཞིང་ལེགས་པར་བཤད་ཐུབ་པར་འདུག །ཚར་
གཅིག་བཀླགས་པ་དེ་སློབ་གཉེར་གྱི་ཚབ་ཡིན་གསུང་
། དུས་དིང་སང་གི་གནས་སྐབས་
ན་ནི། བདག་ནི་སྒྲུབ་ཉམས་ད་ནི་ཅི་བྱ་ཞེས། །འཆི་བའི་ཚེ་ན་བྱིས་པ་མྱ་ངན་བྱེད། །
ཅེས་བྱ་བའི་དུས་ལ་ཁོ་བོ་བབ་འདུག །འགྱོད་པར་བྱས་པ་གཞོན་དུས་སྒལ་ཚིགས་མ་
སྲང་བ་དེ་ཡོད། འོན་ཀྱང་དེ་བཞིན་གཤེགས་པའི་སྙིང་པོ་དག་པར་བྱེད་པའི་ཆོས།
མོས་པ་དང་། ཤེས་རབ་དང་
། ཏིང་ངེ་འཛིན་དང་
། སྙིང་རྗེ་སྟེ་བཞི་གསུངས་པ་ལས་
མོས་པ་ལ་ལག་པ་ཐེབས། དེའི་དོན་གྱིས་ད་ལྟར་ཁྱོད་ཀྱི་མདོ་སྡེ་ཇི་སྙེད་ཅིག་ཀློག་པ་
དེ་ཐམས་ཅད་ལ་མི་གོ་བ་གཅིག་ཀྱང་མི་འོང་བར་འདུག་ཅེས་སློབ་དཔོན་སྨོན་ལམ་
གྲགས་པ་ལ་བཀའ་གནང་། ཡང་དེའི་ཕྱི་ཞིག་ན། བདེ་བར་གཤེགས་པའི་གསུང་རབ་
ལ་མཐའ་ནི་མེད། འོན་ཀྱང་མཐོང་བ་ཐམས་ཅད་ལ་མི་གོ་བ་མི་འོང་པར་འདུག་
གསུང་། ཕ་རོལ་ཏུ་ཕྱིན་པ་དང་གསང་སྔགས་ཀྱི་ཕྱོགས་གང་ལའང་མཁྱེན་པའི་མཐའ་
མི་མངོན་པ་ཡང་རྒྱ་ཇེ་ཆེ། དཔངས་ཇེ་མཐོ། གཏིང་ཇེ་ཟབ་ཏུ་འགྲོ་བར་སྣང་སྟེ། ཞི་
བར་གཤེགས་ཁར་ཡང་
། རྒྱུད་བླ་མའི་འགྲེལ་བཤད་རྩོམ་པའི་སྐབས་ལས་དོན་གྱི་གོ་
བ་ངན་དུ་མ་སོང་བར་འདུག་ཅེས་དང་། སྐབས་སུ་དི་རིང་དེ་བློ་བསྐྱེད་ཆེ་ཞེས་གསུང་
བའང་མང་དུ་གནང་བར་འདུག །
དགེ་བའི་བཤེས་གཉེན་ཁ་ཅིག་ལ་ལོ་མང་དུ་ལོན་ནས་གཞོན་དུས་མཁས་པར་
བསླབ་ཤིང་ཚིག་ཀྱང་བྱང་བར་བྱས་པ་དེ་ཐམས་ཅད་ནོགས་ཏེ་བགྲོས་གླེང་ལ་ལངས་
པའི་ཚེ་གཞུང་གི་འཇོག་ཀྱང་རང་བས་གཞོན་པ་ལ་འབུལ་དགོས་ཤིང་
། ན་ནིང་བར་
314



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
ལེགས་པར་བསླབས་པ་ཡིན་ཏེ་ཟེར་ནས་ཡི་མུག་པའི་གཏམ་དག་གཏོང་བར་བྱེད་
པའང་མཐོང་ངོ༌། །ཞལ་སྔ་ནས་ན་དགུང་ལོའི་ཕུང་པོ་འདི་ཙམ་ཞིག་ལ་ཞབས་བཀོད་
པར་མཛད་ཀྱང་། རྐྱེན་འཛོམ་ན་གསུང་ཐམས་ཅད་ཇེ་གསལ། རྣམ་པར་བཤད་པ་
ཐམས་ཅད་ཇེ་རྒྱས། འབེལ་བའི་བཀའ་མཆིད་ཐམས་ཅད་ཇེ་འཕེལ། རྒྱལ་བའི་གསུང་
རབ་ཐམས་ཅད་ལ་སྣང་བ་ཇེ་ཡངས། ཐ་སྙད་ཀྱི་འཇོག་མཚམས་ཐམས་ཅད་ཇེ་ཕྲ།
གསན་ཞིང་གཟིགས་པ་ཐམས་ཅད་ཇེ་མང་
། ཐུགས་ཀྱི་རྣམ་པར་དཔྱོད་པ་ཐམས་ཅད་
ལ་ཇེ་བརྩོན་དུ་གྱུར་པ་ཡིན་ནོ། །
བདག་གིས་མངོན་དུ་གྱུར་པ་ལ། ཡང་དགོན་ཕོ་བྲང་དུ། ཁོ་བོ་དང་དཀའ་བཅུ་
བ་གྲགས་པ་མཐའ་ཡས་ལ། མདོ་སྡེ་རྒྱན་འགྲེལ་བ་དང་བཅས་པའི་བཤད་པ་རྒྱ་ཆེར་
གནང་བའི་དུས་སུ། དེའི་བྱང་ཆུབ་ཀྱི་སྐབས་དང༌། འཕགས་པ་སངས་རྒྱས་ཀྱི་ས་
མཐུན་པར་ཐུགས་སུ་ཆུད་དེ། ཕྱིས་དེ་གཉིས་ཀྱི་སྦྱར་བཤད་ཀྱི་རྩོམ་པའང་མཛད་པ་
སོགས། ཐུགས་བསྐྱེད་བྱུང་ཚུལ་གསུང་བ་ཐོས་པ་དེས་མཚོན་ནས་བརྗོད་ཀྱིས་མི་ལང་
པ་བྱུང་བ་འདྲའོ། །མདོ་སྔགས་ཀྱི་ཆོས་གསུང་བའི་དུས་ཀྱི་ཀུན་དུ་སྤྱོད་པ་ནི། སྔར་སྔ་
མོའི་དུས་སུ་དབང་མདོར་བསྟན་པ་གསུངས་པའི་ཚེ། དེ་རིང་འདི་ཙམ་ཞིག་གསུང་ངོ་
དགོངས་ཏེ་ཐུགས་ཀྱིས་ལེགས་པར་དཔྱད་པ་རྣམས་ཉན་པ་པོས་སླེབ་པའི་ཚེ་ཁོ་རང་
དང་འཚམས་པ་ཞིག་མ་གཏོགས་མི་འཆར་བར་འདུག་གསུང་།
དུས་ཕྱིས་ཆོས་གསུང་པ་རྣམས་ཀྱང་
། ང་ལ་དེ་རིང་འདི་འདྲ་ཞིག་འཆད། འདི་
འདྲ་ཞིག་མི་འཆད་ཅིག་ཀྱང་མེད། ཁྱེད་རང་ཚོ་ཚོགས་ནས་གང་བབས་པ་དེ་ཡིན།
ཞེས་གསུང་། རེས་ནི་ཤིན་ཏུ་རྒྱས་པ་དང་། རེས་ནི་ངོ་ལོན་ཙམ་གསུང་
། དེའི་དོན་གྱིས་
ད་ལན་གྱི་ཆོས་བབས་པར་འདུག །ད་ལན་མི་བབས་པར་འདུག་ཅེས་བྱ་བའི་གཏམ་
315



ལོ་པཎ་གྱི་རྣམ་ཐར་ཕྱོགས་བསྒྲིགས།
ཡང་གཉུག་མར་གནས་པར་དག་ལ་ཡོད་དེ། ཆོས་གྲྭ་དེ་ན་དགའ་ཚད་པ་རེ་རེ་ཡོད་
ཀྱང་དེས་གསུང་ཆོས་དེ་ས་ལོག་གནམ་ལོག་ཏུ་འགྲོ་བ་དང་
། སྐལ་བ་ངན་པ་གྲིབ་ཀྱི་
ཁུར་བོ་ཁུར་བ་ཞིག་ཡོད་ནས་འཕྲལ་དུ་གསུང་ཡང་འཛར་བ་དང་། བཤད་པ་རྣམས་
ཀྱང་འུར་གདུམ་དུ་འགྱུར། དེ་ལྟ་ན་བཤད་པ་ཐམས་ཅད་གདུལ་བྱ་དང་འཐུན་པ་
རང་འཆར་བ་ཡིན་གྱི། སྣོད་དང་ལྡན་ཡང་རུང་མི་ལྡན་ཡང་རུང་སྟེ། སྟོན་པ་པོ་རང་
གི་བློ་ལ་གང་གནས་པ་དེ་ཉིད་འཆད་པའི་ཚུལ་ལས་འདས་པ་མངའོ། །
གཞན་ཡང་དཔའ་བར་འགྲོ་བའི་ཏིང་ངེ་འཛིན་གྱི་མདོར། རིགས་ཀྱི་བུ་གང་གི་
ཚེ་ཐོས་མ་ཐག་ཏུ་ཆོས་ཀྱི་སྒོའི་ཚིག་གཅིག་གིས་དྲིས་པའི་ལན་རྣམ་པར་ཕྱེ་བྱེདབ་ཁྲག་
ཁྲིག་འབུམ་འགྱུར་དུ། བསྐལ་བའམ་བསྐལ་པ་བརྒྱར་སྟོན་ཡང་ཆོས་ཀྱི་སྒོ་དེའི་ཚིག་
དང་སྤོབས་པ་ཡོངས་སུ་བྲི་བར་ཡང་མི་འགྱུར་བས་ན། དེའི་ཕྱིར་མང་དུ་ཐོས་པ་ཞེས་
བྱའོ། །ཞེས་འབྱུང་བ་དང་རྗེས་སུ་འཐུན་པར་རྒྱུད་བླ་མའི་འགྲེལ་བཤད་རྩོམ་པའི་
སྐབས་སུ། ཚིག་བཞི་པའི་ཚིགས་སུ་བཅད་པ་གཅིག་བསྐལ་པར་གསུངས་ཀྱང་དེའི་
དོན་ཟད་པར་མི་འགྱུར་པའི་སྤོབས་པ་མངའ་བར་སློབ་དཔོན་སྨོན་ལམ་གྲགས་པ་ཡི་
གེ་པ་ཡིན་པས། དེ་ལྟར་གོ་བ་ནི་རྗེ་ཉིད་ཀྱི་བྱིན་བརླབས་སུ་ངེས་སོ་ཞེས། རྗེས་སུ་ཡི་
རངས་པ་སྐྱེས་སོ། །
ཉེར་དྲུག། སློབ་མ་མཆོག་དམན་བར་མའི་སྐལ་བ་དང་འཚམ་
པར་ཆོས་སྟོན་པ་ལ་ངལ་བ་མི་མངའ་བ།
སློབ་མ་མཆོག་དམན་བར་མའི་སྐལ་བ་དང་འཚམ་པར་ཆོས་སྟོན་པ་ལ་ངལ་བ་
316



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
མི་མངའ་བ་ཞེས་པ་ནི། དགུང་ལོ་ཉི་ཤུ་རྩ་དགུ་པ་ལྕགས་ཕོ་བྱི་བའི་ལོ་ཡན་དུ། མཁས་
གྲུབ་ཀྱི་བླ་མ་བཞི་བཅུ་རྩ་གཉིས་ལ་གཏུགས་ནས། མདོ་སྔགས་ཐ་སྙད་ཀྱི་གསུང་རབ་
རྒྱ་ཆེན་པོ་ནི་གསན། རྒྱ་བོད་ཀྱི་བསྟན་བཅོས་མང་དུ་གཟིགས་པ་ལ་ནི་མཐའ་མེད།
ཟབ་ཅིང་རྒྱ་ཆེ་བའི་ཆོས་ལུགས་ཐམས་ཅད་ལ་ཕྱོགས་རིས་སུ་ནི་མི་འབྱེད། བོད་ཡུལ་
འདིར་གྲུབ་མཐའ་སྣ་ཚོགས་ཀྱི་གང་ལའང་ཆགས་སྡང་ནི་ཅུང་ཟད་མི་མངའ། རིགས་
སད་པས་གསུང་རབ་ཀྱི་དོན་ལ་ཐོས་བསམ་གྱི་ཤེས་རབ་ཀྱི་ཀློང་ཆེན་པོ་ནི་རྡོལ། ཆོས་
ཐམས་ཅད་ཀྱི་གནས་ལུགས་ཇི་བཞིན་པ་ལ་བཟོད་པ་ནི་ཐོབ། ཇི་ལྟར་དགོངས་པའི་
གསུང་རབ་ཀྱི་དོན་ཐམས་ཅད་ལུང་དང་རིགས་པས་གཞན་ལ་འདོམས་པ་ལ་སྤོབས་
པའི་འགྲན་ཟླ་ནི་མེད། ཐུགས་ཀྱི་འཇུག་པ་ཐམས་ཅད་གསུང་རབ་ཀྱི་ཚིག་དོན་དུ་
ཤར་བའི་སྣང་བ་ཆེན་པོ་ནི་རྒྱས། འཇིག་རྟེན་འདིའི་ཆེ་ཐབས་ཁོ་ན་སྒྲུབ་པའི་འདུན་
པ་ནི་ངར་སྣབས་བཞིན་དུ་དོར།
མཛད་པ་ཐམས་ཅད་དང་གཞན་གྱི་དོན་ཆེན་པོ་སྒྲུབ་པའི་རྒྱུར་སྤྱོད་པ་ལ་ནི་རེ་
འཇོག་མེད། མཁས་པའི་མདུན་ས་ཐམས་ཅད་དུ་སྐུ་ཡོན་ཏན་གྱི་སྙན་པའི་འོད་དཀར་
གྱིས་ནི་ཁྱབ། སྙིགས་མའི་དུས་འདིར་བསྟན་པར་རིན་པོ་ཆེའི་སྲོག་ཤིང་དུ་གྱུར་པ་གང་
གིས༑ ལོ་དེའི་དབྱར་སྤྱན་གཡས་སུ་སྟོན་པ་རིན་ཆེན་དཔལ་བཟང་ཞེས་བྱ་བ་མི་ཕྱེད་
པའི་གུས་པ་ཅན་གྱིས་གསོལ་བ་བཏབ་པ་ལྟར། ཁོང་གི་སྤྱིལ་པོར་ཉིན་རེ་བཞིན་བྱོན་
ནས༑ དཔལ་དུས་ཀྱི་འཁོར་ལོའི་རྒྱུད་འགྲེལ་ཆེན་དྲི་མ་མེད་པའི་འོད་དང་བཅས་
པའི་བཤད་པ་རྫོགས་པར་གནང་
། ཁོང་ཤེས་རབ་ཆེ་ཞིང་བློ་ལས་སུ་རུང་བསམས་
ལེགས་པར་གོ་ཞིང་ཡོད་ཅེས་བསྔགས་པ་མཛད།
དེའི་དབྱར་མཇུག་རྡོ་རྗེ་འཛིན་པ་བཀྲ་ཤིས་རྒྱ་མཚོ་བས་རྡོ་ཐོག་ཏུ་སྤྱན་དྲངས་
317



ལོ་པཎ་གྱི་རྣམ་ཐར་ཕྱོགས་བསྒྲིགས།
སྒྱུ་འཕྲུལ་ཞི་བ་དང་
། དོང་སྤྲུགས་ཀྱི་དབང་
། ལམ་རྣམས་བཀོད་རྒྱས་པར་གསུངས།
གླང་ལོའི་དཔྱིད་སྤྱན་གཡས་ཀྱི་བྱང་གི་དགོན་པ་སར་པར་བཞུགས་ནས་རྔོ་ཐོག་པ་
སློབ་དཔོན་ཆོས་རྒྱལ་གྱིས་གསོལ་བ་བཏབ་པའི་ངོར་དཔལ་གསང་བ་སྙིང་པོའི་ རྒྱུད་
འགྲེལ་བ་སྤར་ཁབ་དང་བཅས་པའི་བཤད་པ་ལེགས་པར་གནང་དུས། ཆོས་གཏོར་རྒྱ་
མཐོངས་ཀྱི་སྟེང་ཁ་ཅིག་ན་བཤམས་ནས་བསྔོ་ཞིང་ཡོད་པའི་ཚེ་ཁོང་གིས་ཚབ་ཚུབ་
ཅིག་བྱས་བམས་པོའི་མཐུས་རླབས་ཤིག་རྒྱབ་སྟེ་གཏོར་མ་ཤོད་དུ་ལྷུང་
། དེ་ནས་ཆོས་
མ་ཐོན་གྱི་བར་དུ་ངའི་ལུས་ཀྱི་སྨད་ཐམས་ཅད་ཐོར་པ་དམར་པོ་ཞིག་གིས་ཁེངས་
ནས་མ་བདེ་གསུང་
། ཕྱིས་ཀྱང་ཆོས་གཏོར་ལ་ཤིན་ཏུ་གཟིགས་པར་མཛད། སྣང་པ་ཁྲ་
བོར་སྟོན་པ་རིན་ཆེན་དཔལ་བཟངས་ཀྱིས་དུས་འཁོར་ལ་ནན་ཆགས་ཞུ་བ་ཡིན་ཞེས་
པ་ལ། འགྲེལ་ཆེན་གྱི་དབང་ལེའི་བཤད་པ་དང་
། སློབ་དཔོན་ཆོས་རྒྱལ་ལ་གསང་སྙིང་
གི་ལམ་རྣམ་བཀོད་གསུངས།
དེ་ཙ་ན་ཁོ་གཉིས་དང་སློབ་དཔོན་ནམ་ལེགས་ལ་སོགས་པའི་སློབ་མ་སྙིང་ཉེ་
ཞིང་གུས་པ་དེ་འདྲ་བ་ཡོད་དེ་ཁོང་རྣམས་ད་ཤི་བ་གསུང་
། འཇུ་ལྷ་ཁང་སྟེངས་སུ་
གདན་ས་བ་སངས་རྒྱས་རྒྱལ་མཚན་ལ་དུས་འཁོར་གསུང་བར་བརྩམས་པ་ན། ཁོང་
རང་གིས་སྔར་སྟོན་ནག་གྲགས་པ་རྒྱལ་མཚན་པ་ལ་དུས་འཁོར་བསླབས་པས་ཁོང་མ་
དགྱེས་དོགས། དུས་འཁོར་བཤོལ་ནས། བླ་མ་ལྔ་བཅུ་བ་དང་རྩ་ལྟུང་བཅུ་བཞི་པ་རྗེ་
རིན་པོ་ཆེའི་རྣམ་བཤད་ཀྱི་སྟེངས་ནས་གནང་། དགུང་ལོ་སོ་བཞི་པ་ཤིང་སྦྲུལ་ལ་རྒྱུ་
དུར་དུ་ཕེབས།
སློབ་དཔོན་ནམ་མཁའ་ལེགས་པ་ལ་དོན་དམ་བསྙེན་པའི་བཤད་པ་དང་དུས་
འཁོར་རྒྱུད་འགྲེལ་ལེགས་པར་གསུང་པའི་ཚེ། ཁོང་བྲེལ་ནས་ལེའུ་གསུམ་པའི་འཚམས་
318



འགོས་ལོ་ཙཱའི་རྣམ་ཐར་ཞུ་དམར་གྱིས་མཛད་པ།
སུ་འཕྲོར་ལུས་པས་དུས་ཕྱིས་ཁོང་གིས་ཡང་ཞུས་པས་སྔར་ཆགས་མཚམས་སུ་ན་བས་
རྒྱུད་ཆག་ལ་ཤིན་ཏུ་འཛེམ་པ་གནང་
། ཁོང་དང་པོ་རྩིས་ཕྱོགས་གོ་ཡོད་པ། སྐུ་མདུན་
དུ་གཏུགས་སྟེ་ཏེ)སྦྱངས་པས་ཕྱིས་འཁྲུལ་སེལ་ལ་ཤིན་ཏུ་མཁས་པ་ཞིག་བྱུང་
། ལྷ་ཁང་
སྟེངས་སུ་གདན་ས་སངས་རྒྱས་རྒྱལ་མཚན་པས་ཞུ་བ་པོ་མཛད་ནས་ཆོས་རྗེ་རིན་པོ་
ཆེ་ནམ་མཁའ་བློ་གྲོས་པའི་ཞལ་སྔ་ནས་གཙོ་བོར་གྱུར་པའི་བླ་མ་བཀྲས་བསོད་པ།
སློབ་དཔོན་སྟོན་ཉི། སློབ་དཔོན་ལེགས་རྒྱམ། དཔོན་པོ་བསོད་རིན་ལ་སོགས་པ་མང་
པོ་ལ་དུས་འཁོར་རྒྱུད་འགྲེལ་གསུངས། བླ་མ་བཀྲས་བསོད་པས་གསོལ་བ་བཏབ་པས།
བསྐྱེད་རིམ་ཡན་ལག་བཞི་པ་རྩ་འགྲེལ་བརྩམས། གདན་ས་བའི་དོན་དུ་རྒྱུད་བླ་ཐོགས་
མེད་འགྲེལ་བ་དང་བཅས་པ་གསུངས་པས་གདན་ས་པ་ན་རེ། ཐོགས་མེད་འགྲེལ་བ་
འདི་ཆོས་རྒྱ་ཆེན་པོ་ཞིག་འདུག་ཟེར་གསུང་། ངའི་ཆོས་སྐད་རྣམས་ལ་བླ་མ་བཀྲས་
བསོད་པ་དང་གདན་ས་བ་དེ་དགྱེས་པར་བྱེད། ཐུགས་ཀྱང་ཤིན་ཏུ་དག་པ་ཞིག་
ཡོད༑ སྤྱིར་གྱིས་ལྷ་ཁང་སྟེང་པ་ཐམས་ཅད་དམ་ཚིག་རྣམ་པར་དག །དེའི་དོན་གྱིས་
ད་ལྟར་ཡིད་ལ་བྱས་དུས་སུ་ཡང་སྐྱིད་སྣང་ཆེ་བར་འདུག་གསུང་
། གདན་ས་བ་འདིས་
གཞན་ཡང་ཆོས་མང་དུ་ཞུས། རྒྱ་དུར་དུ་སློབ་དཔོན་ཆོས་རྒྱལ་ལ་དབང་མདོར་བསྟན་
གསུངས་ཤིང་
། དོང་སྤྲུགས་ཀྱི་དབང་གནང་པས་ཡེ་ཤེས་པ་ཕེབས།
དགུང་ལོ་བཞི་བཅུ་པ་ཕག་གི་ལོ་ལ་གྲར་གསང་འདུས་གསན་པའི་ཞར་ལ་དགེ་
སྦྱོང་སངས་རྒྱས་ཆོས་རྒྱལ་ལ་དབང་མདོར་བསྟན་རང་གི་ཉམས་མྱོང་དང་དཔེས་
ནས་གསུངས། ཕྱིས་མི་མང་པོ་ལ་ཤུ་རེ་བ་རེ་གསུངས་པས་དགེ་སྦྱོང་བ་ན་རེ། མི་ཁྲིད་
མ་ཉན་པ་དང་ལྷན་དུ་རྒྱུད་ཞུ་བ་འདི་ཐན་ཆེ་བ་ཞིག་འདུག་ཟེར། བཞི་བཅུ་རྩ་གཅིག་
པ་ཆུ་ཕོ་བྱི་བའི་ལོ་ལ་རྩེས་ཐང་གི་ཤར་ཁང་དུ་རྔོ་ཐོག་པ་སློབ་དཔོན་ཆོས་རྒྱལ་ལ་
319



ལོ་པཎ་གྱི་རྣམ་ཐར་ཕྱོགས་བསྒྲིགས།
སོགས་པ་གསུམ་གྱིས་གསོལ་བ་བཏབ་ནས། ཆོས་རྗེ་རིན་པོ་ཆེ་ནམ་པ་ལ་སོགས་པ་
དགེ་བའི་བཤེས་གཉེན་མང་པོ་ལ། དཔལ་དུས་ཀྱི་འཁོར་ལོའི་རྒྱུད་འགྲེལ་ལེགས་པར་
གསུངས། དེ་རྗེས་ཆོས་རྗེ་རིན་པོ་ཆེ་ནམ་པ་དང་སློབ་དཔོན་ཨ་ནནྡ་ལ་སོགས་པ་མང་
པོ་ལ་ཕར་ཕྱིན་གྱི་བཤད་པ་གནང་
།
ཆུ་མོ་གླང་གི་ལོ་ལ་རྒྱལ་བཟངས་སུ་ཆོས་རྗེ་རིན་པོ་ཆེ་ནམ་པ་དང་
། ཆོས་རྗེ་
བསམ་རིན་པ་ལ་སོགས་པ་ཁ་ཡར་ཅིག་ལ་དུས་འཁོར་རྒྱུད་འགྲེལ་གསུངས། དེ་ནས་
རྩེས་ཐང་ཤར་ཁང་དུ་ཆོས་རྗེ་རིན་པོ་ཆེ་ནམ་པའི་དྲུང་ནས་ལ་ཚད་མ་རྣམ་འགྲེལ་
གྱི་རང་འགྲེལ་གཞུང་དུ་མཛད་ནས་བཤད་པ་རྒྱས་པར་གནང་བ་སོགས། ལོ་དེ་ནས་
ས་ཕོ་རྟའི་བར་དུ་ཆོས་མང་དུ་གསུང་
། ཆོས་རྗེ་རིན་པོ་ཆེ་ནམ་པའི་ཞལ་སྔ་ནས་ལ་
བཤད་པ་དང་ལུང་དང་འབེལ་བའི་བཀའ་མཆིད་ཀྱིས་གཏན་ལ་འབེབས་པའི་ཆོས་
སྒོ་མཐའ་དག་ནས་བསྩལ། ས་ཕོ་རྟའི་ལོའི་དཔྱིད་སོས་བཙན་ཐང་གི་ཆོས་འཁོར་གྲོལ་
ནས་བསམ་གཏན་གླིང་དུ་དམར་སྟོན་རྒྱལ་མཚན་འོད་ཟེར་བའི་གསུང་ནས། བདག་
འདིར་ཚོགས་ཀྱི་དགེ་བཤེས་ཀྱི་ནང་ནས་དྲུང་པོ་ཁྱོད་ལ་གུས་པ་ཞིག་བྱུང་བ་ཡིན།
ཆོས་རྗེ་པཎ་ཆེན་ནས་བརྒྱུད་པའི་སྦྱོར་དྲུག་ཅིག་ཞུ་གསུང་བས་ཕུལ།
རྟ་ལོ་དེའི་དགུན་དྭགས་པོ་སྐུ་རབ་ཏུ་ཁྲི་དཔོན་པ་ལ་དཔལ་གསང་བ་སྙིང་
པོའི་རྒྱུད་འགྲེལ་བ་དང་བཅས་པ་དང་། ལམ་རྣམ་བཀོད་ཀྱི་བཤད་པ། དོང་སྤྲུགས་
ཀྱི་དབང་གནང༌། ལུག་ལོའི་དགུན་སྟོན་ཕུག་ཏུ་སློབ་དཔོན་བསོད་བཀྲས་པ་ལ་རྣལ་
འབྱོར་ཡན་ལག་དྲུག་པའི་ཁྲིད་ཡོངས་སུ་རྫོགས་པ་དང་
། སློབ་དཔོན་བསོད་བཀྲས་པ་
ཨ་ཡ་ར་ཁྱི་ལ་སོགས་པ་ལ་དོང་སྤྲུགས་ཀྱི་དབང་དང༌། འབྲུམ་མདར་གཤིན་རྗེ་གཤེད་
དམར་པོའི་དབང་མཛད།
320



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
ལྕགས་མོ་བྱའི་དཔྱིད་ཡར་ལུང་སྣ་མོ་ཆོས་རྫོང་དུ་བཞུགས་ནས། ཆོས་རྗེ་རིན་
པོ་ཆེ་ནམ་པའི་ཞལ་སྔ་ནས་དང་
། ཆོས་རྗེ་རིན་པོ་ཆེ་ལོ་ཆེན་དང་། སྡེ་སྣོད་འཛིན་པ་
མགོན་པོ་རྒྱལ་མཚན་པ་དང་། ཆེན་པོ་བསོད་ནམས་ཡེ་ཤེས་པ་ལ་སོགས་པའི་དགེ་
བའི་བཤེས་གཉེན་མང་པོ་ལ་ཕར་ཕྱིན་གྱི་བཤད་པ་ལ་སོགས་པ་ལེགས་པར་གནང་།
ཆོས་ དུས་མ་ཡིན་པའི་གནས་སྐབས་ཐམས་ཅད་དུ་ཡང་འབེལ་གཏམ་ལ་བརྟེན་ནས་
སྔགས་མཚན་ཉིད་ཀྱི་ཟབ་པ་དང་རྒྱ་ཆེ་བའི་ཆོས་ཀྱི་སྒོ་མཐའ་དག་དབྱེ་བར་མཛད།
འཕགས་ཆེན་བསོད་ནམས་དར་བ་དཔོན་སློབ་ཁ་ཅིག་ཕེབས་ནས་ཕར་ཕྱིན་གསུང་
བའི་ཆོས་གྲར་བཞུགས་ནས་གནས།
དེའི་སྟོན་མཇུག་སྣེའུ་གདོང་སྣང་ཁྲར་དྲུང་བསོད་ནམས་རྒྱལ་མཚན་པ་སྣེའུ་
གདོང་གི་གཉེར་སོ་ན་བཞུགས་པ་ལ་ཕུར་པ་མན་ངག་དྲུག་པ་ལ་སོགས་པའི་དབང་
གནང་། དེའི་དགུན་ཡིད་བཟང་རྩེར་དྲུང་ནས་ཀྱིས་གསོལ་བ་བཏབ་ནས་རྣལ་འབྱོར་
ཡན་ལག་དྲུག་པའི་ཁྲིད་གནང་བ་དང་དུས་མཚུངས་སུ་ཆོས་རྗེ་རིན་པོ་ཆེ་ནམ་པ་ལ་
སྦྱོར་དྲུག་གི་ཁྲིད་བསྩལ། དེའི་ཚེ་དགེ་བཤེས་བཀྲས་བཟངས་ཀྱིས་ཁྲིད་ཞོར་ཡང་དང་
ཡང་དུ་ཞུས་ནའང་། སྣོད་དང་མི་ལྡན་པར་གཟིགས་ནས་གསུང་འཇམ་པོས་བཟློག་
པར་མཛད། རྩེས་ཐང་གི་དགེ་བའི་བཤེས་གཉེན་སྡེ་སྣོད་འཛིན་པ་ཤིན་ཏུ་མང་པོ་ལ།
དཔལ་དུས་ཀྱི་འཁོར་ལོའི་དབུ་ཞབས་ཀྱི་དོན་ཐམས་ཅད་ཟིན་ཐུན་དུ་གནང་
།
ཆུ་ཕོ་ཁྱིའི་ཕོ་ལོ།དཔྱིད་ཟླ་འབྲིང་པོ་ནས་ཆོས་ཀྱི་རྒྱལ་པོ་གྲགས་པ་འབྱུང་གནས་
པའི་བཀའ་ལུང་གིས་རྒྱལ་བཟངས་སུ་དགེ་འདུན་རྣམས་ལ་ཕོགས་དང་མང་ སྐོལ་
ལ་སོགས་པའི་མཐུན་པའི་རྐྱེན་བཟང་པོ་སྦྱར་ནས། སློབ་དཔོན་རིན་པོ་ཆེ་ཡེ་ཤེས་རྒྱ་
མཚོ་བའི་དྲུང་ནས་གཙོ་བོར་གྱུར་པའི་དགེ་བའི་བཤེས་གཉེན་སྡེ་སྣོད་འཛིན་པ་ཤིན་
321



ལོ་པཎ་གྱི་རྣམ་ཐར་ཕྱོགས་བསྒྲིགས།
ཏུ་མང་བའི་དཔེ་འགྲེམ་དགུ་བཅུ་རྩ་ལྷག་པ་ཞིག་ལ། དཔལ་དུས་ཀྱི་འཁོར་ལོའི་
འི་རྒྱུད་
འགྲེལ་ཆེན་དྲི་མེད་འོད་དང་བཅས་པ་ཤོང་འགྱུར་གྱི་སྟེངས་ནས་བཤད་པ་ཡོངས་
སུ་རྫོགས་པ་དང༌། དེའི་ཞོར་ལ་དགེ་བའི་བཤེས་གཉེན་རགས་བསྡུས་ཤིག་ལ་མངོན་
རྟོགས་རྒྱན་འགྲེལ་པ་དང་བཅས་པའི་བཤད་པ་ལེགས་པར་གནང་
། དེ་རྗེས་ཀྱི་ཆུ་
མོ་ཕག་ལ་སློབ་དཔོན་ཨཱ་ནནྡ་པ་ལ་སོགས་པའི་དགེ་བའི་བཤེས་གཉེན་མང་པོ་ལ་
བརྟགས་གཉིས་བཤད་པ་དང་དུས་མཚུངས་སུ་མདོ་སྡེ་རྒྱན་གྱི་བཤད་པ་མཛད། སློབ་
དཔོན་ཨཱ་ནན་པས་རྒྱུད་གསུམ་གསང་བ་འདྲ་བ་ཞིག་བརྟག་གཉིས་ལའང་བརྩོམ་
པར་གསོལ་བ་བཏབ་སྟེ་མ་གྲུབ་གསུང་། རྩིས་ལ་འཁྲུལ་པ་སེལ་བ་ཡང་ལོ་དེ་ལ་
བརྩམས། དབུ་མ་འཇུག་པའི་ཊཱི་ཀ་རྩོམ་པ་མཛད་པའི་ཚེ་འཕགས་པ་བསོད་བཀྲས་ན་
རེ༑ རྩོམ་བསྟན་དེ་གཟབས་ནས་བྲི་བ་ཞུ། དེ་ལ་གཞན་བཞེངས་མཁན་ཨེ་ཡོང་མི་ཤེས་
སོ་ཟེར་བས། ཊཱི་ཀ་སྐུལ་མཁན་གྱི་གཏམ་གྱི་ལ་ཉེ་ཞན་དགོངས་ནས་རྩོམ་འཕྲོར་སྐྱུར།
དེ་རྗེས་གཞན་གྱིས་བསྐུལ་ནས་རྩོམ་པར་བརྩམས་པ་ན། དང་པོའི་རྟེན་འབྲེལ་གྱིས་
ཐུགས་ལ་མི་འཆར་བ་འདུག་གསུང་
།
དེའི་དགུན་ཁམས་ནས་སྒོམ་སྡེའི་དགེ་བཤེས་དབང་ཕྱུག་ལེགས་པ་ཞེས་བྱ་
བས་ཞབས་ལ་གཏུགས་ནས་ཁོང་ལ་གསང་སྙིང་ལ་སོགས་པའི་རྙིང་མའི་སྐོར་མང་དུ་
གསུངས། རྒྱུད་གསུམ་གྱི་གསང་བ་རྣམ་པར་ཕྱེ་བའི་བཤད་པ་ཡང་མཛད། ཆོས་ཐུན་
གྱི་དུས་མ་ཡིན་པའི་བར་སྟོངས་རྣམས་སུ་འབེལ་གཏམ་མང་དུ་གནང་བས་ཁོང་ཡང་
ཤེས་རབ་ཆེ་ཞིང་ཞེ་བཞུན་པའི་སྟོབས་ཀྱིས། ཟབ་པ་དང་རྒྱ་ཆེ་བའི་ཆོས་སྒོ་མཐའ་
དག་ལ་ཤེས་པའི་སྣང་བ་ཆེན་པོ་སྐྱེས་ནས་དུས་རྟག་པར་དྲི་གཏུག་འབའ་ཞིག་བྱེད་
ཁོང་ན་རེ། ཁྱེད་ལ་མཁས་པ་འདི་འདྲ་བའི་སྐུ་ཡོན་ཏན་འོང་བ་འཆད་ཉན་མ་མཛད་
322



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
པར་འགོལ་ས་རྣམས་སུ་བཞུགས་ནས་གསུང་རབ་ལ་ལེགས་པར་སྦྱངས་པས་བྱུང་བར་
འདུག་ཟེར།
རྙིང་མའི་སྐོར་གསུང་དུས་འབེལ་གཏམ་གྱི་སྐབས་སུ། རོང་ཟོམ་ཆོས་བཟངས་
ཀྱི་འཆད་ལུགས་དང་བཞེད་པ་རྣམས་ལ་ཐུགས་རྩིས་ཆེ་བར་མཛད་པས། ཁོང་ན་
རེ; རོང་ཟོམ་འདི་ཙམ་གྱི་མཁས་པ་ཆེན་པོར་མ་བསམས། ངེད་ཀྱི་ཁམས་ནའང་ཁོང་
གི་རྩོམ་པ་མང་དུ་ཡོད་ཟེར། ཁོང་གི་དད་པ་དང་ཁམས་གཤིས་དང་ཡོན་ཏན་དང་
ཤེས་རབ་རྣམས་ལ་ཐུགས་ཤིན་ཏུ་དགྱེས། ཁོང་ལ་རྒྱུད་གསུམ་གསང་བ་གསུངས་པའི་
ཚེ༑ རི་ཞིག་ནས་ཆུ་བོ་ཧ་ཅང་ཆེ་བ་མ་ཡིན་ཆུང་ངུ་ཡང་མིན་པ་ཞིག་བབ་ནས། དེའི་
རྒྱུན་མ་ཆད་པར་ཕྱིའི་རྒྱ་མཚོ་ཆེན་པོར་འདྲེས་འགྲོ་བའི་མནལ་ལམ་ཞིག་ཀྱང་བྱུང་
བས་དེ་འཕྲིན་ལས་ཀྱི་རྟགས་སུ་འདུག་གསུང་
། ཁོང་གི་ཞར་ལ་གུང་རུ་དབོན་པོས་
ཀྱང་གསང་སྙིང་སྤར་ཁབ་ལམ་རྣམ་བཀོད་རྣམས་ཞུས། ཁོང་གིས་ཅི་ཡང་མ་གོ་བ་ལ་
དབང་ཕྱུག་ལེགས་པ་ན་རེ། ཁྱེད་དེ་ཙུག་མ་བྱེད། འདི་དབུས་གཙང་གི་མཁས་པ་ཆེན་
པོ་རྣམས་རྡུགས་པའི་འཕྲང་དུ་འདུག་པ་ཟེར། དེ་རེས་ཆོས་གཏོར་གཙུགས་ནས་ཉིན་
རེ་བཞིན་སྒྲོན་པ་ལ་འབུ་དུམ་ཞིག་བྱུང་བས། དེ་ཕྱིན་ཆད་ཆོས་གཏོར་ཉིན་རེ་བཞིན་
བཤམས་ནས་ཆོས་ཐུན་གྲོལ་འཕྲལ་དུ་གཤེགས་པར་མཛད་པ་ཡིན།
དེའི་སྐབས་ཤིག་ན་སྐུ་མཚམས་དམ་པར་བཞུགས་པ་ཞིག་ལ་ཆོས་རྗེ་འཕགས་
ཆེན་བསོད་ནམས་དར་བ་དགེ་འདུན་དང་བཅས་པ་ཕྱག་འབུལ་དུ་བྱོན་པས། དེ་མ་
ཁད་མ་མཇལ་བར་དཔོན་སློབ་སྐྱམ་གྱི་བྱ་འུག་མ་ན་བཞུགས་པའི་སར་སྐུ་ མཚམས་
དཀྲོལ་ནས་ཐེགས། དགེ་འདུན་རྣམས་ལ་མང་ཇ་སྐོལ། འཕགས་ཆེན་པའི་གསུང་ནས།
རྙིང་མ་བ་ལ་ཀ་དག་དང་ལྷུན་གྲུབ་ཟེར་བའི་ཆོས་སྐད་འདུག་པ་ཅི་ལ་ཟེར་བ་ལགས་
323



ལོ་པཎ་གྱི་རྣམ་ཐར་ཕྱོགས་བསྒྲིགས།
གསུངས་པས། དེའི་ལན་ལེགས་པར་བཏབ། ཤིང་ཕོ་བྱི་བའི་ལོ་ཟླ་བ་གསུམ་པའི་ནང་
དུ་ཆོས་རྗེ་སེམས་དཔའ་ཆེན་པོ་མཇལ་དུ་མདོ་སྔགས་གླིང་དུ་ཐེགས་ནས། སྐུ་མདུན་
དེའི་དགེ་བའི་བཤེས་གཉེན་དཀའ་བཞི་བ་ཆོས་རྒྱལ་བ་ལ་སོགས་པ་དང་འབེལ་
གཏམ་མང་དུ་མཛད། སེམས་དཔའ་ཆེན་པོའི་གསུང་ནས་ཁྱེད་ལ་ཙན་དན་གྱི་ཕྲེང་བ་
ཞིག་ཡོད་ན་སློང་གསུང་བས་ཕྱིས་གཅིག་འབུལ་དུ་བསྐུར་བས་ཐུགས་དགྱེས་པར་བྱུང་
།
སྐུ་ལུས་ཀྱི་འབྱུང་པ་རྣམས་བསྡུས་པས་ཡུན་དུ་མི་བཞུགས་པར་འདུག་ཅེས་སྨྲས་ཏེ། དེ་
རྗེས་ཟླ་བ་བདུན་པ་ལ་གཤེགས་གསུང་
།
དེ་ནས་འཕྱོས་ཀྱི་ཕུ་འཛལ་རྫོང་དུ་བཞུགས། ནུབ་ཅིག་འཇའ་དཀར་པོ་གཟིགས་
པས་འདི་མཐོང་བ་འཆི་ལྟས་སུ་བཤད་དགོངས་པ་བྱུང་སྟེ་ཕྱིས་གོང་ནས་གཤེགས་
པའི་ལྟས་སུ་འདུག་གསུང་
། དེའི་སྟོན་སྲིན་ལུང་དུ་བཞུགས། དེ་ནས་སྣེའུ་གདོང་རྩེར་
ཕེབས་པ་ན་གོང་གི་བཀའ་ལུང་ལ་ཁར་སང་བར་ངེད་ཀྱིས་ཕྱག་ཆེན་ཞུས་པ་ཡིན་
པས། དོ་ནུབ་ཕྱག་རྒྱ་ཆེན་པོའི་འབེལ་གཏམ་གྱིས་གསུངས་ནས་དགེ་བའི་བཤེས་གཉེན་
རྣམས་ཀྱིས་འབེལ་གཏམ་མཛད་པའི་ཚེ། བདག་ད་ལྟར་ཞལ་སེ་ལྷག་གེ་བ་འདི་ཁ་
ཕྱག་རྒྱ་ཆེན་པོར་འདོད་པ་ཡིན་བྱས་པས། ཁ་ཅིག་དེ་ལ་མ་ཤེས་པར་ངན་དུ་སྨྲ་བ་
ཡང་བྱུང་།
དེ་ནས་གོང་ནས་བསྙེལ་ནས་རེ་ཤིག་གི་བར་དུ་རྩེར་བཞུགས། དེ་རྗེས་བསམ་
གཏན་གླིང་དུ་སྐུ་མཚམས་མཛད། གླང་ལོ་ལ་འཇུ་ལྷ་ཁང་སྟེངས་སུ་བཞུགས། སྟག་ལོ་
ལ་ཡིད་བཟང་རྩེར་ཚིག་གསལ་ནག་འབྱམ་གྱི་བཤད་པ་ལེགས་པར་གནང་
། དེའི་སྟོན་
དབུ་མ་ལ་འཇུག་པའི་བཤད་པ་དགེ་བའི་བཤེས་གཉེན་མང་པོ་ལ་གསུངས
། ཆོས་རྗེ་
རིན་པོ་ཆེ་ལོ་ཆེན་པའི་ཞལ་སྔ་ནས་ལ་བརྟག་གཉིས་ཀྱི་བཤད་པ་གནང་བས། ཁོང་
324



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
གིས་གསང་སྔགས་ཀྱི་སྐུ་ཡོན་ཏན་གྱི་གཞི་དེར་ཐིངས་པ་ཡིན་གསུང་ཞིང་། སྐབས་
འདི་སྐོར་དུ་རྩེ་ཐང་ནས་དྲུང་གདན་ས་བ་སྐུ་ཁམས་མ་བདེ་བས་དེའི་བྱིན་བརླབས་
ལ་ཕེབས་དགོས་གསུང་ནས། ཆོས་རྗེ་རིན་པོ་ཆེ་ལོ་ཆེན་གྱིས་ལྗང་ཕོ་བྲང་དུ་བྱོན་པ་ལ་
དང་པོར་ཤར་ཁང་དུ་བཞུགས་ནས་སློབ་གཉེར་མཛད་ལུགས། མཆེད་གྲོགས་རྣམས་ཀྱི་
ཐད་དུ་འགྲོགས་ཚུལ། དེ་ནས་སྐུ་ཡོན་ཏན་བཅད་རབས། དེ་རྗེས་རྒྱ་དུར་དུ་བཞུགས་
པ་ལ་སོགས་པ་རྒྱས་པར་བསེད་ཅིང་དེའི་ཞབས་ཏོག་ག་ན་འགྲུབ་གསུངས་པས་ཆོས་
རྗེ་ལོ་ཆེན་པ་ཁོང་རྒྱུ་ཆུ་ལྷུག་པ་ཞིག་བྱུང་བ་ཡིན་གསུང་
།
ཡོས་ཀྱི་ལོ་ལ་ཆོས་རྗེ་རིན་པོ་ཆེ་ལོ་ཆེན་པའི་ཞལ་སྔ་ནས་ལ། དཔལ་དུས་ཀྱི་
འཁོར་ལོའི་རྒྱུད་འགྲེལ་གྱི་བཤད་པ་དང་སེམས་འགྲེལ་སྐོར་རྣམས་གནང་
། འབྲུག་ལོ་
ལ་ལྗང་ཕོ་བྲང་དུ་བཞུགས་ནས་ཆོས་རྗེ་རིན་པོ་ཆེ་ནམ་པའི་ཞལ་སྔ་ནས་དང་
། ཆོས་
རྗེ་ལོ་ཆེན་པའི་ཞལ་སྔ་ནས་རྣམ་པ་གཉིས་གཙོ་བོར་གྱུར་པའི་ཕྱགས་ཕྱིར་སློབ་དཔོན་
གཞོན་དབང་པ་ཡང་ཚུད་ནས་དཔོན་སློབ་གསུམ་ལ་གསང་འདུས་འགྲེལ་པ་སྒྲོན་
གསལ་གྱི་བཤད་པ་དང་རིམ་ལྔ་སྤྱོད་བསྡུས་རྣམས་གནང་སྟེ། དེའི་ཚེ་ངས་ཁོང་གཉིས་
ལ་རིན་པོ་ཆེ་ལྟ་བུའི་གང་ཟག་ཏུ་ངོས་བཟུང་ནས་ངེས་དོན་གྱི་བཤད་པ་བྱ་རྒྱུ་ཐམས་
ཅད་བྱས་པ་ཡིན། ངེས་དོན་གྱི་ཆོས་སྐད་ཞིབ་མོ་རྣམས་གཞན་དུ་དེ་ཙམ་ཁྱབ་བརྡལ་
ནས་བཤད་པ་མེད་གསུང་། དེ་རེས་སྔར་མ་གསུངས་པའི་ཆོས་མང་དུ་གསུངས་ཡོད་
པར་འདུག་ཟེར་བའི་གཏམ་ཡང་ཡོད། དེའི་དབྱར་ནས་གདན་ས་ཐེལ་དུ་ཐེགས
། ཁྲི་
ཁང་འོག་མར་བཞུགས་ཏེ་གནས་འདི་གཉིས་སུ་ཡེ་ཤེས་ཞབས་ལུགས་དང་། གསང་
སྙིང་འགྲེལ་པ་ལམ་རྣམ་བཀོད་ཀྱི་བཤད་པ་རྒྱས་པ། གཡུང་སྟོན་པའི་ཊི་ཀ་མདོ་
དགོངས་འདུས་ལ་སོགས་པའི་གསང་སྔགས་རྙིང་མའི་སྐོར་མང་པོ་དང་བཅས་པ་
325



ལོ་པཎ་གྱི་རྣམ་ཐར་ཕྱོགས་བསྒྲིགས།
ལེགས་པར་གསུངས།
དེའི་སྟོན་མཇུག་ཡིད་བཟང་རྩེར་རྩེ་ཐང་གི་སྡེ་སྣོད་འཛིན་པ་ཤིན་དུ་མང་བ་
ལ་མངོན་རྟོགས་རྒྱན་འགྲེལ་ཆུང་དང་བཅས་པའི་བཤད་པ་བརྒྱད་སྟོང་འགྲེལ་ཆེན་
དང་ཉི་ཁྲི་སྣང་བ་གཙོ་བོར་བཟུང་ནས་རྒྱ་ཆེན་པོ་གསུངས། གསན་པ་པོ་ཐམས་ཅད་
ཆོས་བགྲོ་བ་ལ་བརྩོན་པ་དང་ལྡན་པར་གྱུར། ཁྱད་པར་སྡེ་སྣོད་འཛིན་པ་ཆེན་པོ་ནམ་
རིན་པ་དཔོན་སློབ་པས་ལེགས་པར་བརྩིས་པས། སྐབས་བཞི་པ་ཡན་ལ་མི་གཞན་དང་
བཤད་སྲོལ་མི་གཅིག་པའི་གྲུབ་པའི་མཐའ་ཁྱད་པར་དུ་གྱུར་པ་ལྔ་བཅུ་རྩ་དྲུག་བྱུང་
ཟེར; ཆོས་ཇ་སྐོལ་མཁན་ཡང་སུམ་བཅུ་ཙམ་བྱུང༌
། ཚད་མ་རིགས་ཐིགས་ཀྱི་བཤད་པ་
ཡང་གནང་། སློབ་དཔོན་ནམ་མཁའ་ལེགས་པས་གསོལ་བ་བཏབ་ནས་དཔལ་མཁའ་
སྤྱོད་པའི་ཆོས་དྲུག་ཆེན་མོ་གསུངས།
དེའི་དཔྱིད་རིན་པོ་ཆེ་ཀུན་བཟང་རྩེ་པས་གསོལ་བ་བཏབ་པའི་ངོར་ལྷ་ཁང་
སྟེངས་སུ་དགེ་བའི་བཤེས་གཉེན་མང་པོ་ལ་རྒྱུད་གསུམ་གྱི་གསང་བ་རྣམ་པར་ཕྱེ་
བའི་བཤད་པ་སྔོན་དུ་འགྲོ་བའི་དཔལ་དུས་ཀྱི་འཁོར་ལོའི་རྒྱུད་འགྲེལ་གྱི་བཤད་པ་
ཡོངས་སུ་རྫོགས་པ། སྤྱི་ཆོས་སུ་སྐྱ་སེར་ཤིན་ཏུ་མང་བ་ལ་པོ་ཏོ་བའི་བེའུ་བུམ་སྔོན་པོ་
རྩ་འགྲེལ་དང༌། བཤེས་གཉེན་རྣམས་ལ་སེམས་འགྲེལ་སྐོར་གཞན་རྣམས་ཀྱང་གནང་
།
དེའི་དབྱར་སྨད་འཕྱོས་ཀྱི་བདེ་བ་ཅན་དུ་དཔོན་སློབ་འགའ་ཞིག་གིས་བཞུགས། ཟབ་
པ་དང་རྒྱ་ཆེ་བའི་གསུང་སྒྲོས་ཀྱི་བདུད་རྩིས་བློ་གྲོས་ཀྱི་བུམ་པ་ལེགས་པར་བཀང་
ནས་གཞན་ལ་རྗེས་སུ་ཟློས་པ་པོ་སློབ་དཔོན་གཞོན་དབང་པ་དང་
། ཐུགས་རབ་ཕུན་
སུམ་ཚོགས་ཤིང་དད་པ་དང་མི་གཞིས་ཞབས་ཀྱི་པདྨར་འདུད་པ་ལ་ཟོལ་མེད་པའི་
ཀུན་དུ་སྤྱོད་པ་ཅན་ཐར་གླིང་གདན་ས་བ་རྡོ་རྗེ་བསོད་ནམས་ལ་སོགས་པ་ལ། འགྲེལ་
326



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
ཆེན་དྲི་མེད་འོད་ཀྱི་རྒྱུད་ལ་མ་ཟུག་པ་ཡན་གྱི་མདོར་བསྡུས་རྣམས་ལ་མཛུབ་ཁྲིད་
དང་༑ དགེ་བའི་གཤེས་གཉེན་ཨ་ཏི་ཤ་ལ་སོགས་པ་ལ་བསླབ་པ་ཀུན་ལས་བཏུས་པའི་
བཤད་པ་གནང་།
དེའི་སྐབས་སུ་དཔོན་སློབ་འགའ་ཤས་ཀྱིས་གྲུབ་ཐོབ་བསྲུང་པའི་སྒྲུབ་གནས་སྐྱི་
ཚང་སྐྱི་མོ་བྲག་གཟིགས་སུ་བྱོན་པས་བྱིས་པ་ལོ་བཅུ་གཅིག་ལོན་པ་ཞིག་འདུག་པ་ལ་
དྲི་རྟོག་མང་དུ་གནང་བས། ཁོང་རང་གི་བླ་མ་གོང་མ་རྣམས་ཀྱི་རྣམ་ཐར་ཐོར་རེ་བ་
ཡང་ཞུ་རྒྱུ་འདུག །གཞན་ཡང་དྲི་བཤད་མང་དུ་མཛད་པས་ཁོང་ན་རེ། ལྷ་བསྒོམས་པ་
འདིས་རང་འཁོར་བ་ལས་མི་གྲོལ་བ་འདྲ་ཟེར་བས་ཡ་མཚན་ཞིང་བློས་མི་འཁྱུད་པའི་
ཐུགས་དགོངས་འཁྲུངས། ཁྱོད་རང་ངའི་ཕྱིར་ཕྱིན་པ་འཐད་གསུངས་པས། ཕྱིན་ཆོག་
ཟེར་ནས་འགྲོ་གྲབས་བྱས་པས་ཁོང་རང་གི་ཁུ་བོ་དེས་མ་བཏང་
། དེས་རྗེས་སུ་རྟེན་
འབྲེལ་ལ་གནོད་པར་བྱུང་གསུང་སྟེ། བྱིས་པ་དེ་ནི་ཕྱིས་ལྷུན་བདེ་རབ་འབྱམ་པ་ཡིན་
ནོ༑ །དེའི་དགུན་རྩེ་ཐང་དུ་རྒྱུད་བླ་ཐོགས་མེད་འགྲེལ་ཆེན་གྱི་སྟེངས་ནས་དགེ་བའི་
བཤེས་གཉེན་མང་པོ་ལ་གསུངས། ཕར་ཕྱིན་གྱི་དོན་བདུན་བཅུ་ཡན་ལ་བཤད་པ་དང་
།
ཐོགས་ཤིག་ལ་གསང་འདུས་རིམ་ལྔའི་བཤད་པ་ཡང་གནང་
།
དགུང་ལོ་ལྔ་བཅུ་རྩ་གསུམ་པ་ལྕགས་ཕོ་རྟའི་ལོའི་དཔྱིད་ཟླ་འབྲིང་པོ་ལ། དགེ་
བའི་བཤེས་གཉེན་མང་པོ་ལ་དབུ་མ་འཇུག་པའི་བཤད་པ་རྒྱས་པར་མཛད། འོལ་ཁའི་
དུས་གཟིངས་ཀྱིས་ཟིང་གིས)བྱང་སྲིད་མི་དཔོན་བསམ་རིན་པ་ལ་སྣེའུ་གདོང་དུ་ནག་
ཐུག་སྲོག་དང་འབྲལ་བའི་ལུང་བུད་པ་ལ་ཞུ་བ་མཛད་པས་སྲོག་བསྐྱབ་ཐུབ། ཆོས་རྗེ་
རིན་པོ་ཆེ་ལོ་ཆེན་པའི་ཞལ་སྔ་ནས་བཙན་ཐང་དུ། རྗེ་བཙུན་བྱམས་པའི་གསེར་སྐུ་
རབ་ཏུ་གནས་པ་མཛད་པའི་ཚེ་ངས་ཀྱང་ཆོ་ག་འདྲ་བ་ཞིག་བྱེད་ལོ་ཙམ་བྱས། ཁོང་
327



ལོ་པཎ་གྱི་རྣམ་ཐར་ཕྱོགས་བསྒྲིགས།
ལ་
གིས་ཕྱག་རྡོར་འཆི་བདག་འཇོམས་པའི་སྒོ་ནས་རབ་གནས་མཛད། ལྷ་ལ་ཡེ་ཤེས་པ་
ཐུགས་ཀྱི་སྟོབས་བསྐྱེད་ནས་འབེབས་ཤིང་འདུག་པས། ང་ལ་བྱིན་རླབས་ལེགས་པ
བབས་བྱུང་། དང་པོ་ནས་གཞན་དང་མི་མཉམ་པ་ཞིག་ཡོད་པ་ཡིན་གསུང་།
དེའི་དབྱར་སྟོད་ནས་དགེ་བའི་བཤེས་གཉེན་ཤིན་ཏུ་མང་པོ་ལ་བསླབ་པ་ཀུན་
ལས་བཏུས་པ། མདོ་སྡེ་རྒྱན། ཆེད་དུ་བརྗོད་པའི་ཚོམས། དཔའ་བོའི་སྐྱེས་རབས། སྤྱོད་
འཇུག་རྣམས་དང་། རྗེའི་ལམ་རིམ་ཆུང་པ་ཡང་གནང་
། རྡོ་རྗེ་འཛིན་པ་རྡོ་རྗེ་བཟང་
པོ་བ་དང་ཆེན་པོ་བསོད་ཡོས་པ་ལ་སོགས་པའི་དགེ་བའི་བཤེས་གཉེན་མང་པོ་ལ་
བརྟག་གཉིས་ཀྱི་བཤད་པ་དང་གུར་དང་གནད་བཞིའི་ལུང་ལ་སོགས་པ་མཛད།
དེ་ནས་རྡོའི་མཐོང་སྨོན་དགོན་པར་ཐེགས་ནས། ཆེན་པོ་དཔལ་འབྱོར་རྒྱུ་མཚོ་
བའི་དྲུང་དཔོན་སློབ་གཙོ་བོར་གྱུར་པའི་དགེ་བའི་བཤེས་གཉེན་ཐོགས་ཤིག་ལ
དཔལ་དུས་ཀྱི་འཁོར་ལོའི་རྒྱུད་འགྲེལ་གྱི་བཤད་པ་ཤིན་ཏུ་རྒྱས་པར་གསུངས། ཁོང་
ལས་དྲི་བ་ལ་མཁས་པ་མེད་གསུང་ཤིན་ཏུ་དགྱེས་པར་བྱུང་ཞིང་
། དུས་དང་གནས་
སྐབས་ཐམས་ཅད་དུ་འབེལ་གཏམ་ཁོ་ནས་དུས་འདའ་བ་ཡིན། བེའུ་བུམ་སྔོན་པོ་ལ་
སོགས་པ་གསན་ནས་ཁོང་རང་གི་གྲྭ་པ་རྣམས་ལ་གསུང་བ་ཡང་མཛད།
ལྕགས་མོ་ལུག་གི་ལོའི་དབྱར་ལྷ་ཁང་སྟེངས་སུ་ཚོགས་པ་སྤྱི་པ་རྣམས་དང་སྐྱ་
ནག་སུ་འོང་ལ་བཅོམ་ལྡན་རལ་གྲིས་བསྒྲིགས་པའི་སྐྱེས་རབས་གསུངས། དེར་མཚན་
མ་ངན་པ་ཅུང་ཟད་ཅིག་གཟིགས་ནས་རིམ་གྱིས་རྩེས་ཐང་དུ་ཕེབས། སྟོན་མཇུག་འོན་
གྱི་དཔལ་རིང་ཆོས་གསུང་བའི་དགོངས་པ་གནང་བ་ཆབ་མ་འཕྲོད་ནས་སུམ་པ་གྲོང་
དུ་ཆོས་གཞི་འཕོས་ནས་ཆེན་པོ་དཔལ་འབྱོར་རྒྱ་མཚོ་བ་ལ་སོགས་པའི་དགེ་བའི
བཤེས་གཉེན་མང་པོ་ལ་གསང་འདུས་འགྲེལ་པ་སྒྲོན་གསལ་དང་
། རིམ་ལྔ་དང་སྤྱོད་
328



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
བསྡུས་ཀྱི་བཤད་པ། ཁ་ཅིག་ལ་སྙིང་པོ་དོན་གསུམ་ཡང་གསུངས།
དེའི་དགུན་ནས་ཆོས་སྡིངས་སུ་གཡུ་ལོ་བཀོད་པར་སྐུ་མཚམས་ཤིན་ཏུ་དམ་
པར་མཛད་དེ་སྤྲེའུ་ལོའི་དཔྱིད་ཀྱི་བར་བཞུགས། སོས་ཀ་སྣེའུ་གདོང་རྩེར་ཕེབས། གོང་
ནས་ཀྱི་བཞེད་པ་སྐོར་བའི་ཕྱིར་ཟླ་གཉིས་ཙམ་བཞུགས། དབྱར་རྩེ་ཐང་དུ་དགེ་བའི་
བཤེས་གཉེན་སྡེ་སྣོད་འཛིན་པ་བརྒྱར་ཉེར་གཅིག་ལ་རྒྱུད་གསུམ་གྱི་གསང་བ་རྣམ་
པར་ཕྱེ་བ་བཤད་པ་ཤིན་ཏུ་རྒྱས་པར་གསུངས་ཤིང་
། དགེ་འདུན་རྣམས་ཀྱིས་ཀྱང་སྐྱར་
ཆག་ལ་དོ་དམ་ཆེན་པོ་མཛད། ཆོས་དབྱིངས་བསྟོད་པ་གསར་འགྱུར་དང་། བཟང་སྤྱོད་
སྨོན་ལམ་ལ་བཤད་པ་གནང་། སྒྲོན་གསལ་པར་མ་ལ་འགྱུར་གསར་མཆན་དུ་བཏབ།
ཟླ་བ་བརྒྱད་པ་ནས་པཎ་ཆེན་རིན་པོ་ཆེ་སྤྱན་འདྲེན་དུ་གཙང་ཕྱོགས་སུ་ཐེགས་
པའི་ལམ་དུ་ཆོས་འབྲེལ་མང་དུ་གསུངས། བྱ་ལོའི་དབྱར་ར་ལྔ་རབ་འབྱམས་པ་དཔལ་
འོད་ལ་སོགས་པ་ལ་མཚམས་སྦྱོར་ལྔ་པའི་ས་རིས་བཏང་
། གླིང་དཀར་ཆོས་མཛད་པ་
ལ་བྱང་ཆུབ་མཆོག་ཏུ་ཐུགས་བསྐྱེད་པ་སེམས་ཙམ་ལུགས་དང་དབུ་མ་ལུགས་གཉིས་
ཆོས་རྗེ་རྒྱལ་སྲས་པའི་ཆོ་གའི་སྟེང་ནས་དབོག་པར་མཛད། ཆུ་མོ་བྱའི་ཟླ་བ་བཅུ་པ་
ལ་རྩེས་ཐང་དུ་ཕེབས། དེའི་ཚེ་གླང་ཐང་སྤྱན་སྔ་ཀུན་དགའ་རྡོ་རྗེ་བ་ལ་གསང་འདུས་
སྒྲོན་གསལ་གནང་ཞིང་། རྗེ་བཙུན་འཇམ་པའི་དབྱངས་ཀྱི་རྗེས་སུ་གནང་བ་མཛད།
ཁྱི་ལོའི་སྟོན་མཇུག་སྐྱམ་འཆད་པ་སྟེངས་སུ་ཆོས་རྗེ་རིན་པོ་ཆེ་ནམ་པའི་ཞལ་སྔ་ནས་
གསོལ་བ་བཏབ་ནས་བསླབ་པ་ཀུན་ལས་བཏུས་པ་དང་
། སྤྱོད་འཇུག་གི་བཤད་པ་
ཡང་གནང་།
དེའི་དགུན་མཇུག་ཆོས་ཀྱི་རྗེ་རིན་པོ་ཆེ་སྤྱན་སྔ་དཔལ་ངག་གི་དབང་ཕྱུག་
གདན་ས་ཐེལ་གྱི་ཁྲི་ཐོག་ཏུ་སྤྱན་དྲངས་པའི་མོ་ལ་བ་མཛད། དྲུག་བཅུ་རྩ་བཞི་པ་ཤིང་
329



ལོ་པཎ་གྱི་རྣམ་ཐར་ཕྱོགས་བསྒྲིགས།
-------
མོ་ཕག་གི་དཔྱིད་སྐྱམ་གྱི་འཆད་པ་སྟེངས་སུ་དཔལ་ཀུན་བཟང་རྩེ་པ་གཙོ་བོར་གྱུར་
པའི་དགེ་འདུན་སུམ་བཅུ་ཙམ་ལ་གསང་འདུས་འགྲེལ་པ་སྒྲོན་གསལ་གྱི་བཤད་པ་
དང་༑ སོས་ཀ་བེའུ་བུམ་སྔོན་པོ་གསུངས། དབྱར་རྡོ་རྗེ་འཛིན་པ་རྡོར་བཟངས་པ་དང་
།
སྡེ་སྣོད་འཛིན་པ་བློ་གྲོས་སེང་གེ་དང་
། བསོད་ནམས་དཔལ་ལྡན་ལ་སོགས་པའི་མང་
པོ་ལ་གསང་འདུས་སྒྲོན་གསལ་གྱི་བཤད་པ་དང་། ལྷ་བཙུན་བསོད་ནམས་དཔལ་ལྡན་
པ་ལ་སོགས་པ་ལ་སྤྱོད་བསྡུས་སྒྲོན་མ་གནང་
།
དེའི་སྟོན་སྨི་རི་བ་བླ་མ་བསྟན་པ་རྒྱལ་མཚན་པ་དཔོན་སློབ་བྱོན་ནས་ལམ་སྙིང་
པར(སྤར)གསུམ་ཟླ་བ་ཕྱེད་ལ་ཐོན་པའི་བཤད་པ་ཞུ་གསུང་བས་ཞག་བཅུ་ལ་བཤད་
པ་རྒྱས་པ་གྲུབ།
ཕག་ལོའི་དགུན་བསྙེན་པར་རྫོགས་པ་མང་པོའི་ལས་སློབ་ཀྱང་མཛད། བྱི་བ་
ལོའི་དཔྱིད་རྩེས་ཐང་དུ་དཀའ་བཅུ་བ་ནམ་རྒྱལ་གཙོ་བོར་གྱུར་པ་ལ་དབང་མདོར་
བསྟན་གྱི་བཤད་པ་ཟླ་བ་ཕྱེད་ཀྱི་བར་དུ་གསུངས། ཡང་དགོན་པའི་བར་དོ་འཕྲང་སྒྲོལ་
གྱི་ཁྲིད་ཀྱང་གནང་
། དེའི་དབྱར་སོས་བླ་མ་བསྟན་པ་རྒྱལ་མཚན་པས་སྤྱན་དྲངས་
ནས་སྨིན་རིས་སུ་ཐེགས་ནས་དགེ་བཤེས་མང་པོ་དང་ཁྲིད་ཐོབ་ཀྱི་བན་མོ་བརྒྱ་སྐོར་
རེ་ལ། དཔལ་དུས་ཀྱི་འཁོར་ལོའི་རྒྱུད་འགྲེལ་གྱི་བཤད་པ་དང་
། བརྟག་གཉིས་ཀྱི་རྡོ་
རྗེ་སྙིང་འགྲེལ་གནང་། ཚོགས་ཆོས་ཉིན་གཅིག་གསུངས། གྲྭ་པ་ཐམས་ཅད་ཐུགས་དད་
ཞབས་ཏོག་ཀྱང་མང་དུ་ཞུས།
དེའི་སྟོན་སྐྱམ་གྱི་འཆད་པ་སྟེངས་སུ་བཞུགས་དུས་སྨན་གཅིག་ཏུ་ཞི་བྱེད་སྐོར་
རྣམས་གསན་པར་བཞེད་ནས་ཡར་རྒྱབ་ཏུ་དེའི་བར་གྱི་སྦྱིན་བདག་ཞུ་བ་དང་ཆོས་
ཀྱི་སྙན་ཞུས་འབུལ་བ་ལ་འཕགས་པ་བསོད་བཀྲས་པ་བཏང་བས་རྟེན་འབྲེལ་ལེགས་
330



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
ལམ་
པར་འགྲིག །སྨན་གཅིག་ཏུ་ལམ་ལྔའི་ཁྲིད་གྲོལ་རྟིང་ལུང་ལ་ཟུག་པའི་དུས་སུ་སྔ་དྲོ་བླ་
མ་ཀུན་དགའ་རྡོ་རྗེ་བ་དང་
། འཚོ་བྱེད་ཆོས་དཔལ་བ་ལ་སོགས་པ་མང་བོ་ལ་གཡུང་
སྟོན་པའི་ཊཱི་ཀའི་སྟེངས་ནས་གསང་སྙིང་གི་བཤད་པ་དང་
། ཉིན་ཞིག་ཆོས་རྗེའི་ཁྲི་ལ་
བཞུགས་ནས་ཚོགས་ཆོས་ཀྱང་གསུངས། དེ་རྗེས་ཆོས་རྗེ་སྨན་གཅིག་པ་རང་གིས་གཙོ་
མཛད་པའི་དགེ་བའི་བཤེས་གཉེན་མང་པོ་ལ་རྒྱུ་སྒྱུ་འཕྲུལ་ཞི་ཁྲོ་དང་
། སྒྲོལ་མ་ལྷ་བཅུ་
བདུན་མ་ཆོས་རྒྱལ་འཕགས་པའི་ཡིག་ཆའི་སྟེང་ནས་དབང་ལ་སོགས་པ་གནང་
བླ་མ་ཀུན་དགའ་རྡོ་རྗེ་བས་གསོལ་བ་ནན་ཏན་དུ་བཏབ་ནས་ཡང་དག་གི་
དབང་གནང་བར་བརྩམས་པའི་ནུབ་མོ། རྩ་བ་དང་བརྒྱུད་པའི་བླ་མ་རྣམས་ནམ་
མཁར་བྱོན་པ་ཐམས་ཅད་ན་བཟའ་ངན་ཞིང་བཞུགས་ཚུལ་སྣ་ཚོགས་པ་ཞིག་མནལ་
མ་དུ་བྱུང་ནས་མ་མཛད། དེར་བཞུགས་པའི་དགེ་བའི་བཤེས་གཉེན་ཆེན་པོ་དང་
།
སྒོམ་ཆེན་ཕོ་མོ་དང་། ཉ་མ་ཐམས་ཅད་བྱིན་རླབས་མི་ཐོབ་པ་ཙམ་དུ་ཞུ། དད་ཅིང་
གུས་པར་བྱུང་ངོ༌། །
མེ་མོ་གླང་གི་དབྱར་རྩེས་ཐང་དུ་བཞུགས། དེའི་སྟོན་སྣེའུ་གདོང་ནང་སོ་ནས་
སྦྱིན་བདག་དང་དོ་དམ་ཆེན་པོ་མཛད་དེ། མཁན་ཆེན་ཀུན་དགའ་རྒྱལ་མཚན་པ་གཙོ་
བོར་གྱུར་པའི་དགེ་བའི་བཤེས་གཉེན་མང་པོ་ལ་ས་ཕུར་ལྷ་ཁྲའི་དབང་དྲག་པོ་བསྒྲལ་
དབང་དང་བཅས་པ་གནང༌། དེའི་ཚེ་དཀྱིལ་འཁོར་གྱི་སྟེང་དུ་འབུ་ཕྱིན་པའི་རྗེས་
ཐལ་མར་ཡོད་པ་བྱུང་བ་སྦྱིན་བདག་ལ་ལྟ་བར་འདུག་གསུང་། དགུང་ལོ་དྲུག་བཅུ་
རྩ་བརྒྱད་པ་ས་མོ་ཡོས་ཀྱི་སྟོན་རྡོ་རྗེ་འཛིན་པ་རྡོར་བཟངས་པས་གསོལ་བ་བཏབ་
ནས་ཡིད་བཟང་རྩེར་སྡེ་སྣོད་འཛིན་པ་ཆེན་པོ་བློ་གྲོས་སེང་གེ། ཆོས་འཕེལ་བཟང་པོ།
ཡོན་ཏན་རྒྱ་མཚོ། བསོད་ནམས་དཔལ་ལྡན། གཞོན་ནུ་དབང་ཕྱུག །བླ་མ་བསྟན་པ་
331



ལོ་པཎ་གྱི་རྣམ་ཐར་ཕྱོགས་བསྒྲིགས།
རྒྱལ་མཚན་པ་ལ་སོགས་པ་རྣམས་ཀྱང་སྐུ་མཚམས་སུ་བཅུག་ནས། ཐོག་མར་གསང་
འདུས་རིམ་ལྔའི་བཤད་པ་ཤིན་ཏུ་རྒྱས་པ། དེ་ནས་འགྲེལ་པ་སྒྲོན་གསལ་གྱི་བཤད་པ་
ཞིབ་པར་གསུངས། དེ་གྲོལ་འཕྲལ་དུ་བླ་མ་བསྟན་པ་རྒྱལ་མཚན་པས་གསོལ་བ་བཏབ་
ནས༑ སྒྱུ་འཕྲུལ་ཞི་ཁྲོ་དང་དོང་སྤྲུགས་ཀྱི་དབང་གནང་
། ཆོས་རྗེ་རིན་པོ་ཆེ་ལོ་ཆེན་
གྱིས་མཆོད་གཡོགས་ཕལ་ཆེ་བ་མཛད། དབང་ཞུ་ཡང་ཆོས་ཀྱི་རྗེ་རིན་པོ་ཆེ་ནམ་པའི་
ཞལ་སྔ་ནས་དང༌། ཆེན་པོ་དཔལ་འབྱོར་རྒྱ་མཚོ་བ་དང་
། བུ་ཚལ་བའི་ལྷ་བཙུན་པ་ལ་
སོགས་པ་ཤིན་ཏུ་མང་བར་འདུས།
འབྲུག་གི་ལོ་ལ་རྡོ་རྗེ་འཛིན་པ་རྡོ་རྗེ་བཟང་པོ་པས་གསོལ་བ་བཏབ་ནས། བརྟག་
པ་གཉིས་པའི་སྤྱི་བཤད་དང་གཞུང་དོན་རྒྱ་ཆེན་པོ་གསུངས། འཇམ་དཔལ་གསང་
ལྡན་རྔོག་པའི་ཊཱི་ཀ་དང་བཅས་པ་དང་
། མཚན་བརྗོད་འགྲེལ་པ་སྔགས་དོན་རྣམ་
གཟིགས་ཀྱི་སྟེང་ནས་བཤད་པ། ཇོ་བོའི་ཆོས་ཆུང་བརྒྱ་རྩ་ལ་སོགས་པ་མང་དུ་གསུངས།
སྟོན་མ་དབྱར་གྱི་དུས་སུ་དཔལ་ཀུན་བཟང་རྩེ་པ་ལ་རྒྱུ(སྒྱུ)འཕྲུལ་ཞི་ཁྲོའི་དབང་
ལེགས་པར་གནང་
། དེའི་དགུན་འབྲུག་པ་རིན་པོ་ཆེ་ཀུན་དགའ་དཔལ་འབྱོར་ལ་པཎ་
ཆེན་རིན་པོ་ཆེའི་ལུང་བསྟན་ལ་དུས་འཁོར་འདིར་ཞུས་གསུང་བ་ཡོད་པ་ཡིན་ཟེར་
ཏེ་ཕེབས། བཀུར་སྟིས་མཉེས་པར་མཛད། ཁོང་དཔོན་སློབ་མང་ཞིང་ཡུན་དུ་བཞུགས་
པ་དཀའ་བ་དང་། དུས་ཀྱང་དགུན་ཉི་མ་ཤིན་ཏུ་ཐུང་བའི་དུས་ཡིན་པས་ཆོས་གསན
མཁན་ཐམས་ཅད་སྐུ་མཚམས་སུ་བཅུག །གདན་གཅིག་ཚ་བཞེས་གྲོལ་འཕྲལ་དུ་ཉི་
མ་ནུབ་ཀྱི་གོང་ཙམ་དུ་གྲོལ་བའི་ཆོས་ཐུན་ཤིན་ཏུ་ཆེ་བར་གསུངས་པས་ཡུན་ཟླ་བ་
གཉིས་ལ་བཤད་པ་རྫོགས་པར་མཛད།
སྐབས་འདིར་སྟག་ལུང་ནས་ཆོས་རྗེ་རིན་པོ་ཆེའི་བཀའ་ཤོག་དཔོན་གཉེར་ཆེན་
332



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
པ་དང་མཇལ་སྣ་བ་ལ་སོགས་པས་ཁྱེར་བ་ལ། སྟག་ལུང་དུ་ཕེབས་པ་ཞུ། ངེད་ཆོས་
ཞུ་བ་ཡིན། ད་ལན་གཉེར་ཚང་པ་དང་ལྷན་དུ་ཕེབས་སྟབས་ཀྱང་བདེ་གསུང་བ་ལ།
དཔལ་ལྡན་རྒྱལ་བའི་རབས་དེ་ཁ་ན་མ་ཐོ་མེད། །མང་དུ་གསན་པའི་ཆུ་བོས་མི་ངོམས་
རྒྱ་མཚོ་ཆེ། །འགྲོ་བའི་བླ་ན་གདུགས་དཀར་བཞིན་དུ་རྣམ་མཛེས་པ། །དམ་པའི་ཆོས་ཀྱི་
ལས་ལ་རྗེར་གྱུར་ཞབས་དྲུང་དུ། །ཞེས་བྱ་བ་ལ་སོགས་པའི་ཞུ་ཡིག་ད་ལན་ཆོས་འཕྲོར་
ཡོད་པས་སླེབ་ཕྱིས་འབྱོན་ཞེས་པ་ཕུལ། དུས་འཁོར་ཐོན་འཕྲལ་དུ་སེམས་འགྲེལ་
སྐོར་གཞན་རྣམས་དང་
། གྲུབ་པ་སྡེ་བདུན་དང་
། ཀྱེ་རྡོར་སྒྲུབ་ཐབས་མེ་ཏྲི་བ་དང་སྒྲ་
གཅན་གསང་པས་མཛད་པ་ལ་སོགས་པ་ཤིན་དུ་མང་བ་དང་། རྣམ་སྣང་མངོན་བྱང་
གི་རྒྱུད་ཀྱིས་བཤད་པ་བསྡུས་དོན་འགྲེལ་བའི་དོན་སྐམ་བཤད་དུ་གསུངས། ཐ་ན་ཐིག་
ཚུན་ཆད་ལེགས་པར་སློབ་པ་གནང་
། དོ་ཧ་སྐོར་གསུམ། ཕྱག་རྡོར་བཀའ་འབུམ་ལ་
སོགས་པ་མང་དུ་གསུངས། སློབ་དཔོན་རྒྱལ་རིན་པས་བརྟག་གཉིས་གསུང་བ་དང་
། ཁ་
ཅིག་གིས་རྒྱུད་བླ་གསུང་བར་གསོལ་བ་བཏབ་པ་དུས་མཚུངས་པས་ཆོས་གྲྭ་གཅིག་ཏུ་
གཉིས་ཀ་སྔ་ཕྱི་མཛད་ནས་ནར་མ་ཆད་དུ་གསུངས།
སྦྲུལ་ལོའི་དགུན་རྡོ་རྗེ་འཛིན་པ་རྡོ་རྗེ་བཟང་པོ་བ་ལ་སོགས་པ་མང་པོ་ལ་ཞལ་
ལུང་༑ གྲོལ་ཐིག་སྦྱོར་བདུན་རྣམས་ཀྱི་བཤད་པ་ལེགས་པར་མཛད། ལྕགས་ཕོ་རྟའི་ལོ་
ལ་སྤོ་ཏོ་བའི་དཔེ་ཆོས་རིན་དཔུངས་དང་
། ཇོ་བོའི་ལམ་ཡིག་སོགས་ཆོས་རྒྱུན་ཆགས་
སུ་གནང་བའི་དབྱར་སོས་སྟག་ལུང་ནས་དཔོན་མཇལ་སྣ་བ་བྱུང་སྟེ། ངེད་སྟག་ལུང་
པས་སྔ་མོ་ནས་ཕར་ཕྱོགས་སུ་ཕེབས་པའི་ཞུ་བ་སྔ་ཕྱིའང་མང་དུ་བྱས། ད་ལན་ཡང་ཕར་
ཕྱོགས་སུ་ཕེབས་པའི་བཀའ་ལུང་ཡོད་གསུང་བས། སྟོན་ཐོན་པའི་དུས་སུ་ཕེབས་པར་
ཞལ་གྱིས་བཞེས།
333



ལོ་པཎ་གྱི་རྣམ་ཐར་ཕྱོགས་བསྒྲིགས།
དེའི་དབྱར་རིན་པོ་ཆེ་ཀུན་བཟང་རྩེ་བའི་གསོལ་འདེབས་ཀྱི་ངོར། དཔལ་དུས་ཀྱི་
འཁོར་ལོའི་རྒྱུད་འགྲེལ་པ་དྲི་མ་མེད་པའི་འོད་དང་བཅས་པའི་བཤད་པ་ཤིན་ཏུ་རྒྱས་
པར་གནང་། ཟླ་བ་བརྒྱད་པའི་གཤམ་དུ་སོང་བ་དང་སྟག་ལུང་ནས་འབོད་མི་བྱུང་
པའི་དཔེ་ཡོད་གསུང་ནས་སྐུ་མཚམས་གྲོལ། དགེ་འདུན་མང་པོ་དང་མཇལ་ནས་སྣེའུ་
གདོང་རྩེར་ཕྱག་འབུལ་མཛད་དུ་ཐེགས་པའི་ཉིན་སྤྱན་འདྲེན་པ་རྟ་དྲེལ་མང་པོ་དང་
བཅས་པས་སླེབས། སང་ཐེགས་པའི་དོ་ནུབ་མཆོད་ཤོམས་དང་
། མར་མེ་དང་ཞལ་ཟས་
ཀྱང་འདི་ལྟ་བུ་གྱིས་གསུངས་ནས། དཀོན་མཆོག་ལ་མཆོད་པ་ལེགས་པར་བཤམས་
ཚར་བ་དང་། ཕྱག་ཁ་ཅིག་མཛད། དེ་ནས་ཙོག་པུར་བཞུགས་ཏེ་ཐུགས་དམ་རྒྱུན་རིང་
བར་གནང་གི་འདུག །མཆོད་མེ་རྣམས་ཀྱང་གསལ་ཞིང་ཆེན་པོར་འབར།
ཟླ་བ་དགུ་པ་དཀར་འཕྲལ་དུ་བཏེགས་ནས་འོན་ཕུ་ལ་མཛད་དེ་རིམ་གྱིས་
ཐེགས། འཕན་ཡུལ་གྱི་དེ་གོང་དུ་ཕེབས་པའི་ཉིན་ཕྱི་དྲོ་ཉི་མ་ནུབ་ཕྱོགས་སུ་ཡོལ་དུ་
ཉེ་བ་ན། དེའི་མདུན་གྱི་བྲག་གི་ལོགས་ལ་ཉི་མ་ཕོག་པ་དང་མ་ཕོག་པའི་དབང་གིས་
བྱུང་བ་སྙམ་བྱེད་པའི་སངས་རྒྱས་ཤཱཀྱ་ཐུབ་པའི་སྐུ་བཞུགས་པ་ས་གནོན་དང་མཉམ་
བཞག་ཅན་གྱི་སྟེང་ན་ལྷུང་བཟེད་ཀྱང་ཆེ་བ་བསྣམས་པ། སྐུ་ཆོས་སེར་པོ་ལ་སྐུ་ཤའི་
དོག་དེ་བས་ཅུང་ཟད་མི་སེར་བ། དབུའི་གཙུག་ཏོར་ཀྱང་ཤིན་ཏུ་གསལ་བ་ཞིག་
གཟིགས་པ་ན་ཡུན་རིང་བར་གཟིགས་ནས་ཐམས་ཅད་ལ་སྟོན་པ་གནང་བས། སྟག་
ལུང་པའི་ཉེ་གནས་སངས་རྒྱས་དཔལ་ན་རེ། ལས་སྒྲིབ་ཆེ་བ་ཡིན་པར་འདུག །ངས་
མི་མཐོང་ཟེར། དེ་རྟེན་འབྲེལ་ཤིན་དུ་བཟང་བར་འདུག་པས། དེ་ཉིན་ནས་བློ་བདེ་བ་
སྐྱེས་ཤེས་གསུང་
།
དེ་ནས་རྒྱལ་ཆེན་རྩེར་ཕེབས་དུས་ན་ལེན་དྲའི་གཟིམས་ཁང་འོག་པའི་གྲྭ་ཚང་
334



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
ཆོས་བར་ལ་བྱོན་འདུག་པ་རྣམས་ལ་ཆོས་ལེགས་པར་གསུངས། དེ་ཉིད་ཕེབས་པར་
འདུག་ཟེར་ནས་ཐམས་ཅད་ཀྱིས་བྱ་ར་བྱས། མི་ཉུག། བྱུང་ཚད་ལ་ད་བྱོན་ད་བྱོན་
བྱས་པས། ཚ་བ་དགེ་བཤེས་བསོད་བློ་ན་རེ། མིན་པར་འདུག་མིན་པར་འདུག་ཟེར་
ནས༑ རིའི་མར་སྣ་དེ་ལ་ཕེབས་བྱོན་པ་དང་
། ད་ཕེབས་བྱོན་ནོ། ནོར་འགྲོ་བ་མེད།
ལུང་པ་ཐམས་ཅད་སྣུམ་གཏོང་ལ་སོང་བྱུང་ཟེར་སྐད། ཆེན་པོ་དཔལ་འབྱོར་བའི་
དྲུང་པས་བསུ་བ་མཛད། དེ་ནས་རིན་ཆེན་བྲག་ཏུ་ཞག་གཅིག་བཞུགས་ཏེ་སང་ཤིན་
ཏུ་སྔ་བར་བཏེགས་ནས་ཡང་དགོན་ནང་སོར་ཕེབས། གཟིམས་ཆུང་འཇག་སྤྱིལ་དུ་
གནང་། དེར་ཆབ་ཇ་གྲོལ་འཕྲལ་དུ་མཆོད་ཁང་སྟེངས་ཀྱི་ཀ་བཅུ་མར། ཆོས་རྗེ་རིན་
པོ་ཆེ་དང་མཇལ། བཞུགས་སྟན་ལ་སོགས་པའི་བཀུར་སྟི་ཆེན་པོའང་མཛད། དེ་རྗེས་
གཟིམས་སྤྱིལ་དུ་གཞི་ཕབ་ནས། དཔལ་དུས་ཀྱི་འཁོར་ལོའི་རྒྱུད་འགྲེལ་གྱི་བཤད་པ་ལ་
ཟུག ་ཆོས་གསུངས་ཚར་ནས་ཆོས་འཕྲོའི་ཕྱག་དཔེ་གསེར་ཀ་ཅན་རང་དུ་བཞུགས་སུ་
བཅུག་པ་ལ། ཁ་ཅིག་གཟིགས་ཏོག(རྟོག)མི་དགོས་པ་ཡ་མཚན་པའི་བསྟོད་པ་མཛད།
དེའི་བཤད་པ་ཟུག་རྗེས་ནས་ཆོས་རྗེ་རིན་པོ་ཆེའི་ཕྱག་ཕྱིར་བླ་མ་འོལ་བ་པ་ཡོད་པ་ལ་
རྣལ་འབྱོར་ཡན་ལག་དྲུག་པའི་ཁྲིད་པཎ་ཆེན་ལུགས་གནང་།
དགེ་བའི་བཤེས་གཉེན་ཆེན་པོ་ཤཱཀྱ་རྒྱལ་མཚན་པ་ལ་སོགས་བླ་མ་དགེ་བའི་
བཤེས་གཉེན་མང་པོ་དང་
། བྱང་ཕྱོགས་ཀྱི་རོང་པོ་ཆེན་པོ། དུ་དབེན་ཤ། ཀོང་པའི་
སྤྱན་སྔ་དཔལ་བརྩེགས་རྒྱལ་པོ་སྐུ་མཆེད་ཁུ་དབོན། ཐར་དགོན་པའི་བླ་མ་སྐུ་མཆེད།
འབའ་རོམ་པའི་བླ་མ་རྣམས་དང་
། སྟག་ལུང་པའི་བླ་ཆེན་པ་ལ་སོགས་བཤེས་གཉེན་
མང་པོ་དང༌
། དཔོན་རྣམ་པ་ཐམས་ཅད་དང་། རྒྱལ་ཐང་པ་སྐུ་མཆེད། བླ་མ་རྫོང་
འབྲོམ་པ་དང༌། འཕན་ཡུལ་གྲུབ་རྒྱལ་བ་ནམ་མཁའ་ཀླུ་རྒྱལ་ལ་སོགས་པའི་མི་ཆེན་
335



ལོ་པཎ་གྱི་རྣམ་ཐར་ཕྱོགས་བསྒྲིགས།
མང་པོ་དང་མཇལ། ཐམས་ཅད་ཀྱིས་ཞབས་ཏོག་ཀྱང་ཕུན་སུམ་ཚོགས་པ་ཞུས་ཤིང་།
ཆོས་འབྲེལ་དང་ལོ་རྒྱུས་ཀྱི་དྲི་བཤད་མང་པོ་དང་དགེ་བའི་བཤེས་གཉེན་རྣམས་དང་
འབེལ་གཏམ་ཁོ་ནས་དུས་འདའ་བར་མཛད།
ཐ་ན་འབྲོག་པ་ཞིག་བྱུང་ནའང་ཁྱོད་ཀྱི་རུ་བ་ག་ན་ཡོད། མིང་ཇི་སྐད་ཟེར།
ཁྱེད་ཚང་ལ་དུད་ཁ་དུ་ཡོད། ཁྱོད་ཀྱི་རུས་པ་ཅི་ཡིན། ཁྱེད་ཚང་གི་ལུང་པའི་ཕུ་གར་
གཏད། ཆུ་དེ་ཆུ་གང་ལ་འདྲེ། ཁྱེད་ཀྱི་ཡུལ་ན་བླ་མ་ཇི་སྐད་བྱ་བ་ཡོད་གསུངས་ནས་
བག་ཕེབས་པ་དྲི་བར་མཛད། བྱ་བྲལ་གཅིག་བྱུང་ནའང་གང་ནས་འོང་། ད་གང་དུ་
འགྲོ; ཆོས་ཅི་ཉན། བླ་མ་ཇི་སྐད་བྱ་བ་ལ་བསྟེན་གསུངས་ནས་ཆེ་འགྱིང་མི་མཛད་
པར་གསོང་པོར་སྨྲ་ཞིང་ཕན་ཐོགས་ཀྱང་མཛད། སྡེ་སྣོད་འཛིན་པར་རློམ་པ་ཕྱོགས་རེ་
ཐོས་པས་ང་རྒྱལ་ཞིང་བསམ་བྱུང་གི་ཤེས་རབ་དམན་ལ། ཚིག་སྐམ་གྱིས་ཚིམ་པ་མང་
དུ་ལྷགས་པ་རྣམས་ཀྱིས་རྩོད་པ་དང་འབེལ་གཏམ་སྣ་ཚོགས་ཞུ་བའི་ལན། གསུང་རྩུབ་
མོས་གདོང་ཟློག་མི་མཛད་པར། ཁོང་རང་གང་མོས་ཀྱི་བླ་མ་གོང་མ་རྣམས་དང་ཁོང་
རང་གི་ཡོན་ཏན་སོགས་ལ་བསྟོད་པར་མཛད།
འབེལ་གཏམ་གྱི་སྐབས་སུ་འདི་ནས་འདི་བཤད། འདི་ནས་འདི་བཤད་གསུངས་
ནས་ཆོས་ཀྱི་སྒོ་མང་པོ་ཕྱེ་ཏེ(སྟེ)། དེའི་བརྙས་པ་ནི་བཅོམ། ཁོང་རང་ཚོ་ཞེན་པའི་གྲུབ་
མཐའི་ཚིག་རྣམས་ལ་འབྲུ་གནོན་དུ་བཅུག་སྟེ། དེ་ལ་བཟློག་ཏུ་མེད་པའི་ལུང་དང་
རིགས་པ་ཤིན་ཏུ་རྣོ་བས། ཚིག་འབའ་ཞིག་ལྷུར་བྱེད་པ་ནེ་ཚོའི་འདོན་པར་སོང་བ་
རྣམས་དོན་སེམས་པ་ལ་རབ་ཏུ་སྦྱར་བཀའ་དང་བསྟན་བཅོས་ཕྱོགས་མེད་ལ་དཔྱོད་
དུ་བཅུག་ནས། ཆོས་ཐམས་ཅད་གང་ཟག་གཅིག་གིས་བྱང་ཆུབ་བསྒྲུབ་པའི་ཐབས་
ཡིན་པར་ནི་བརྡའ་ལེགས་པར་སྤྲད།
336



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
སྡིག་པ་རྣམས་ཀྱི་ནང་ནས་ལྕི་བའི་མཐར་ཐུག་པ་དམ་པའི་ཆོས་སྤོང་བ་དག་
ལ༑ ལས་དེའི་རྣམ་སྨིན་བསྟན་ནས་བཟློག་པར་མཛད་དེ། དགེ་བའི་བཤེས་གཉེན་
སྤོ་ཏོ་བའི་ཞལ་ནས། ཕྱག་རྒྱ་ཆེན་པོ་འདི་མདོ་ཏིང་ངེ་འཛིན་གྱི་རྒྱལ་པོའི་དོན་ཡིན་
པས་གསུང་བ་ལ་སོགས་པས་བསམ་གཏན་པ་རྣམས་ལ་སྨོད་པའི་ལས་ངན་པ་རྣམས་
འཆགས་སུ་བཅུག་པ་ལ་སོགས་པའི་སྒོ་ནས་ཐིབས་ཀྱིས་ཡང་དག་པའི་ལམ་ལ་བཀོད།
གཞི་བྱེས་ཀྱི་དགེ་འདུན་ཐམས་ཅད་ཀྱང་ཞག་རེས་གུས་སུ་སོང་
། ཕྱིར་ཐེགས་པའི་ཚེ་
བྱིན་བརླབས་ཀྱང་སུ་མགྱོགས་མཛད་ནས་ཞུ། དུས་འཁོར་རྒྱུད་འགྲེལ་གྲོལ་ནས་དཔེ་
མེད་འཚོའི་སྦྱོར་དྲུག་ཉི་མ་དཔལ་ཡེ་ཤེས་ཀྱི་འགྲེལ་བ་དང་བཅས་པ་དང་
། དབང་
མདོར་བསྟན་ནཱ་རོ་འགྲེལ་པའི་སྟེང་ནས་བཤད་པ། སཱ་དྷུ་པུ་ཏུའི་འགྲེལ་པ། བདེ་
མཆོག་སྟོད་འགྲེལ། རྡོ་རྗེ་སྙིང་འགྲེལ། དོན་དམ་བསྙེན་པ། ལྟ་འདོད་མདོར་བསྟན་
རྣམས་ཀྱི་ལུང་། རྒྱུད་གསུམ་གསང་བའི་བཤད་པ་གནང་བས་ཆོས་འདི་ལ་བཤད་པ་
དེ་བས་བཟང་བ་ཞིག་ཞུ་གསུང་བས་བསྐྱར་ནས་གནང་
།
བསྐྱེད་རིམ་ཡན་ལག་པ་བཞི་པ་རྩ་འགྲེལ། ངང་མོ་རྣམས་རྩེན། རྨི་ལམ་དྲི་ལན།
བདེ་མཆོག་རིམ་ལྔ་རྣམས་ཀྱི་ལུང་། གསང་འདུས་ཀྱི་འགྲེལ་བ་སྒྲོན་གསལ་གྱི་བཤད་
པ༑ རིམ་ལྔ། སྤྱོད་བསྡུས། ཞལ་ལུང་། གྲོལ་ཐིག །སྦྱོར་བདུན། སྦྱོར་དྲུག །བདག་སྒྲུབ།
དཀྱིལ་ཆོག་བཞི་བརྒྱ་ལྔ་བཅུ་པ། སྒྲུབ་ཐབས་ཀུན་བཟང་སྐུ། དཔལ་འབྲས་རྡོ་རྗེས་
མཛད་པའི་སྒྲུབ་ཐབས། གཏོར་མ་ཆེན་པོའི་ཆོ་ག །ཚོགས་ཀྱི་ཆོ་ག །ཛམ་བྷ་ལའི་སྒྲུབས་
ཐབས་གསུམ། འཇམ་དཔལ་གྱི་མཆོད་ཕྲེང་། འཇིག་རྟེན་དབང་ཕྱུག་གི་སྒྲུབ་ཐབས་
ལ་སོགས། བཤད་རྒྱུད་རྡོ་རྗེ་ཕྲེང་བ་ལ་བཤད་པ་ཞུ་གསུང་བས་བཤད་པ་ཡམ་མེ་བ་
ཞིག་གནང་། བཤད་རྒྱུད་གཞན་གསུམ་གྱི་ལུང་
། སྤྱོད་པ་ལ་འཇུག་པའི་རྒྱས་བཤད།
337



ལོ་པཎ་གྱི་རྣམ་ཐར་ཕྱོགས་བསྒྲིགས།
ལམ་སྙིང་སྤར་གསུམ་དང༌
། རྒྱུད་བླ་འགྲེལ་པར་བཅས་པ་དང་
། མེ་ཏི་བའི་དེ་ཁོ་ན་
ཉིད་བཅུ་པ་འགྲེལ་པ་དང་བཅས་པའི་བཤད་པ། བརྟག་གཉིས་སེམས་འགྲེལ་སྐོར་དང་
འཐུན་པའི་བཤད་པ། ནཱ་རོ་འགྲེལ་པའི་ལུང་། ཨོར་ཡེ་ཤེས་འབྱུང་གནས་ཀྱི་ཐེག་ཆེན་
རྣལ་འབྱོར། ཆོས་དབྱིངས་བསྟོད་པ། དབུ་མ་འཇུག་པའི་བཤད་པ། ཕུང་པོ་ལྔའི་བྱེ་
བྲག་ཏུ་བཤད་པའི་བཤད་པ། བུ་སྟོན་རིན་པོ་ཆེའི་དུས་འཁོར་མངོན་རྟོགས་ཀྱི་སྟེངས་
ནས་མངོན་རྟོགས་ཀྱི་བཤད་པ་གནང་ནས་མི་མཐུན་པ་རྣམས་ལ་འབུར་དོད་མཛད་
པ༑ མཚན་བརྗོད་ཕན་ཡོན་དང་བཅས་པའི་རྒྱུ་དཔེ་ལས་སྐད་དོད་སྤྱད་པ་ཚར་གཉིས།
རྣམ་སྣང་མངོན་བྱང་གི་རྒྱུད་ཀྱི་བཤད་པ་ཚིག་འགྲེལ་གྱི་སྟེངས་ནས་གནང་།
རྒྱུད་ཕྱི་མའི་ལུང་། ཞི་བྱེད་རྒྱུད་ཕྱིའི་ལོ་རྒྱུས་ཆེན་མོ། ཨཱ་ལི་ཀཱ་ལི་ཆུ་ཀླུང་ཆེན་
པོའི་རྒྱུད། ལམ་རིམ་རིན་ཆེན་ཕྲེང་བ། སངས་རྒྱས་ཚལ་ཆུང་། ཐུགས་ཀྱི་ཞུ་ལན།
རོག་གི་ཉམས་སྣང་མ། དར་ཚགས་བརྒྱད། གཅོད་ཡུལ་སྟན་ཐོག་གཅིག་མ་དང་མ་
ཁྲིད་ཆེན་མོ་གཉིས། བྲུལ་ཚོ་དྲུག་པའི་གདམས་པ། ཞལ་གདམས་བཅུ་བཞི་པ། དྲུག་
གསུམ་བཅུ་བརྒྱད་པ། སྔོན་འགྲོ་གསུམ། ནམ་མཁའ་སྒོ་འབྱེད། ལམ་ཁྱེར་གྱི་གནད་
བཞི༑ གཅོད་སྐྱེ་གཉིས་མེད་ཀྱི་གདམས་པ། ནང་འདོན་དམིགས་པ་སྐོར་གསུམ། དྲུག་
ཚན་དྲུག་པ། འཕྲུལ་གཅོད། གོང་ཁུག་མ་ཆེ་ཆུང་
། ཟབ་དོན་སྤྱི་ཁྲིད་ཀྱི་གཞུང་། ཁྲིད་
ཡིག་ཆེན་མོ། ཉམས་ཁྲིད་ཟབ་མོ། ཞལ་གདམས་སྒོ་འབྱེད་བཅུ་པ། སྟན་ཐོག་གཅིག་མ་
རྣམས་ཀྱང་ཕུལ།
སྒྲའི་ས་རིས་ཤིག་ཞུ་ཞེས་པའི་བཀའ་ལུང་ཕེབས་པ་ལ། དང་པོ་བསླབ་ནའང་ད་
བསྐྱུར་བས་བརྗོད་ནས་མེད་ཞུས་པས། ཆོས་རྗེ་རིན་པོ་ཆེའི་བཀའ་ལུང་ལ། མི་དགོངས་
པ་ག་ན་ཡིན། བཤད་པ་ཁག་པ་ཐམས་ཅད་དུ་སྐད་དོད་ཀྱི་འཆད་པར་འདུག །སོ་མ་
338



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
གསོད(བསོད)དགོངས་པར་འདུག་གསུང་། ལུག་ལོ་རྭ་སྒྲེང་གཟིགས་སུ་ཐེགས་པས།
འཇམ་པའི་རྡོ་རྗེ་དང་མཇལ་བའི་ཚེ་ཕ་ཟད་ནས་དངོས་རང་གི་སྣང་བ་བྱུང་
། དེ་ནས་
ཞིབ་ཏུ་ལྟ་དུས་ལྷ་བཟོ་འབྲིང་ཙམ་དུ་འདུག་གསུང་
། རྟེན་བྱིན་བརླབས་ཅན་རྣམས་
ཀྱི་གཟིགས་རྟོག་དང་། གླིང་སྐོར་ལ་སོགས་པ་ཐུགས་ཤིན་ཏུ་ཚིམ་པར་གནང་
། ནགས་
གསེབ་མཐོན་པོ་ན་ཡང་དགོན་ཟེར་བ་རིན་པོ་ཆེས་བཞུགས་པའི་གཟིམས་ཁང་དང་
ཆོས་གསུངས་པའི་ཆོས་ཁྲི་རྣམས་ལ་ཅོད་པན་ཡང་ཕུལ་ཏེ་སྟག་ལུང་དུ་ཕེབས། དང་
པོ་རྭ་སྒྲེང་དེ་དགོན་པ་ཁ་བྱང་བསྟན་ཞིག་ཡོད་ལ་ཆེ་དགོངས་པ་ལ་མཚན་མོ་ཞིག་
མནལ་ལམ་དུ། ཁ་ལྷོར་བསྟན་པ་ལ་སོགས་པ་གཟིགས་པས་མི་ལ་དྲིས་དུས་ཀྱང་ཁ་
ལྷོར་བསྟན་ཡིན་ཟེར། རྟིང་རེས་ཐེགས་དུས་མནལ་ལམ་ཇི་ལྟ་བ་བཞིན་དུ་འདུག་
གསུང་། ཀོང་པ་སྤྱན་སྔ་བ་ལ་ཆོས་རྗེ་རྒྱལ་སྲས་པའི་བཀའ་འབུམ་དང་དཔལ་ཡེའི་
ཟིན་བྲིས་ཆེན་མོ་ལ་སོགས་པའི་ཆོས་མང་དུ་གནང་།
དཔོན་རྣམ་པ་དང་དགེ་འདུན་མང་པོས་རང་རང་གི་འདོད་ཆོས་མང་དུ་ཞུས་
པས་མཆོད་ཁང་སྟེངས་ཀྱི་གསུང་ཆོས་གྲོལ་ནས། གཟིམས་སྤྱིལ་དུ་ཆོས་ཐུན་རེ་བསྟར་
ཆགས་སུ་གནང་དགོས་ཤིང་
། ཐར་དགོན་པའི་གྲྭ་པ་གཉིས་ཀྱིས་ཞུས་ནས་ལམ་རྣམ་
བཀོད་ཀྱི་ཁྲིད་གནང་། དེའི་དབྱར་གླང་ཐང་རིན་པོ་ཆེ་ཀུན་དགའ་རྡོ་རྗེ་བ་ཕེབས།
འབུལ་བ་ཞབས་ཏོག་རྒྱ་ཆེན་པོ་མཛད། ལམ་འབྲས་དཔེ་མཛོད་མའི་སྐོར་རྣམས་
གསུངས་ཤིང་
། གཞན་ཡང་ཇོ་བོའི་ལམ་ཡིག །ཇོ་སྟན་བྱང་ཆུབ་བཟང་པོའི་བེའུ་བུམ་
སྔོན་པོའི་འགྲེལ་པ། སྒྲ་མི་སྙན་པའི་ཚེ་སྒྲུབ་ལ་སོགས་པའང་ཞུ་བ་པོ་སོ་སོའི་བློ་ཚིམ་
པར་མཛད།
སྟག་ལུང་རིན་པོ་ཆེའི་བཀས་བསྐུལ་ནས། འཇམ་རྡོར་གྱི་སྒྲུབ་ཐབས་བརྩམས།
339



ལོ་པཎ་གྱི་རྣམ་ཐར་ཕྱོགས་བསྒྲིགས།
རྡོ་རྗེ་ཕྲེང་བ་ལ་སོགས་པའི་དབང་མང་དུ་གསན་པར་བཞེད་ནའང་མ་ཕུལ། སྤྱན་སྔ་
ཀུན་རྡོར་བ་ཡང་ང་དབང་མང་པོ་ཞིག་ཞུ་བསམ་པ་ཡིན་ཏེ། གཅིག་གིས་ལན་པ་ཡིན་
གསུང་། དེ་ནས་གནམ་མཚོ་ལ་སོགས་པའི་བྱང་རྣམས་གཟིགས་པར་བཞེད་ནའང་
སྟབས་མ་བདེ། ཆོས་མང་དུ་ཕུལ་ཚར་བ་དང་ནམ་ཟླའང་རེ་མཐོར་སོང་བས་ཡར་
ལུངས་སུ་ཕེབས་པར་བཞེད་དེ་སྔོན་ལ་ན་ལེན་ཏར་ཆོས་རྗེ་རོང་ཆེན་པའི་སྐུ་གདུང་
ལ་ཕྱག་འབུལ་དུ་ཐེགས། མཁར་རྩེ་བ་ཁུ་དབོན་ཞལ་ངོ་རྣམས་ཀྱིས་སྤྱན་དྲངས་ནས་
རྣལ་འབྱོར་ཡན་ལག་དྲུག་པ་གནང་། ན་ལེན་ཏར་མང་སྐོལ་དང་གདུང་ཁང་ལ་ན་
བཟའ་སོགས་ཕུལ། དེ་དུས་བདག་པོ་རྒྱ་གར་པ་གདན་ས་ན་བཞུགས་པ་ལ་མཇལ་
བའི་རྟེན་འབྲེལ་ནི་མ་འགྲིག །ཉེ་གནས་ནམ་མཁའ་དཔལ་ལྡན་པ་མཇལ་ནས་ཤིན་ཏུ་
དགྱེས་པར་མཛད། གླང་ཐང་དང་ལྷུན་པོ་རྩེར་ཡང་བྱོན།
དེ་ནས་སྤོ་ཏོར་ཕེབས་ཏེ། འདི་ངའི་དབུ་མ་སྐོར་གྱི་རྡོ་རྗེ་གདན་དང་འདྲ་གསུངས།
དགེ་བའི་བཤེས་གཉེན་ཆེན་པོ་གཞོན་ནུ་དཀོན་མཆོག་པ་དཔོན་སློབ་རྣམས་ལ་
གསོལ་ཇ་ཞུས། ཁོང་དཔོན་སློབ་གང་ཡོད་ཀྱིས་ཀྱང་བསུ་བ་ཕྱག་གདང(ལྡང)དང་སྣ་
ལེན་མཛད། འབེལ་གཏམ་མང་དུ་བྱུང་། ཁོང་ཡང་དེ་སྐོར་གྱི་བླ་གཅིག་མར་བཞུགས་
པས་ཐུགས་ཀྱི་མཐོང་ཡང་ཆེན་པོ་གནང་
། དེ་ནས་སྟག་ལུང་དུ་ཕེབས། རེ་ཞིག་ན་
འདེགས་པར་ཡང་དགོངས། རེས་བྱང་ཕྱོགས་རྣམས་སུ་གཞི་ཕབ་ནས་བཞུགས་པར་
ཡང་དགོངས་པ་ལ་སྟག་ལུང་ན་ལྷ་ཆེན་བཞེངས་པ་ལ་སོགས་ཀྱི་བྱ་བ་རྒྱ་ཆེན་པོ་ཟུག་
འདུག་པས། དཀའ་གནས་ཆེ་བར་དགོངས་ཏེ་ཟླ་བ་དགུ་པའི་ནང་དུ་བཏེགས་ནས་
ཐང་སག་གི་ཐད་ན་མར་ཕེབས་པའི་ཚེ་གུས་པའི་རྣམ་འགྱུར་ཆེན་པོ་དང་
། དགེ་བའི་
བཤེས་གཉེན་ཁ་ཅིག་འདུག་པ་ལ་དྲི་རྨེད་ཀྱང་མང་དུ་གནང༌
། དེའི་སང་དེ་དང་པོའི་
340



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
ཐུགས་ཞེན་གྱིས་མང་སྐོལ་དང་
། གདན་ས་པ་ལ་འབུལ་བ་མཛད། མང་ཇ་དེ་ཤིན་ཏུ་
ཞིམ་པ་ཞིག་བྱུང་བས་དེ་ངའི་རྣམ་པར་དག་པའི་དམ་ཚིག་གི་རྟགས་ཡིན་གསུང་
། སྤྱང་
ལུང་ཆོས་སྡིངས་སུ་མཇལ། བཀའ་མཆིད་མང་དུ་མཛད་པར་བཞེད་ནའང་
། འགྲུལ་
སྟབས་མ་བདེ་ནས་ཕྱིས་ཞུ་ཡིག་ཕན་ཚུན་དུ་བསྐུར་རེས་ཀྱིས་འགྲུལ་བར་མཛད་པ་
ཡིན༑
དེ་རྗེས་སྐྱིད་ཤོད་པ་ལམ་ནས་བརྒྱུད་དེ་འོན་དུ་ཕེབས། ཆོས་ཀྱི་རྗེ་སྤྱན་སྔ་ཚེས་
གཉིས་རིན་པོ་ཆེའི་བཀའ་ལུང་གིས་ཕན་ཚུན་དུ་བདེ་བར་ཕེབས་ཆོག་པས་ཤིན་
ཏུ་འོ་མི་བརྒྱལ་བ་བྱུང་
། རྩེ་ཐང་དུ་ཕེབས་མ་ཐག །དཀའ་བཅུ་བ་ནམ་མཁའ་རྒྱལ་
མཚན་པས་གསོལ་བ་བཏབ་ནས་སྤྱོད་བསྡུས་སྒྲོན་མ་དང་
། ཞལ་ལུང་གྲོལ་ཐིག་རྣམས་
ལ་བཤད་པ་ཤིན་ཏུ་རྒྱས་པར་གནང་། དཀའ་བཅུ་བ་གྲགས་པ་མཐའ་ཡས་པ་ལ་
མཚམས་སྦྱོར་ལྔ་པའི་ས་རིས་དང་མིང་ལེ་ཡན་བརྡའ་བསྟན་པ་ཙམ་གྱིས་ཆོག་པར་
བྱུང་བས། ཕར་ཕྱིན་གྱི་དོན་བདུན་བཅུ་ཡན་དང་
། མདོ་སྡེ་རྒྱན་གྱི་འགྲེལ་བའི་སྟོད་
ནས་ལེའུ་གསུམ་ཙམ་གྱི་སྐད་དོད་གནང་།
ཤིང་ཕོ་སྤྲེའུའི་ལོ་ལ་དགེ་འདུན་མང་པོ་ལ་རྒྱུད་བླ་དང་
། གསང་སྙིང་སྤར་ཁབ་
དང་བཅས་པ། ལམ་རྣམ་བཀོད་ཀྱི་བཤད་པ་རྒྱས་པ། སྒྱུ་འཕྲུལ་གྱི་ཕྲན་མང་པོའི་ལུང་
རྣམས་གནང་སྟེ་ཞུ་བ་པོ་དགེ་བའི་བཤེས་གཉེན་སོ་སོས་མཛད་ཀྱང་
། ཤིན་ཏུ་མང་
བར་གསུང་བ་དེ་གསང་སྔགས་རྙིང་མ་པའི་བླ་མའི་དབོན་པོ་གསུམ་ལ་མ་ཆད་ཙམ་
འོང་བའི་ཕྱིར་གསུངས་པ་ཡིན་ནོ། །
དགུང་ལོ་བདུན་རྩ་གསུམ་པ་བཞེས་པ་ཤིང་ཕོ་སྤྲེའུའི་ལོ་ལ་དབེན་པར་བཞུགས་
བཞེད་པ་ཡང་། རང་གི་དགུང་མཉམ་གྱི་མི་ཕལ་ཆེར་གཤེགས་པ་དང༌། པཎ་ཆེན་
341



ལོ་པཎ་གྱི་རྣམ་ཐར་ཕྱོགས་བསྒྲིགས།
རིན་པོ་ཆེའི་བཀའ་ལུང་ལ། ད་ནི་དངོས་གྲུབ་སྒྲུབ་པ་དོན་དུ་གཉེར་གསུང་བ་ཡང་
དང་ཡང་དུ་ཕེབས་པ་ལ་སོགས་པ་ལ་བརྟེན་ནས། དེའི་དབྱར་སོས་འཕྱོང་པོའི་ཕུ་
ཆོས་ལྡན་ལྟ་བུ་གནས་འགོལ་བ་རྒྱང་རིང་བར་ཐེགས་བཞེད་པ་ན། བཀྲ་ཤིས་དགོན་
པ་ལེགས་པར་དགོངས་ནས་ལྗང་གི་ཕུར་བཏེག་ལོ་གཅིག་གི་བར་དུ་ཆོས་འབྲེལ་
ཚུན་ཡང་མི་གནང་
། གསོལ་ཇ་སྦྱོར་རེ་ལས་མི་བཞེས། ཕལ་ཆེར་སྐུ་མཚམས་ཁོ་ན་ལ་
བཞུགས། མཚན་མོ་གཟིམས་མལ་དུ་ཕེབས་ནས་སྐར་ཁོངས་གསུམ་ཙམ་ལས་མི་མནལ་
བར་བཞུགས་སྟན་ཉིན་མོ་དེའི་སྟེང་དུ་ཕེབས་ནས་སང་ནམ་སེང་གི་བར་དུ་ཐུགས་
དམ་ཁོ་ན་ལ་བཞུགས། ཉིན་རངས་པར་གཟིགས་རྟོག་གིས་དུས་འདས། ཁྱད་པར་ལྟུང་
གོང་ནས་མདོ་མངས་སྤྱན་དྲངས་ནས་མང་དུ་གཟིགས། ཉིན་གཅིག་དེའི་རབ་གསལ་
དུ་བཞུགས་པའི་སྐབས་ཤིག་ན། སྐུ་ལུས་ལེགས་པར་བསྲངས། ཞལ་གྱི་དཀྱིལ་འཁོར་ནི།
མདངས་ཕུན་སུམ་ཚོགས་པར་གྱུར། སྤྱན་གྱི་གཟིགས་སྟངས་ཀྱང་བསྟོད་དེ་བྲག་ཁྱུང་
འདྲ་ངོས་སུ་ཧུར་ཕྱུང་བཞིན་པའི་ངང་ནས། ད་ནི་ང་ཡང་མྱུར་ཏུ་སངས་རྒྱུ། ད་ལྟར་
གྱི་སྣང་བ་འདི་ཐམས་ཅད་འོད་གསལ་གྱི་སྣང་བ་ཡིན་པར་ཤིན་ཏུ་གསལ། དེ་གོ་བ་
ཡིན༑ གོ་བ་རྣམ་པར་དག་པ་དང་རྟོགས་པ་ལ་ཁྱད་པར་ཆེར་མེད་པར་གྲུབ་ཆེན་ཨུ་
རྒྱན་པས་བཤད་འདུག་གསུང་།
དེའི་དགུན་འོལ་ཁ་རིན་ཆེན་སྒང་ནས་ཆོས་རྗེ་ཆོས་གྲགས་པ་ཡར་ལུངས་
ཕྱོགས་སུ་ཕེབས་པའི་ལམ་ཞོར་ལ་ཐུགས་གཅུགས་པའི་སྟོབས་ཀྱིས་མཇལ་དུ་ཕེབས།
འབེལ་བའི་བཀའ་མཆིད་མང་དུ་བྱུང་། ཕྱིར་ཐེགས་པ་ན་བན་རྒན་འདི་སྔར་ནས་
གཞན་དང་མི་འདྲ་བ་ཞིག་ཡིན། ད་ལན་མཇལ་བས་སྔར་དང་ཡང་གཏན་མི་འདྲ་
བར་འདུག །བློས་ཐག་ཆེན་པོ་ཞིག་བཅད་འདུག་གོ། སྐུ་མདུན་དུ་བྱིན་པའི་ཚེ་བྱིན་
342



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
བརླབས་ཀྱང་གཞན་དང་མི་མཉམ་པ་ཞིག་འདུག་ཅེས་ཡང་དང་ཡང་དུ་སྒྲོགས་པར་
མཛད་དོ། །དེའི་དུས་ན་ནངས་སོ་ཆེན་པོ་རྣམས་སུ་མི་ཐེགས་པའི་དམ་བཅའ་མཛད་
པས༑ ཆོས་ཀྱི་རྗེ་རིན་པོ་ཆེ་སྤྱན་སྔའི་སྐུ་མདུན་དུ་བྱོན་པའི་ཚེ་ཡང་ཕྱག་འབུལ་བཞེས་
པ་ལ་ཕྱིར་ཕེབས། དེ་ནི་ཐུགས་སོ་མི་བསོད་བའི་ཟག་སོག་འོང་བ་ལ་མཐའ་འགོག་
པའི་ཐབས་སོ། །དེ་ནས་ལོ་གཅིག་ལྷག་ཙམ་ཞིག་སོང་ནས་ཆོས་འབྲེལ་ཀྱང་ཐོར་རེ་བ་
གསུངས། བྱ་ལོའི་དཔྱིད་འབྲག་རི་པའི་བླ་མ་པ་བྱོན་པ་ལ་རྣལ་འབྱོར་ཡན་ལག་དྲུག་
པ་བསྡུས་པ་ཞིག་གནང་། དེའི་དབྱར་དགེ་བའི་བཤེས་གཉེན་ཆེན་པོ་འགྲོ་བཟངས་པ་
ལ་གསང་འདུས་སྒྲོན་གསལ་གྱི་བཤད་པ་མཁན་ཆེན་རིན་ཆེན་བཟང་པོ་དཔོན་སློབ་
ལ་བདེ་མཆོག་རིམ་ལྔའི་ལུང་མཛད། བྱ་ལོའི་སྟོན་མཇུག་རིན་ཆེན་ཤིང་རྟ་དང་རྒྱན་
བདུན་གྱི་ཊཱི་ཀ །སྟག་ལུང་རིན་པོ་ཆེའི་བཀའ་ལུང་གིས་སྤྱོད་འཇུག་ཤེར་ལེའི་ཊཱི་ཀ་
དང་༑ ཡེ་ཤེས་ཞབས་ལུགས་ཀྱི་འཇམ་རྡོར་དཀྱིལ་ཆོ་ག་བརྩམས། དེར་དབང་བཞི་པ་
ཤིན་ཏུ་གསལ་བར་འགོད་པ་ཞུ་གསུང་བས། དབང་བཞི་པ་རྩལ་དུ་བཏོན་ནས་བཀོད།
བདེ་མཆོག་གི་དཀྱིལ་ཆོག་པཎ་ཆེན་རིན་པོ་ཆེས་མཛད་པ་ཡང་བསྒྱུར།
དེའི་དགུན་དཀའ་བཅུ་བ་ནམ་མཁའ་རྒྱལ་མཚན་ལ་སོགས་པ་ལ་རིན་ཆེན་
ཤིང་རྟའི་བཤད་པ་དང་། བདག་སྒྲུབ་པ་གཞུང་མཛད་ནས་བཤད་པ་ཤིན་དུ་ཞིབ་
པར་གསུངས། དགེ་བའི་བཤེས་གཉེན་ཆེན་པོ་འགྲོ་བཟངས་པ་དང༌། བླ་མ་བསྟན་
པ་རྒྱལ་མཚན་པ་དང༌། དཀའ་བཅུ་བ་ནམ་རྒྱལ་ལ་སོགས་པ་ལ་གསང་འདུས་སྒྲོན་
གསལ་གྱི་བཤད་པ་ལེགས་པར་བསྩལ་ནས། འབེལ་གཏམ་ཡང་འཕེལ་བར་མཛད། ཁྱི་
ལོ་ལ་འཁོར་ལོ་གསུམ་གྱི་རྣམ་བཞག་གི་བརྩོམ་པ་ཡང་གནང་། དེའི་སྟོན་མཁན་ཆེན་
རིན་ཆེན་བཟང་པོ་བ་ཕེབས། དཔལ་མཁའ་སྤྱོད་པའི་ཆོས་དྲུག་ཆེན་མོ། ལྷན་ཅིག་སྐྱེས་
343



ལོ་པཎ་གྱི་རྣམ་ཐར་ཕྱོགས་བསྒྲིགས།
སྦྱོར། གཅོད་ཡུལ་རྣམས་གསུངས། གཞན་ཡང་ཡོན་སྒོམ་པ་དང༌། ཤ་བོ་བ་ལ་སོགས་པ་
བླ་མ་རྣམས་དང་ལུང་ནང་གི་མི་ཆེན་རྣམས་དང་ལན་མང་དུ་མཇལ་ཞིང་སོ་སོ་
པོ་ནས་
ཞབས་ཏོག་ཀྱང་མང་དུ་ཞུས། གོང་ནས་ང་ལ་དུས་ཟིང་ཐམས་ཅད་བདེ་ཆེན་དུ་ཤར་
བ་ཡིན། དེ་ལ་ལན་ཐོབ་གསུང་བའི་ཆབ་ཤོག་བྱུང་བ་ལ། བདག་མོ་བ་ཡུམ་སྲས་དང་
མ་བྲལ་ན་ལེགས་པོ་ཡོང་སྟེ། དེ་དང་འབྲལ་བར་འདུག་དགོངས་ནས་དེའི་ལན་དུ།
དཔལ་པདྨ་ཆེན་པོའི་གཞལ་ཡས་ན་ཞེས་བྱ་བ་ལ་སོགས་པ་ཕུལ་བ་ཡིན་གསུང་
།
དེའི་དགུན་ཕར་ཕྱིན་གྱི་སྤྱི་དོན་བརྩམས། དེའི་དཔྱིད་དགེ་བའི་བཤེས་གཉེན་
མང་པོ་ལ་དོ་ཧ་སྐོར་གསུམ། ཕར་ཕྱིན་གྱི་སྤྱི་དོན་ལ་སོགས་པ་མང་དུ་གསུངས། དབྱར་
སླར་ཡང་བཀྲ་ཤིས་དགོན་པར་ཕེབས་ནས་སྟག་ལུང་རིན་པོ་ཆེའི་བཀའ་ལུང་གིས་
དཔལ་དུས་ཀྱི་འཁོར་ལོའི་དཀའ་འགྲེལ་ཁྱད་པར་ཅན་དང་
། འཁྲུལ་འཁོར་བཅུ་
གཅིག་གི་ནང་བཤད། རྗེ་བཙུན་པའི་རྩོད་ལན་རྣམས་བརྩམས། དགུན་ཡིད་བཟང་
རྩེར་ཕེབས། གདོང་དུ་ཆོས་རྗེ་རིན་པོ་ཆེ་ནམ་པའི་ཞལ་སྔ་ནས་ལ་སོགས་པའི་དགེ་
འདུན་མང་པོ་ལ་དཀའ་འགྲེལ་ལ་སོགས་པའི་བཀའ་འབུམ་རྣམས་ཀྱི་ལུང་ལེགས་
པར་གནང་། ཕག་ལོའི་དགུན་དཀྱིལ་ནས་སྐུ་མདུན་ན་ཡོད་པ་རྣམས་ལ་དེ་རིང་ནས་
ཁྱེད་རྣམས་ཀྱི་གོ་བར་བྱ་རྒྱུ་ཞིག་ཡོད། ང་མཚམས་དམ་པོར་བྱེད་པས་ཕྱི་རོལ་ནས་
སྐད་ཆ་ཅི་བྱུང་ཡང་ཁྱེར་མ་འོང་
། ཕྱོགས་གང་ནས་ཕྱག་རྟགས་ལ་སོགས་པ་མི་ཆེ་
ཆུང་སུས་བཏང་བྱུང་ཡང་དེའི་ལན་ང་ལ་མ་དྲི་བར་ཐོབ། ཕྲན་ཚགས་ཀྱི་ཡོ་བྱད་སྟེར་
མཁན་གང་བྱུང་ལོང་ལ་བེད་སྤྱོད་ལུགས་ཅི་རིགས་པ་གྱིས་ལ་འདི་བྱུང་ང་ལ་མ་སྨྲ་
གསུངས་ནས། གཟིམ་ཆུང་ཚོམས་སུ་མཛད།
ཞོགས་པ་གདན་ཐོན་འཕྲལ་དུ་ཐོག་རྩེ་མོར་ཐུགས་དམ་ལ་བཞུགས། གསོལ་
344



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
ཇ་དང་གུང་ཚིགས་རན་ནས་མར་ཕེབས། དེའི་རིང་ལ་གཟིགས་རྟོག་མང་དུ་གནང་
།
ཡང་རྩེ་མོར་ཐེགས། ཕྱི་ཇའི་དུས་སུ་མར་ཕེབས་པ་མཛད་ནའང་
། སྐད་ཆ་དང་ཞུ་བ་
མི་འབུལ་བ་སོགས་ནི་ཉིན་གཉིས་ཙམ་གྱི་བར་ལས་མ་གྲུབ། དེ་རྗེས་སྐད་ཆ་མང་དུ་ཞུ་
བ་ལ་ཐུགས་ཀྱིས་དཔྱོད་པ་ཆེར་མི་མཛད་པར། ཞལ་རོག་ཏུ་བཞུགས་པར་འདུག།
རེས་ཤིག་སློབ་དཔོན་སྨོན་ལམ་གྲགས་པ་ལ། ངེད་རང་ཚོ་ཚེ་ཇི་ཙམ་ཐུབ་མི་ཤེས།
འཆི་ཁར་ཡང་འདི་བགྱིས་ཀྱི་གཏམ་མང་པོ་མི་ཡོང་། ཁྱོད་རང་ད་ལྟའི་སྡོད་ཚུགས་
འདི་ལ་མ་མཐའ་བྱས་ཆོས་དང་ཅི་མཐུན་དུ་གྱིས། འདི་བས་ལོང་དུ་མ་སོང་ན་སྐྱིད་དུ་
སྐྱིད་དུ་འགྲོ་བ་ངས་ཁག་འཁུར་བ་ཡིན་གསུང་
།
བྱི་བ་ལོའི་སྟོན་དབུ་བསྡུས་ཀྱི་རྩོམ་པ་ལ་ཟུག་རྗེས་དུས་གཟིངས་ཀྱི་ཟིང་གི)
དམག་འུར་ལངས་པས་སྐུ་ཁམས་མྱོག་ནས་རྩོམ་འཕྲོ་ལ་བཞག །གླང་ལོའི་དཔྱིད་ཁ་ད་
ཞག་རེས་ཞག་རེ་ཁམས་ཀྱང་དྭངས་སུ་འགྲོ་དཀའ་བ་འདུག་གསུངས་ནས་དབུ་བསྡུས་
ཀྱི་འཕྲོ་བརྩམས། རྣལ་འབྱོར་གྱི་དབང་ཕྱུག་ནམ་མཁའ་དཔལ་བ་དཔོན་སློབ་མང་པོ་ལ་
བཀའ་ཡིག་རྟེན་བཅས་གནང་ནས། ཁོ་བོ་ཉང་ཁའི་གསའ(གསང)ཕུ་དགོན་དུ་ཡོང་
བའི་སར་བྱུང་བས། ཁོང་དཔོན་སློབ་ལ་ཆོས་བཀའ་འདོད་མཐུན་བགྱིས་ཏེ་ཞུ་ལན་
ཕུལ་ནས་བརྫངས་པ། སྐུ་མདུན་དུ་སོན། དེ་ནས་བ་རི་ལོ་ཙ་བ། ཆོས་རྗེ་སྨན་གཅིག་
པ་རྣམས་ཀྱི་རྣམ་ཐར། ཡེ་ཤེས་སྙིང་པོའི་བདེན་གཉིས་འགྲེལ་པའི་ཊི་ཀ །གསང་
འདུས་སྒྲོན་གསལ་གྱི་ཡི་གེ་བཞི་བཅུ་ཡན་གྱི་ཊི་ཀ་རྣམས་བརྩམས། དོན་གཉེར་མང་
པོ་ལ། བྱང་ས་མདོ་སྡེ་རྒྱན་འགྲེལ་པ་དང་བཅས་པ། འབྱེད་གཉིས་འགྲེལ་པ་དང་
བཅས་པ་རྣམས་གནང་།
དེ་ནས་ཟླ་བ་བདུན་པའི་ནང་དུ་གནས་གཞན་རང་དབང་ཅན་ཞིག་ཏུ་བཞུགས་
345



ལོ་པཎ་གྱི་རྣམ་ཐར་ཕྱོགས་བསྒྲིགས།
པར་བཞེད་པ་དང༌། ཆོས་ཀྱི་རྗེ་སྤྱན་སྔ་ཚེས་གཉིས་རིན་པོ་ཆེའི་ཞལ་སྔ་ནས་ཕེབས་ ན་
མི་དགྱེས་པའི་སྐབས་ཤིག་ན། ད་ནི་གནས་གཞན་ཞིག་བཙལ་བ་འཐད་པར་འདུག་
པའི་རྒྱུ་མཚན་ཡང་ཐོར་རེ་བ་ཞིག་གསུང་
། སྐུ་ཉམས་ཀྱང་ངན་ཞིང་མཛད་པ་གང་
ལའང་སྟབས་མ་བདེ་བར་བྱུང་ནས། སློབ་དཔོན་སྨོན་ལམ་པ་ལ་ཁྱོད་སོང་ལ། སྤྱན་སྔ་
རིན་པོ་ཆེའི་དྲུང་དུ་བདག་བྱང་ཕྱོགས་སུ་འོང་བར་འདོད་པའི་རྒྱུ་མཚན་ཕུལ། བཞེད་
པ་དང་མི་འབྱོར་བ་མི་འདུག་ན་དུས་ཚིགས་ཐག་ཆོད་ལ་ཤོག །བདག་ལ་འཐོག་ཅི་
ཡང་མེད། བྱ་བ་འདི་མ་གྲུབ་ཀྱི་བར་དུ་གཞན་སུ་ལའང་མ་སྨྲ། འདིར་ཡང་ངས་སྨྲ་
བར་མེད་གསུང་བས། ཆོས་ཀྱི་རྗེ་སྤྱན་སྔ་ཚེས་གཉིས་རིན་པོ་ཆེའི་ཞབས་དྲུང་དུ་དེ་
ལྟར་ཕུལ་བས། བཞེད་པ་དང་ཤིན་ཏུ་འབྱོར་ནས་དེའི་སང་ཉིན་ཆིབས་པ་རྗེས་བཞིན་
དུ་འོང་བ་བྱས་ནས། སློར་སྐུ་མདུན་དུ་འོངས་ཏེ་སང་རང་ལ་དུས་གནང་ཡོད་ཞུས་
པས་དགྱེས་ཆེས་ཏེ། དེའི་མཚན་མོ་ཤིན་དུ་སྔ་བར་བཞེངས་ནས་ཇ་ཡང་ཡང་བསྐོལ་
ཡང་ནམ་མ་ལངས། ཐུགས་དང་མ་འཁྲིངས་པར་སྔ་མོར་ཐེགས། ནམ་ཟ་ཟིའི་སྐབས་སུ་
མཆོད་རྟེན་ཆེན་མོ་ལ་ཕྱག་ནས་མཛད། ཆིབས་ཐོག་ཏུ་ཐོན་ཏེ་བྱང་ཁར་ཕེབས།
ཆོས་རྗེ་སྤྱན་སྔ་ཚེས་གཉིས་རིན་པོ་ཆེ་སྐུ་འཁོར་མང་པོ་དང་བཅས་པས་གྲུ་
ཁར་བསུ་བ་ལེགས་པར་གནང་། ཀླུ་ཁང་དུ་ཞག་ཁ་ཡར་བཞུགས། དེའི་སྐབས་སུ་བྱང་
ཆུབ་མཆོག་ཏུ་ཐུགས་བསྐྱེད་པ་མངོན་ཆུང་གིས་གསན། དེ་རྗེས་སྨོན་ལྡང་མཁར་
དུ་བཞུགས་ནས་སྒྲོན་གསལ་གྱི་ཊི་ཀ་ལེའུ་བཅུ་པ་ཡན་མཛད། དེ་ནས་སྤྱན་སྔ་ཚེས་
གཉིས་རིན་པོ་ཆེའི་དྲུང་དུ་གསུང་ཆོས་མང་དུ་འབུལ་དགོས་པའི་བཀའ་ལུང་ནན་དུ་
ཕེབས་པས། ཟླ་བ་བརྒྱད་པའི་བཤམ་དུ་བྲག་ཁར་ཕེབས། ནང་སོར་མི་ཐེགས་པའི་དམ་
བཅའ་གྲོལ་བརྟག་གཉིས་ཀྱི་རྒྱུད་རྔོག་པའི་རིན་ཆེན་རྒྱུན་འདྲའི་སྟེང་ནས་བཤད་པ་
346



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
ལེགས་པར་ཕུལ་ཏེ། འདི་ལ་བཀའ་བརྒྱུད་གཅིག་པའི་རྟེན་འབྲེལ་ངང་བྱིན་རླབས་
ཡོད་གསུང་།
དེ་ནས་རྒྱུད་གསང་པའི་བཤད་པ་སྔོན་དུ་འགྲོ་བའི་དཔལ་དུས་ཀྱི་འཁོར་ལོའི་
རྒྱུད་འགྲེལ་གྱི་བཤད་པ་ཡོངས་སུ་རྫོགས་པ། སེམས་འགྲེལ་སྐོར་གཞན་རྣམས་དང་
རྣམ་སྣང་མངོན་བྱང་གི་རྒྱུད། དཔྱིད་ཀྱི་ཐིག་ལེའི་འགྲེལ་པའི་བཤད་པ། དུས་འཁོར་
གྱི་ཊིཀ་ཆེན་དཔལ་ལྡན་བླ་མས་མཛད་པའི་ལུང་། ཕར་ཕྱིན་གྱི་བཤད་པ། གསང་སྙིང་
སྤར་ཁབ་དང་བཅས་པ་དང༌། ལམ་རྣམ་བཀོད་ཀྱི་བཤད་པ། སྒྱུ་འཕྲུལ་ཞི་ཁྲོ་དང་།
དཀྱིལ་འཁོར་པདྨ་བརྒྱ་ལྡན་དང༌། བླ་མ་ཐོད་ཕྲེང་རྩལ་དང་། རྟ་མགྲིན་གསང་སྒྲུབ་ཀྱི་
དབང་ལ་སོགས་པ་གནང་།
དེའི་སྐབས་སུ་བྱམས་པ་གླིང་ཆོས་རྗེ་རིན་པོ་ཆེའི་ཞལ་ཏ་ཕེབས་པ་ན། ཤིན་
ཏུ་མཇལ་བར་རིངས། སྐུ་ཚེ་འདི་ལ་ཐེངས་གཅིག་ཅིས་ཀྱང་མཇལ་བ་ཞུ། ཞལ་རྣམ་
གཉིས་ཀྱིས་དགུང་ལོ་མཐོན་པོར་ཕེབས་པ་ཡང་ཐུགས་ཀྱི་དགོངས་པར་ཞུ་གསུང་བ་
དང་༑ ཆོས་རྗེ་རིན་པོ་ཆེ་ལོ་ཆེན་པའི་ཞལ་སྔ་ནས་ཀྱང་དེ་མཐུན་དང་
། ཡར་རྒྱབ་ནས་
ནང་སོ་རྣམ་པའི་ཞལ་ཏ་ཕེབས་པའི་ཚེ། སྤྱན་སྔ་ཚེས་གཉིས་རིན་པོ་ཆེ་ལ་ཆོས་མང་
དུ་ཕུལ་ཚར་བ་ལ་བརྟེན་ནས་ཐེགས་པར་ཞལ་གྱིས་བཞེས་པའི་ཞུ་ལན་ཕུལ་ཚར་བའི་
རྗེས་བཞུད་པར་ཉེ་བའི་སྐབས་སུ། ད་ལན་ཕྱིན་ན་བར་ཆད་ཆེན་པོ་འོང་གསུང་ནས།
བཤོལ། འདི་བྱུང་ནི་གསལ་བར་མི་གསུང་ངོ༌
། །
དེ་ནས་ལྷོ་ཁར་བཞུགས་མ་བཞེད་དེ། བྱང་ཁར་ནང་སོ་ནས་སྨོན་ལྡང་དུ་མཁར་
ལས་མཛད། ས་ཞིང་མང་དུ་འབུལ་བས་དེ་རིང་རྩིས་བཞེས་པ་ཞུ་བའི་བཀའ་ལུང་
བྱུང་བ་ལའང་། ས་ཞིང་གི་དགོས་པ་མེད་པའི་རྒྱུ་མཚན་སྐུ་འཁོར་ན་ཡོད་པ་རྣམས་ལ་
347



ལོ་པཎ་གྱི་རྣམ་ཐར་ཕྱོགས་བསྒྲིགས།
ཕྱོགས་ཙམ་གསུང་ཞིང་བཞེས་པ་མ་གནང་
། ཡོས་ལོ་ལ་ནང་ཞིག་བཞེངས་པའི་སྐབས་
སུ་སྐུ་གདབ་ལ་བརྟེན་ནས་ཞབས་ཀྱིས་ཐེགས་མི་ཐུབ་པ་རྒྱུན་རིང་བར་བྱུང་ནས། འདོ་
ལི་ལ་སྤྱན་དྲངས་ཏེ་སྨོན་ལྡང་དུ་ཕེབས། སློབ་དཔོན་སང་ཤེ་པ་ལ་དབུ་མ་ལག་ཚད་
གསུངས། དེ་རྗེས་ཕལ་ཆེར་སྐུ་མཚམས་ཁོ་ན་ལ་བཞུགས།
ཡོས་ལོའི་དགུན་སྙིང་པོ་གསལ་སྒྲོན་གྱི་རྩོམ་པ་མཛད། དཀའ་བཅུ་བ་གྲགས་
པ་མཐའ་ཡས་པ་ལ་རྒྱུ་མཚན་རྩིས་རྣམས་གསུངས། དེའི་རྗེས་སུ་དྲི་མེད་འོད་ཀྱི་སྐར་
རྩིས་ཀྱི་མདོར་བསྡུས་ལ་བཤད་པ་ཞིབ་པར་གནང་
། དགེ་བའི་བཤེས་གཉེན་རྣམ་
རྒྱལ་མཆོག་པ་བདག་གི་བླ་མའི་སྐུ་སྐྱེ་ཡིན། ཁོང་འོ་བརྒྱལ་ཡོད། དམ་པའི་ཆོས་ལ་
སྦྱར་ན་ལེགས་པོ་འོང་པའི་དཔེ་ཡོད་གསུང་
། སྟག་རྩེ་ནས་གདན་དྲངས་ཐོས་བསམ་
སྒོམ་གསུམ་ལ་སྦྱར། འབྲུག་དཔྱིད་ཆོས་རྗེ་འབྲུག་པ་གསང་འདུས་གསན་པར་བཞེད་
དེ༑ དྭགས་པོ་སྒམ་པོ་ནས་ཞུ་བ་འབུལ་བྱུང་བས་ཞལ་གྱིས་བཞེས་པས་ཚེགས་མེད་
དུ་ཕེབས། གསང་འདུས་སྒྲོན་གསལ་གྱི་བཤད་པ་ལེགས་པར་གནང་
། དེ་རྗེས་རྒྱུད་བླ་
གཞུང་རྐྱང་དང་། དབང་མདོར་བསྟན་པའི་བཤད་པ། དཔོན་ཤེར་འབྱུང་གིས་བསྡུས་
པའི་དགོངས་གཅིག་གི་རྩ་བའི་བཤད་པ་རྣམས་བསྩལ།
གཞན་ཡང་དངོས་སུ་མ་མཇལ་ནའང་གསུང་ཐོས་ཀྱི་ས་ནས་ཆོས་འབྲེལ་མང་
དུ་གནང་། དེའི་དབྱར་འཁྲུལ་སེལ་གྱི་རྩིས་འཕྲོ་ཚོལ་བའི་ས་རིས་ཤིན་ཏུ་མང་བར་
མཛད། དེའི་དགུན་ཆོས་རྗེ་རིན་པོ་ཆེ་ལོ་ཆེན་པོའི་ཞལ་སྔ་ནས་ཕྱག་འབུལ་དུ་ཕེབས་
པ་ཤེས་རབ་ཀྱི་ཕ་རོལ་ཏུ་ཕྱིན་པ་སྒོམ་པའི་རིམ་པ་གསུངས། ཆོས་རྗེ་སྤྱན་སྔ་རིན་
པོ་ཆེ་བསྙེན་པར་རྫོགས་པའི་མཁན་པོ་མཛད། ཆོས་རྗེ་རིན་པོ་ཆེ་ནམ་པའི་ཞལ་སྔ་
ནས་ཀྱིས་གསོལ་བ་ནན་ཏན་དུ་བཏབ་པའི་ངོར་ཤ་བ་རའི་གཞུང་ཆུང་ལ་བརྟེན་ནས་
པ་ལ་
348



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
ལམ་ཡན་ལག་དྲུག་པོ་ཟུང་འཇུག་འབའ་ཞིག་གིས་བགྲོད་པའི་ཁྲིད་ལུགས་དང་
། དུས་
ཞབས་སྙན་རྒྱུད་དང་། བཀའ་འབུམ་གྱི་ལུང་ལ་སོགས་པ་མང་པོ་གནང་།
སྦྲུལ་ལོའི་སོས་ཀ་རྒྱུད་བླའི་འགྲེལ་བཤད་ཆེན་པོ་རྩོམ་པར་གསོལ་བ་བཏབ་
པས་ཞལ་གྱིས་བཞེས་ཏེ་རྩོམ་པ་ལ་ཟུག་པའི་ཉིན། གཟིམས་ཁང་ནང་ན་དཔོན་སློབ་
གཉིས་ལས་མི་བཞུགས་པ་ལ་ས་གཡོ་བའི་ཆོ་འཕྲུལ་ཆེན་པོ་བྱུང་
། གཞན་སུས་ཀྱང་
མ་ཚོར་བར་འདུག །ཟླ་བ་བཞི་པ་ལ་ཟུག་ནས་བརྒྱད་པའི་ཚེས་བཅུ་ལྔ་ལ་ལེགས་པར་
གྲུབ༑ སྤྱན་གྱིས་ཉིན་ནུབ་དགོངས་པ་ཙམ་ལས་མེད་ཀྱང་བཤད་པ་དང་ལུང་འདྲེན་
ལ་སོགས་པ་ཐམས་ཅད་སྔར་སྤྱན་གྱིས་གཟིགས་པ་བས་ཚེགས་ཆུང་ཞིང་རྒྱས་པས།
ཐམས་ཅད་ངོ་མཚར་དུ་གྱུར་པས་མཚོན་ཏེ། རྩོམ་པ་གང་གནང་ནའང་
། སྔ་གཟིགས་
ཞིབ་མོ་དང་ཊཱི་ཀ་སོགས་ཇི་ལྟར་མཛད་པའི་དོན་ཐུགས་བསམ་གྱིས་གཏན་ལ་ཕབ་
རྗེས; ལུང་འདྲེན་གྱི་སྐབས་སོ་སོ་ཁོལ་འདོན་གནང་རྟིང་
། ཡི་གེ་ཅི་ཙམ་ཟིན་པ་ལྟར་
ཞལ་ནས་སྦྱོད་པ་མ་གཏོགས། རྩོམ་སྟན་གྱི་ཐོག་ཏུ་བསྒྱུར་འགོད་སྣོན་འབྲིད་མང་པོ་
མི་དགོས་པ་ལ་ཞལ་ནས། ངས་བརྩོམ་སྟན་གྱི་སྣོན་འབྲིད་བསམ་མནོ་ཁོ་ནས་བྱེད་པ་
ཡིན་པས། མང་དུ་བཅོས་མི་དགོས་པ་ཡིན་ཞེས་གསུང་ངོ༌། །
རྟ་ལོའི་དཔྱིད་ཆོས་རྗེ་སྤྱན་སྔ་ཚེས་གཉིས་རིན་པོ་ཆེའི་དྲུང་དུ་རྫོགས་ཆེན་རྡོ་
རྗེ་ཟམ་པའི་སྐོར་རྣམས་དང་། དེའི་སོས་ཀ་ཡེ་ཤེས་གྲུབ་པའི་བཤད་པ། རྒྱུད་གསུམ་
གསང་བའི་བཤད་པ་ལ་སོགས། དབྱར་ཆོས་རྗེ་རིན་པོ་ཆེ་ནམ་པའི་ཞལ་སྔར་དཔལ་
དུས་ཀྱི་འཁོར་ལོའི་མཆོག་དབང་
། ཆོས་རྗེ་རྒྱལ་སྲས་པའི་ཆོ་གའི་སྟེངས་ནས་དབུ་མ་
ལུགས་དང་སེམས་ཙམ་ལུགས་གཉིས་སེམས་བསྐྱེད་ཀྱང་མང་པོ་ལ་གནང་
། སྨོན་ལྡང་
གི་ཆབ་ཅུང་ཟད་མ་འཕྲོད་པ་ལ་བརྟེན་ནས། རྟ་ལོ་ཟླ་བ་བརྒྱད་པའི་ཚེས་ཉི་ཤུ་ལ་
349



ལོ་པཎ་གྱི་རྣམ་ཐར་ཕྱོགས་བསྒྲིགས།
ལྗང་འཕྲང་ཆོས་རྫོང་དུ་ཕེབས། ཤེས་རབ་ཀྱི་ཕ་རོལ་ཏུ་ཕྱིན་པའི་སྒོམ་རིམ་དང་། སྒྱུ་
འཕྲུལ་གྱི་བཤད་རྒྱུད་ཐལ་བའི་རྒྱུད་ཀྱི་སྟོད་ནས་ལེའུ་འགའི་ཊཱི་ཀ་མཛད། ཟླ་བ་དགུ་
པའི་ནང་དུ་སྐུ་ཁམས་ཤིན་ཏུ་བསྙེལ་དུས། མཚན་ངན་པ་མནལ་ལམ་དུ་བཟློག་ཚུལ་
སྔར་སྨོས་སོ། །དེ་རྗེས་དགེ་བའི་བཤེས་གཉེན་ཁ་ཅིག་ལ་དཔལ་བརྟག་པ་གཉིས་པའི་
རྒྱུད་ཀྱི་བཤད་པ། ཤེས་རབ་ཀྱི་ཕ་རོལ་ཏུ་ཕྱིན་པའི་སྒོམ་རིམ། རྡོ་རྗེ་སྙིང་འགྲེལ་གྱི་
བཤད་པ། སྤོ་ཏོ་བའི་དཔེ་ཆོས་ཀྱི་ལུང་ལ་སོགས་པ་གནང་
།
ལུག་ལོའི་སོས་རྨངས་དོ་ཧའི་རྣམ་བཤད། ཡོན་ཏན་མཐའ་ཡས་པར་ བསྟོད་
པའི་བསྡུས་དོན། འཇིག་རྟེན་ལས་འདས་པར་བསྟོད་པའི་ཊཱི་ཀ་ལ་སོགས་པ་མཛད།
དེའི་དབྱར་སྤྱན་སྔ་ཚེ་གཉིས་རིན་པོ་ཆེའི་དྲུང་དུ་རྟ་མགྲིན་ལྷ་བཞིའི་དབང་ཕུལ་དུས་
ཚེ་བུམ་ལ་བྱིན་བརླབས་ཀྱི་མཚན་མ་ཆེན་པོའང་བྱུང༌
། སྐུ་མཚམས་ཅུང་ཟད་ཅིག་
གསེངས་ནས་སྒམ་པོ་རིན་པོ་ཆེ་དཔོན་སློབ་རྣམས་དང་མཇལ། དེའི་སྟོན་མདོ་སྡེ་རྒྱན་
གྱི་འགྲེལ་བཤད་ཀྱི་དབུ་ཚུགས། དགུན་ལྟེའུར་གདན་ས་བ་ཆག་ལོ་རིན་ཆེན་ཆོས་ཀྱི་
རྒྱལ་པོ་བ་ཕེབས་ནས། རིན་ཆེན་ཤིང་རྟའི་བཤད་པ། རྒྱན་བདུན་གྱི་བཤད་པ་དང་
།
སྒྲོན་གསལ་ལེའུ་བཅུ་པ་ཡན་གྱི་ཁྲི་ཀའི་ལུང་མ་བཤད་ལ་སོགས་པ་དང་
། སྐད་དོད་
དང་འབེལ་གཏམ་ཤིན་ཏུ་མང་བར་གནང་། ཁོང་གིས་ས་རིས་ཀྱི་ཞབས་ཏོག་ཕུལ་
ནས་རྩིས་ལ་འཁྲུལ་སེལ་གྱི་རྩིས་འཕྲོ་ལེགས་པར་བཀོད།
ལུག་ལོ་ཟླ་བ་བཅུ་གཉིས་པའི་བཤམ་དུ་ཕོ་བྲང་ཚོང་འདུས་སུ་ཐེགས་ནས་
ཆོས་རྗེ་རིན་པོ་ཆེ་ནམ་པའི་ཞལ་སྔ་ནས་དང་
། ཆོས་རྗེ་རིན་པོ་ཆེ་ལོ་ཆེན་པ་རྣམས་
གཉིས་ལ། སྙན་རྒྱུད་རྡོ་རྗེ་ཟམ་པའི་དབང་ཡོངས་སུ་རྫོགས་པ། ཁྲིད་གཞུང་བཤད་ལ་
སོགས་པའི་ཆོས་སྐོར་ཐམས་ཅད་གནང་ནས་གཞན་ལ་སྟོན་པར་བཀའ་གནང་། དེའི་
350



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
ཉིན་སྐུ་ཁམས་ཤིན་ཏུ་དངས་ནས་ཆོས་རྣམས་ཀྱང་བབས་པ་ཞིག་བྱུང་པས། དེ་རིང་
ཁམས་དྭངས་ཆོས་ལེགས་པར་བྱུང་། དེ་ཁྱེད་རང་རྣམ་གཉིས་ཀྱི་བྱིན་བརླབས་སུ་
འདུག་གསུང་། བསྙེན་པར་རྫོགས་པ་ཆ་མང་པོའི་མཁན་པོ་གསོལ་བ་བཏབ་པ་བཞིན་
ཞལ་གྱིས་བཞེས་ནས་གནང་
། བདག་གིས་མཇལ་ནས་ཐོག་མར་ཤ་ཝ་རའི་སྦྱོར་དྲུག་
གི་གཞུང་གཙོ་བོར་བཟུང་ནས་ལམ་ཡན་ལག་དྲུག་པོ་མངོན་སུམ་འབའ་ཞིག་གིས་
འདེད་པའི་ཁྲིད་ལུགས་ཤིན་ཏུ་རྒྱས་པ་དང༌
། རྒྱུད་གསུམ་གསང་བའི་བཤད་པ་དང་
།
བཀའ་འབུམ་ལས་ཆོས་ཚན་ཤིན་ཏུ་མང་བའི་ལུང་
། གཞན་ཡང་དོན་གཉེར་རྣམས་
ལ་ཆོས་ཀྱི་འབྲེལ་བ་མང་དུ་གནང་། ཀུན་བཟང་རྩེ་པ་ཁུ་དབོན་པའི་བསྙེན་རྫོགས་ཀྱི་
མཁན་པོ་མཛད། སླར་ཆོས་རྫོང་དུ་ཕེབས་ནས་སྐུ་མཚམས་ཤིན་དུ་དམ་པར་བསྡམས།
བདག་གིས་གསོལ་བ་བཏབ་པའི་ངོར། སྦྱོར་དྲུག་གི་ཁྲིད་ཡིག་རྩོམ་པ་མཛད།
མེ་ཕོ་སྤྲེའུ་ལོའི་སྟོན། བདག་གིས་ཇོ་བོ་རིན་པོ་ཆེ་མཇལ་ཞིང་མཚུར་ཕུ་གནས་
ནང་འཁོར་ཏེ། མངོན་པར་དགའ་བའི་ཆོས་རྫོང་གི་རྒྱལ་ཆེན་བྲག་མགོར་བསྡད་ཅིང་
།
དཔོན་སློབ་ཉུང་འདུས་སྐུ་མཚམས་བསྡམས་ནས། ལོ་དེའི་ཧོར་ཟླ་དགུ་པའི་ཚེས་ཉེར་
བཞིའི་སྔ་དྲོ་ནས་བཟུང་སྟེ། བྱ་ལོ་ཟླ་བ་གསུམ་པའི་བར་དུ། ཉིན་རེ་ལྟར་སྔ་ཐུན་ཕྱི་
ཐུན་གཉིས་གཉིས་ཀྱི་རིང་ལ། དཔལ་དུས་ཀྱི་འཁོར་ལོའི་བཤད་པ་ཡོངས་རྫོགས་གྲུབ་
པའི་རྗེས་སུ། བུ་རིན་པོ་ཆེ་དང་འཇམ་དབྱངས་ཆོས་མགོན་པའི་རྒྱུད་འགྲེལ་གྱི་མཆན།
ཆོས་རྗེ་བླ་མའི་དུས་འཁོར་ཊིཀ་ཆེན། རྒྱུད་ཕྱི་མ་རྣམས་ཀྱི་ལུང་
། རྡོ་རྗེ་སྙིང་
འགྲེལ་གྱི་བཤད་པ། ལྟ་འདོད་མདོར་བསྟན་དོན་དམ་བསྙེན་པ་དང་
། དབང་མདོར་
བསྟན་གྱི་འགྲེལ་བ་སཱ་དྷུ་པུ་ཏྲས་མཛད་པའི་ལུང་
། དཔེ་མེད་འཚོའི་སྦྱོར་དྲུག་དང་།
ཉི་མ་དཔལ་ཡེ་ཤེས་ཀྱི་འགྲེལ་པ། མཚན་བརྗོད་འགྲེལ་བ་ཉི་མ་དཔལ་ཡེ་ཤེས་ཀྱིས་
351



ལོ་པཎ་གྱི་རྣམ་ཐར་ཕྱོགས་བསྒྲིགས།
མཛད་པ། རིན་ཆེན་སྒྲོམ་སྡེའི་བཤད་པ་དམྱལ་པ་ཧྲུལ་པོས་མཛད་པ། དུས་ཞབས་
སྙན་རྒྱུད་གྲུབ་ཆེན་ཡུ་མོའི་གསལ་སྒྲོན་བཞི། གསང་འདུས་འགྲེལ་བ་སྒྲོན་གསལ་གྱི་
བཤད་པ། རིམ་ལྔ། སྤྱོད་བསྡུས། འཇམ་དཔལ་ཞལ་ལུང་། གྲོལ་ཐིག །སྦྱོར་བདུན་རྣམས་
ཀྱི་བཤད་པ། དཀྱིལ་ཆོག་བཞི་བརྒྱ་ལྔ་བཅུ་པ། བདག་སྒྲུབ་པ། གཏོར་མ་ཆེན་པོའི་ཆོ་
ག; ཚོགས་འཁོར་གྱི་ཆོ་ག །སྒྲུབ་ཐབས་ཀུན་བཟང་ལ་སོགས་པ་དང་
། བཤད་རྒྱུད་རྡོ་
རྗེ་ཕྲེང་བ། དགོངས་པ་ལུང་སྟོན། ཡེ་ཤེས་རྡོ་རྗེ་ཀུན་ལས་བཏུས་པ། ལྷ་མོ་བཞིས་ཞུས།
རྒྱུད་ཕྱི་མ། བརྟག་གཉིས་ཀྱི་རྒྱུད་རྣམས་ཀྱི་བཤད་པ། བརྟག་གཉིས་ཀྱི་ནཱ་རོ་འགྲེལ་
པའི་ལུང་
། གསང་སྙིང་སྤར་ཁབ་དང་བཅས་པའི་བཤད་པའི་སྔོན་དུ་སྒྲོ་ཕུག་པའི་
ཆོས་ལྔ་དང་
། ལམ་རྣམ་བཀོད་ཀྱི་བཤད་པ་ལ་སོགས་སྙིང་མའི་སྐོར་ཤིན་ཏུ་མང་བ་
དང་་
སངས་རྒྱས་ཡེ་ཤེས་ཀྱིས་མཛད་པའི་བསམ་གཏན་མིག་གི་སྒྲོན་མའི་ལུང་
། ཚད་
མ་རིགས་ཐིགས་དང་། རྒྱུད་བླ་མ་དང་། མངོན་རྟོགས་རྒྱན་སེང་གེ་བཟང་པོའི་འགྲེལ་
བ་དང་བཅས་པ་དང་། དབུ་མ་འཇུག་པ་དང་། སྤྱོད་འཇུག་རྣམས་ཀྱི་བཤད་པ། རྩིས་
ཀྱི་ས་རིས་རྒྱུ་མཚན་རྩིས་དང་བཅས་པ། ཀ་ལཱ་པའི་དབུ་ནས་མིང་ལེ་ཡན་ཙམ་གྱི་ས་
རིས༑ རྟ་མགྲིན་ལྷ་བཞི་དང་སྙན་རྒྱུད་རྡོ་རྗེ་ཟམ་པའི་དབང་དང་ཁྲིད་གཞུང་བཤད་
ལ་སོགས་པ་ཤིན་ཏུ་མང་བ། རིག་པའི་རྩལ་དབང་བཅུ་བརྒྱད། ཨ་རོ་སྙན་རྒྱུད་ཀྱི་ཁྲིད་
སྐོར༑ རྨངས་དོ་ཧའི་རྣམ་བཤད་ཀྱི་སྟེངས་ནས་བཤད་པ། ཆོས་རྗེ་ཕྱོགས་པའི་སྦྱོར་
དྲུག་གི་སྲོག་འཛིན་ཡན་གྱི་ཁྲིད། ཀུན་སྤངས་པའི་ཡན་ལ་ཕྱི་མ་གཉིས་ཀྱི་ཁྲིད་ཡིག །
ཕྱོགས་པའི་ངོས་སྤྱོད་དང་བཅས་པ། གསང་འདུས་ཀྱི་ནག་ཁྲིད་ཀྱི་སྐོར་རྣམས། ཨ་བྷ་
ཡཱའི་མན་ངག་སྙེ་མ། ཉི་བྱེད་རྨ་ལུགས་ཀྱི་གཏོར་དབང་
། རྨའི་ལག་ཁྲིད་བཅུ་དྲུག་གི་
352



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
ཁྲིད་ཡིག་རོག་གིས་མཛད་པའི་སྟེངས་ནས་དེའི་ཁྲིད་དང༌
།
རྨ་ལུགས་ཀྱིས་དམ་པ་ཤིན་ཏུ་མང་བ། ལམ་འབྲས་དཔེ་མཛོད་སྐོར་ཚང་མ།
གྲུབ་པ་སྡེ་བདུན། དེ་ཁོ་ན་ཉིད་བཅུ་པ་ལྷན་སྐྱེས་རྡོ་རྗེའི་འགྲེལ་བ་དང་བཅས་པའི་
བཤད་པ། བྱང་ཆུབ་སེམས་དཔའི་ས། སྡོམ་པ་ཉི་ཤུ་པའི་འགྲེལ་པ་ཞི་བ་འཚོས་མཛད་
པ༑ བསླབ་བཏུས། ཤེས་རབ་ཀྱི་ཕ་རོལ་ཏུ་ཕྱིན་པ་བརྒྱད་སྟོང་པ། མདོ་ཏིང་ངེ་འཛིན་
གྱི་རྒྱལ་པོ། འབྲུག་པའི་ཁྲིད་ཆེན་བརྒྱད། འཇམ་དབྱངས་མགོན་པོའི་ཡིག་ཆའི་སྟེང་
ནས་ཐུག་ལྔའི་ཁྲིད་སྐོར། རྗེ་རིན་པོ་ཆེ་བློ་བཟང་གྲགས་པའི་ལམ་རིམ་ཆུང་བ། སྔགས་
རིམ༑ བདེ་མཆོག་ཊཱི་ཀ །བླ་མ་ལྔ་བཅུ་པ་དང་། རྩ་ལྟུང་རྣམ་བཤད། དྲང་ངེས་རྣམ་
འབྱེད་ལ་སོགས་པ་དང་། མཁན་ཆེན་ལས་ཀྱི་རྡོ་རྗེའི་བཀའ་འབུམ། རྣམ་སྣང་མངོན་
བྱང་གི་རྒྱུད་ཕྱི་མ་དང་བཅས་པ། དེ་ཉིད་འདུས་པ། རྡོ་རྗེ་རྩེ་མོ། དཔུང་བཟང་། ལེགས་
གྲུབ། བསམ་གཏན་ཕྱི་མ། དཔའ་བོ་གཅིག་གྲུབ།
ཕྱག་རྡོར་དབང་བསྐུར། གསང་པ་སྤྱི་རྒྱུད། རབ་གནས་མདོར་བསྡུས་ཀྱི་རྒྱུད།
དཔལ་མཆོག་དང་པོ། སངས་རྒྱས་ཐོད་པ། བདེ་ཆེན་རལ་གཅིག །སྡོམ་འབྱུང་
། རྡོ་རྗེ་
མཁའ་འགྲོ། ཕག་མོ་མངོན་འབྱུང་། ངེས་བརྗོད་བླ་མ། ཀུན་སྤྱོད། ཁྲག་འཐུང་མངོན་
འབྱུང་། ཕྱག་ཆེན་ཐིག་ལེ། ཡེ་ཤེས་ཐིག་ལེ། དེ་ཁོ་ན་ཉིད་ཀྱི་སྒྲོན་མ། རྡོ་རྗེ་སྙིང་པོ་རྒྱན་
གྱི་རྒྱུད། རྟོག་བདུན། རྟོག་གསུམ། གཏམ་རྒྱུད་ཀྱི་རྟོག་པ། གདོང་དྲུག །གཤེད་དམར་
གྱི་རྒྱུད་རིམ་པར་ཕྱེ་བ་བཅུ་དགུ་པ། རྣམ་སྣང་རྒྱུ་སྒྱུ་འཕྲུལ་དྲ་བ་ལ་སོགས་པ་ཤིན་
དུ་མང་བ་བཀའ་དྲིན་དུ་མཛད་པའི་དུས་སུ། སྐུ་ཉམས་ཀྱང་སྔར་བས་བཟང་བ། སྐུ་
ཁམས་ཤིན་ཏུ་དྭངས་པ། བཞེས་སྟོབས་ཀྱང་ཤིན་ཏུ་ཆེ་བ་བྱུང་བ་རྣམས་དཔོན་སློབ་
རྣམ་པར་དག་པའི་སྟོབས་ལས་བྱུང་བ་ཡིན་ནོ་ཞེས། རྗེ་ལོ་ཆེན་ལ་སོགས་པས་བསྔགས་
353



ལོ་པཎ་གྱི་རྣམ་ཐར་ཕྱོགས་བསྒྲིགས།
པ་གནང་ངོ༌
། །
ས་ཕོ་ཁྱི་ལོ་ལ་དེབ་གཏེར་སྔོན་པོ་ཆེ་བའི་རྩོམ་པ་གནང་ཞིང་། དྭགས་པོ་རབ་
འབྱམས་པ་ལ་དུས་འཁོར་དབུ་ཞབས་ཀྱི་དོན་ཐམས་ཅད་སྐམ་བཤད་དུ་མཛད། དེ་
རྗེས་ཁོང་པ་རང་གིས་རྒྱུད་འགྲེལ་གཟིགས་ཏེ་མ་བདེ་བ་དང་དཀའ་པའི་གནས་ལ་
དྲི་གཏུག་གིས་གཏན་ལ་ཕབ། དེའི་སྟོན་བདག་བྱང་རིས་ནས་འཁོར་རྗེས། དཔོན་སློབ་
ཐམས་ཅད་ལ་ཟླ་ཕོགས་བསྩལ་ཞིང་
། དེའི་རིང་ལ་དཔྱིད་ཀྱི་ཐིགས་ལེའི་འགྲེལ་བའི་
བཤད་པ་དང་། མཚན་བརྗོད་ཀྱི་རྒྱ་དཔེའི་སྟེངས་ནས་སྐད་དོད་སྤྱོད་པ་དང་
། ན་རག་
དོང་སྤྲུགས་ཀྱི་དབང་ལ་སོགས་པ་མང་དུ་གནང་
། དེའི་དགུན་བདག་གིས་གསོལ་བ་
བཏབ་པའི་ངོར་ཕར་ཕྱིན་གྱི་ཊིཀ་ཆེན་དཔག་བསམ་གྱི་སྙེ་མ། འཇིག་རྟེན་དང་འཇིག་
རྟེན་ལས་འདས་པའི་ལམ་གྱི་རྟེན་རྣམ་པར་བཀོད་པ་རབ་ཏུ་གསལ་བའི་སྒྲོན་མ་དག་
གི་བརྩོམ་པ་ལེགས་པར་གྲུབ། དེ་རྗེས་རྟེན་འབྲེལ་སྒྲ་སྒྲུབ་ཀྱང་བརྩམས། མཁའ་འགྲོ་རྒྱ་
མཚོའི་འགྲེལ་པ་གྲུ་གཟིངས་ཀློག་པ་ལ་སྙན་ལེགས་པར་གཏད་དེ་མཚན་ཡང་འགའ་
རེ་བཏབ། སྣོན་གྱི་ཟླ་བ་ལ་དགེ་བའི་བཤེས་གཉེན་ཀུན་དགའ་རྒྱལ་མཚན་པ་ལ། སློབ་
དཔོན་ཟླ་བ་གྲགས་པའི་ཚིག་གསལ་ནག་འབྱམས་དང༌། བྱང་ཆུབ་སེམས་དཔའི་སྤྱོད་
པ་ལ་འཇུག་པའི་ཤེས་རབ་ལེའུ་རྣམས་དྲིས་ལན་གྱིས་གཏན་ཕབས་ནས། བསམ་པ་
ལས་བྱུང་བའི་ཆོས་ཀྱི་སྒོ་མོ་ཕྱེ་སྟེ་གསང་སྔགས་ཀྱི་ལམ་གྱི་གནད་མང་དུ་བསྩལ་བར་
མཛད་དོ། །
དེ་ཡན་ཆད་དུ་ཁ་ཅིག་རབ་ཏུ་བྱུང་བའི་མཁན་པོ། ཁ་ཅིག་ལ་དགེ་ཚུལ་གྱི་བསླབ་
པ་སྦྱིན་པ། ཁ་ཅིག་བསྙེན་པར་རྫོགས་པའི་མཁན་པོ། ལས་ཀྱི་སློབ་དཔོན་དང་
། གསང་
སྟེ་སྟོན་པ་དང་། དགེ་བསྙེན་གྱི་བསླབ་པ་དང་
། བསྙེན་གནས་ཀྱི་སྡོམ་པ་སྦྱིན་པ་དང་
།
354



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
སེམས་བསྐྱེད་མདོར་བསྡུས་རེས་བྱང་ཆུབ་ཏུ་སེམས་བསྐྱེད་བཅུག་པ་དང༌
། གསང་
སྔགས་ཀྱི་རྗེས་སུ་གནང་བ་དང་། དབང་བསྐུར་ཞིང་ལྷའི་སྒྲུབ་ཐབས་ཕོག་པ་དང་།
བསྒོམ་པའི་མན་ངག་མདོར་བསྡུས་གནང་པ་ལ་སོགས་པ་ནི་ཤིན་ཏུ་མང་པར་ཡོད་
དེ༑ སྤྱིར་གྱིས་ཆོས་ཀྱི་སྒོ་མཐའ་དག་པར་གསུང་ཡང་
། དབང་བསྐུར་བ་དང་བསླབ་
པ་སྐྱོར་བའི་མཁན་སློབ་ལ་ཤིན་ཏུ་འཛེམ། ཁྱད་པར་བསླབ་པ་བསྐྱར་བ་བྱུང་ན་ངེས་
པར་བསྙེལ་འོང་། རྫོགས་རིམས་ཀྱི་གནད་མཐའ་དག་གསུང་ཡང་ཁྲིད་འདེབས་པ་ལ་
ཤིན་དུ་འཛད། ཟབ་མོའི་དོན་གསུང་བ་ཡང་གང་ཟག་དེའི་དབང་པོ་བརྟགས་ཤིང༌།
སྔགས་པ་གཙོ་བོར་གྱུར་ན་བསྐྱེད་པའི་རིམ་པའི་སྐོར་ཤས་ཆེ་བ་དང་
། སྡེ་སྣོད་འཛིན་
པ་མང་དུ་ཚོགས་ན་གྲུབ་མཐའི་བཤད་པ་ཤས་ཆེ་བར་འོང་བ་དང་
། རྣལ་འབྱོར་ལ་
གནས་པ་གཙོ་བོར་གྱུར་ན་ཟབ་གནད་གསུང་བ་ཤས་ཆེའོ་ཞེས་གྲགས་སོ། །
ཆོས་གང་གསུང་ཡང་སྔ་གཟིགས་ཕྱི་གཟིགས་མཛད་པ་དང་
། གང་ཟག་གཞན་
གྱི་ཊཱི་ཀ་ལ་བརྟེན་གསུངས་པ་དང་། གཞན་འགོག་པ་ཁོ་ན་ལྷུར་ལེན་པ་ལ་སོགས་པ་
ནི་མི་མཛད། སྐུ་ལུས་བསྲངས་ནས། ཐོག་མར་དབུ་ཞབས་ཀྱི་དོན་ཐམས་ཅད་ཧྲིལ་ཏེ་
དྲིལ་ནས་གསུང་
། གཞུང་སོ་སོའི་དཀའ་གནད་ཀྱི་སྐབས་སུ། བཀའ་དང་མཁས་པ་
ཚད་ལྡན་གྱི་བཞེད་པ་ཐམས་ཅད་དཔང་པོར་མཛད་ནས་ཤེས་བྱ་གཞི་ནས་བསླང་སྟེ།
ཆོས་ཐམས་ཅད་ཆོས་གཅིག་གི་སྟེང་དུ་ཕབ། ཆོས་ཐམས་ཅད་ཀྱིས་ཆོས་གཅིག་འཆད་
དེ༑ འབེན་ཕྱི་རོལ་ཏུ་མི་འཚོལ་པར་མདེའུ་རྩེ་ནང་དུ་བསྟན་ནས་གང་ཟག་སོ་སོའི་
རྒྱུད་དང་སྦྱར་ནས། ཉན་པ་པོ་རང་གིས་ཁོང་དུ་ཆུད་མ་ཆུད་པ་ལ་འཐད་མི་འཐད་
ཀྱི་བརྒལ་བརྟག་ཞུ་ཞིང་ཉན་ཆོག་པས། ཡིན་མིན་གྱི་དྲི་བ་ཞུས་པ་ལ་མི་དགྱེས་པ་མེད་
པར་དགྱེས་བཞིན་དུ་རྨེད་པར་མཛད་པ་ལ། གདུལ་བྱའི་བློ་གྲོས་དང་བརྩོན་འགྲུས་
355



ལོ་པཎ་གྱི་རྣམ་ཐར་ཕྱོགས་བསྒྲིགས།
ཀྱིས་ལྕོགས་ན་ཉིན་མཚན་སོང་བ་མ་ཚོར་བ་གསུང་།
དེ་ཡང་བསྟན་བཅོས་གསུངས་པ་ལ་སྔ་བ་རྟ་ནག་ཏུ་སྤྱོད་འཇུག་གསུངས་
པ༑ རྣམ་བཤད་བརྩམས་པ་ལ་སྔ་བ་སྒྲོན་མར་དབུ་མ་འཇུག་པའི་ཊཱི་ཀ་བརྩམས་པ།
དབང་བསྐུར་བ་ལ་སྔ་བ་རྡོ་རྗེ་འཛིན་པ་བཀྲ་ཤིས་རྒྱ་མཚོ་བ་ལ་སྒྱུ་འཕྲུལ་ཞི་བའི་
དབང་གནང་བ། རྒྱུད་གསུངས་པ་ལ་སྔ་བ་སྟོན་པ་རིན་ཆེན་དཔལ་བཟངས་ལ་དཔལ་
དུས་ཀྱི་འཁོར་ལོ་གསུངས་པ། ཁྲིད་བཏབ་པ་ལ་སྔ་བ་དམར་སྟོན་ཆོས་རྗེ་ལ་སྦྱོར་དྲུག་
གནང་བའི་འོག་ཏུ་ནམ་རྒྱལ་ལ་ལམ་རྣམས་བཀོད་ཀྱི་ཁྲིད་བཏབ་པ་དེ་ཡིན་ནོ། །
ས་མོ་ཕག་གི་ལོའི་སྟོན་རྒྱབ། ཆོས་རྗེ་རིན་པོ་ཆེ་ལོ་ཆེན་ཕེབས་ནས། ཞག་ཉི་ཤུའི་
བར་དུ་བསྙེན་བཀུར་རྒྱ་ཆེར་ཞུས་ཤིང་
། རྡོ་རྗེ་སྙིང་འགྲེལ་གྱི་བཤད་པ། བི་མ་ལའི་
རིག་པའི་རྩལ་དབང་བཅུ་བརྒྱད། ཨ་རོའི་སྙན་རྒྱུད་ལ་སོགས་པ་གནང་
། རྡོ་རྗེ་སྙིང་
འགྲེལ་ཇི་ལྟར་གསུངས་པ་ལྟར་འཕྲལ་དུ་ཟིན་བྲིས་བཏབ་པས་དགྱེས་ནས་བསྔགས་པ་
མཛད། ལོ་དེའི་དགུན་ཟླ་འབྲིང་པོ་ལ། ཇོ་བོས་མཛད་པའི་བདེན་གཉིས་ཀྱི་ཊཱི་ཀ་དང་
།
ཆོ་འཕྲུལ་གྱི་ཟླ་བ་ལ་བྱང་ཆུབ་ལམ་སྒྲོན་དང་
། དབུ་མའི་མན་ངག་གི་བཤད་པ་རྣམས་
བརྩམས།
ལྕགས་ཕོ་བྱི་བ་ལོའི་དགུན། དཔལ་ས་ར་ཧ་པས་མཛད་པའི་དོ་ཧ་མཛོད་ཚིགས་
སུ་བཅད་པ་བཞི་བཅུ་པ་རྒྱལ་པོ་དོ་ཧ་དང་
། མི་ཟད་པའི་གཏེར་མཛོད་མན་ངག་གི་
གླུ་ཚིགས་སུ་བཅད་པ་བརྒྱུད་བཅུ་པ་བཙུན་མོ་དོ་ཧ་ཞེས་པ་དང་
། དེ་ཁོ་ན་ཉིད་ཀྱི་
མན་ངག་ཚིགས་སུ་བཅད་པ་བཅུ་གཉིས་པ་རྣམས་ཀྱི་འགྲེལ་པ་སློབ་དཔོན་སྨོན་ལམ་
གྲགས་པས་བསྐུལ་བའི་ངོར་རྩོམ་པ་གནང་ཞིང་
། སྤྱན་ཕྱེས་པས་གསལ་བར་གྱུར་ པའི་
ཚེ༑ ལྕགས་མོ་གླང་གི་ལོ་ཟླ་བ་གསུམ་པ་ལ། བདག་ཕྱག་འབུལ་དང་འདོད་ཆོས་འཕྲོད་
356



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
ཞུ་བར། ཡང་དགོན་ཕོ་བྲང་དུ་སླེབས། ཇོ་བོས་མཛད་པའི་ལམ་སྒྲོན་བདེན་གཉིས་དབུ་
མའི་མན་ངག་རྣམས་ཀྱི་གཞུང་གི་ཕྱག་དཔེ་བསྣམས་ནས་བཤད་པ་རྒྱ་ཆེན་པོ་དང་
།
མདོ་སྡེ་རྒྱན་འགྲེལ་བ་དང་བཅས་པའི་བཤད་པ་རྒྱས་པ་སོགས་མང་དུ་གནང་། ཆོས་
ཀྱི་རྗེ་ལོ་ཆེན་གྱི་ཞལ་སྔ་ནས་ཕེབས། ཟུར་དུ་དཔལ་དུས་ཀྱི་འཁོར་ལོའི་མཆོག་དབང་
དང་༑ བདེ་མཆོག་སྟོད་འགྲེལ་གྱི་བཤད་པ་གསན་པའི་ཞོར་ལ་ཁོ་བོས་ཀྱང་ལེགས་
པར་ཞུས་སོ། །
དེའི་རྟིང་དུ། དཔོན་ས་སྤྱན་སྔ་ཚེས་གཉིས་རིན་པོ་ཆེས་གསོལ་བ་བཏབ་ནས།
ལུགས་ཀྱི་རྡོ་རྗེ་ཕུར་པའི་དབང་
། དྲག་པོ་སྒྲོལ་དབང་དང་བཅས་པ་གནང་བའི་ཕྱགས་
ཕྱིར་བདག་གིས་ཞུས་པའི་སྟ་གོན་གྱི་རྒོངས་མོ། བྱིན་བརླབས་ཀྱི་མཐུས་ཁོ་བོ་ཅག་ལ་
རྨི་ལྟས་བཟང་པོའང་བྱུང་
། སྐབས་དེར། ནང་སོ་དོན་ཡོད་རྡོ་རྗེ་རྒྱལ་པོས་མངོན་ཆུང་
གིས་སྐུ་མདུན་དུ་མཇལ། ཆོས་ཀྱི་འབྲེལ་བའང་བཞེད་པ་ལྟར་སྩལ། དེ་དང་ཁད་ཉེར་
བྱ་པ་ཁྲི་དཔོན་བཀྲ་ཤིས་དར་རྒྱས་པས་མཇལ་ཞིང་
། ཆོས་ཀྱི་འབྲེལ་བ་ཞུས་ནས། སྡེ་
དཔོན་དེ་དག་གུས་པ་དང་ལྡན་པར་གྱུར་ཏོ། །
ཉེར་བདུན། མ་འོངས་པའི་དུས་ཀྱང་སེམས་དཔའ་ཆེན་པོའི་
རྣམ་པར་ཐར་པ་རྒྱུན་མི་ཆད་པ།
མ་འོངས་པའི་དུས་ཀྱང་སེམས་དཔའ་ཆེན་པོའི་རྣམ་པར་ཐར་པ་རྒྱུན་མི་ཆད་
པ་ཞེས་པ་ནི། སྐུ་ཚེ་འདི་ཉིད་ཀྱིས་བསྟན་པ་ལ་ཕན་པ་དང་སེམས་ཅན་གྱི་དོན་རླབས་
པོ་ཆེ་ཡུན་རིང་དུ་མཛད་པའི་དགེ་བའི་རྩ་བ་མཐའ་དག་ཀྱང་
། རྒྱལ་བ་མ་ཕམ་པ་ལ་
357



ལོ་པཎ་གྱི་རྣམ་ཐར་ཕྱོགས་བསྒྲིགས།
སོགས་པའི་གསུང་རབ་ཡོངས་སུ་འཛིན་པའི་བྱང་ཆུབ་སེམས་དཔའི་སྤྱོད་པ་ཕུལ་དུ་
བྱུང་བ་འགྲུབ་པའི་ཆེད་དུ་དམིགས་པ་ཡིན་ཏེ། ཇི་སྐད་དུ། རྗེ་བཙུན་མ་ཕམ་ཉིད་ཀྱི་
མཐུ༑ །ཁོ་ནས་བདག་ནི་ལེགས་དྲངས་ཏེ། །དགའ་ལྡན་གནས་སུ་ཐེག་ཆེན་གྱི། །ཆོས་ལ་
ཡང་དག་སྤྱོད་པར་ཤོག །ཅེས་བྱ་བ་ལ་སོགས་པ་རྒྱུད་བླའི་འགྲེལ་བཤད་དེ་ཁོ་ན་ཉིད་
རབ་ཏུ་གསལ་བའི་མེ་ལོང་གི་མཇུག་ཏུ་དགེ་བ་བསྔོས་པ་ལྟ་བུའོ། །
ལོ་དེ་ཉིད་ཀྱི་ཟླ་བ་བཅུ་པའི་སྒང་ནས་གསོལ་དང་ཅུང་ཟད་འགྲིབ་པ་དང་
།
མགུར་གློ་མང་ཙམ་མ་གཏོགས་བསྙེལ་བ་མེད་ནའང་
། ཐུགས་དམ་གྱི་ལྟས་ཞིང་གཞན་
དུ་དགོངས་པ་གཏད་པའི་མཚན་མ་བྱུང་ཚུལ་བཀའ་ཤོག །ཆོས་ཀྱི་རྒྱལ་པོ་སྤྱན་སྔ་
གོང་མ་ཆེན་པོའི་དྲུང་དང༌། སྟག་ལུང་རིན་པོ་ཆེ་ཀུན་མཁྱེན་ངག་གི་དབང་པོ་དང་།
ཆོས་ཀྱི་རྗེ་ལོ་ཆེན་གྱི་ཞལ་སྔ་ནས་ལ་གནང་བ་དང་
། བདག་ལྷོ་རྒྱུད་དུ་ཙ་རི་ཏྲའི་གནས་
ནང་ནས་འཁོར་ཏེ། ཆོས་རྒྱལ་ལྷུན་པོར་ཡོད་དུས་ཕེབས་པས། ཞལ་སློབ་མཆོག་དམན་
བར་མ་མཐའ་དག་གིས་སོ་སོར་ཆོས་སྡེ་ཐ་དད་དུ་སྐུ་རིམ་རྒྱ་ཆེན་པོ་བསྒྲུབ་ཅིང་
གསོལ་བ་བཏབ་ཀྱང་
། མཚན་ལྟས་བཟང་པོ་མ་བྱུང་བ་ལྟར།
ཟླ་བ་བཅུ་གཅིག་པའི་ཚེས་ཉེར་བརྒྱད་ལ། ཞི་བ་ཆེན་པོའི་དབྱིངས་སུ་སྙོམས་
པར་ཞུགས་པ་ནས། ཇི་སྲིད་ཐུགས་དམ་མ་གྲོལ་གྱི་བར་དུ་ནམ་མཁའ་ཤིན་ཏུ་འཇམ་
པ་ཉིན་མཚན་ཐམས་ཅད་དུ་བྱུང་ལ། སློབ་དཔོན་རིན་པོ་ཆེ་གཞོན་ནུ་དབང་ཕྱུག་
དང༌༑ སློབ་དཔོན་སྨོན་ལམ་གྲགས་པ་གཙོ་བོར་གྱུར་པའི་དམ་ཚིག་རྣམ་པར་དག་པ་
རྣམས་ཀྱིས་མཆོད་ཅིང་
། ཟླ་བ་བཅུ་གཉིས་པ་ལ། རྩེས་ཐང་གི་གྲྭ་ས་ཆེན་པོ་སོགས་སུ།
སྤྱན་སྔ་གོང་མ་ཆེན་པོ་དང་
། ཆོས་ཀྱི་རྗེ་ལོ་ཆེན་ཞབས་ཀྱིས། རྗེ་དེ་ཉིད་ཀྱི་དགོངས་
རྫོགས་ཀྱི་འགྱེད་ཆེན་པོ་དང་
། གདུང་མཆོད་རྒྱ་ཆེར་མཛད་ཅིང་། བདག་གིས་ཀྱང་
358



འགོས་ལོ་ཙཱའི་རྣམ་ཐར་ཞྭ་དམར་གྱིས་མཛད་པ།
ཚེས་བཅུའི་སྔ་དྲོ་དགེ་འདུན་ལྔ་སྟོང་ཙམ་ལ་འགྱེད་ཅི་འབྱོར་བ་བཤམས་ཏེ། ཕྱི་དྲོ་
སྐུ་གདུང་རིན་པོ་ཆེ་གོས་དར་གྱི་ན་བཟའ་དང་བཅས་པ་ཟངས་གསེར་ལས་གྲུབ་པའི་
མཆོད་རྟེན་དུ་བཞུགས་སུ་གསོལ་ནས།
སྐུ་ཚད་དང་མཉམ་པའི་གཟིམས་མལ་དུ་བཞུགས་པའི་མཁར་བ་ལས་གྲུབ་པའི་
སྐུ་འདྲ། ཡང་དགོན་གྱི་རྒྱབ་ཏུ་ཕྱི་རྟེན་ཡེ་ཤེས་མཆོད་རྟེན་ཚད་ཆེ་བ་བཞེངས་པ། སློབ་
དཔོན་སྨོན་ལམ་གྲགས་པས་དོ་དམ་བགྱིས་ཤིང་
། ཆོས་ཀྱི་རྒྱལ་པོ་སྤྱན་སྔ་གོང་མ་ཆེན་
པོས༑ གཙུག་ལག་ཁང་དུ་ནང་རྟེན་རྗེ་བཙུན་བྱམས་པའི་སྐུ་ལི་མ་བཞེངས་པ་རྣམས་
ཀྱི་རབ་ཏུ་གནས་པའང་གྲུབ་བོ། །
དེ་ནས་ཆུ་ཕོ་བྱི་བའི་ལོ་ཟླ་བ་གསུམ་པའི་ཚེས་བརྒྱད་ཀྱི་སྲོད་སྐུ་གདུང་རིན་པོ་
ཆེ་ངོ་མཚར་བའི་ལྟས་དང་བཅས་ཏེ་མངོན་པར་སྦྱངས་ཤིང་
། གདུང་རིང་སྲེལ་གྱི་
ཚོགས་ཕལ་ཆེར་དད་པ་དང་ལྡན་པ་རྣམས་ཀྱི་མཆོད་པའི་རྟེན་དུ་གྱུར་ལ། གདུང་
ཚ་མང་པོ་སྔར་མལ་དུ་བཞུགས་པ་དང་། ཁྱད་པར་དུ་ཞལ་ཀོ་གདན་ས་ཆེན་པོ་ཐེལ་
གྱི་རྟེན་གྱི་ཁྲོད་དང་། དབུ་ཐོད་རིལ་པོ་དགའ་ལྡན་མ་མོའི་ལྷ་ཆེན་གྱི་ཐུགས་ཀར་
བཞུགས་སོ། །
མཚུངས་པ་མེད་པའི་དཔལ་ལྡན་བླ་མ་མཆོག་གི་རྣམ་ཐར་ནི། །
བདག་གིས་བསྐུལ་ནས་སློབ་དཔོན་སྨོན་ལམ་གྲགས་པས་ལེགས་སྦྱར་བ། །
དེ་ལ་གཞི་བྱས་སྒྲོ་སྐུར་བྲལ་ཞིང་གསལ་པར་བཀོད་པའི་དགེས། །
སྐྱེ་བ་ཀུན་དུ་མགོན་པོ་དེ་ཡིས་རྗེས་སུ་འཛིན་གྱུར་ཅིག །
359



ལོ་པཎ་གྱི་རྣམ་ཐར་ཕྱོགས་བསྒྲིགས།
བླ་མ་རྣམས་ཀྱི་ལོ་རྒྱུས་ཇི་སྙེད་པ། །
སྒྲོ་འདོགས་ཚིག་རྒྱན་རྩོམ་ལ་མི་དགྱེས་ཤིང་། །
རང་བབས་དངོས་གནས་བརྗོད་ལ་བསྔགས་མཛད་པས། །
དགོངས་པ་ཉིད་ལས་གཞན་དུ་མ་སྤྲོས་སོ། །
ཡོན་ཏན་མང་པོ་རང་གིས་བསྒྲགས་སོ་ཞེས། །
སྙིགས་དུས་ལོག་རྟོག་ཅན་ལ་སྦེད་དགོས་པའང་
། །
འདི་ན་ཅུང་ཟད་གསལ་བར་སྨོས་པ་ལ། །
མངོན་པར་དད་རྣམས་སྐལ་བ་བཟང་བ་ཡིན། །
དཔལ་ལྡན་བླ་མ་མཁན་ཆེན་ཐམས་ཅད་མཁྱེན་པ་དོན་གྱི་སླད་དུ་མཚན་ནས་སྨོས་ཏེ་གཞོན་ནུ་
དཔལ་གྱི་རྣམ་པར་ཐར་པ་ཡོན་ཏན་རིན་པོ་ཆེ་མཆོག་ཏུ་རྒྱས་པའི་ལྗོན་པ་ཞེས་བྱ་བ། རྗེ་བཙུན་དེ་ཉིད་ཞི་
བར་གཤེགས་ནས་ལོ་གྲངས་སུམ་བཅུ་སོ་བདུན་ལ་བབས་པ། མེ་མོ་གླང་གི་ལོ་ཟླ་བ་བཞི་པའི་ཚེས་བཅུ་དྲུག་
གི་སྔ་དྲོའི་དུས་དགེ་བ་ལ། ཤཱཀྱའི་དགེ་སློང་ཆོས་ཀྱི་གྲགས་པས། དཔལ་བདེ་ཆེན་ཡངས་པ་ཅན་གྱི་གཙུག་ལག་
ཁང་དུ་སྦྱར་བའི་ཡི་གེ་པ་ནི་རཏྣ་མངྒ་ལ་ཞེས་བྱ་བས་བགྱིས་ཏེ་གྲུབ་པ། ཕྱོགས་དུས་ཀུན་དུ་དགེ་ལེགས་འཕེལ་
བར་གྱུར་ཅིག། །།
360



ལིས་ཀང་།
རྩོམ་སྒྲིག་པ།
དིལྷ་ལྡན།
རྩོམ་སྒྲིག་འགན་ཁུར་པ།
སྒྲིག་སྦྱོར་པ།
སྙེ་མ་ནག་པོ།
ཕྱི་ཤོག་ཇུས་འགོད་པ། སྙེ་མ་ནག་པོ།
ཞུ་དག་པ། དྷིལྷ་ལྡན། འཛི་གུར་ཀུམ། འོད་འཛིན། གཙང་གངས་ལྷ། ཞོགས་བུ། མཆོག་གསུམ།
ཡིག་གཏགས་པ། ཞོགས་བུ། དྷིཉྩཕུ་མཐོང་འཛུམ། གཞི་བདག། གངས་འཛོམས།
ལོ་པཎ་གྱི་རྣམ་ཐར་ཕྱོགས་བསྒྲིགས།
در کر
ཀྲུང་གོའི་ཤེས་རིག་དཔེ་སྐྲུན་ཁང་གིས་པར་དུ་བསྐྲུན་ནས་བཀྲམ།
༢༠༡༨ལོའི་ཟླ༧པར་པར་གཞི་དང་པོ་བསྒྲིགས།
༢༠༡༨ལོའི་ཟླ༨པར་པར་ཐེངས་དང་པོ་དཔར།
དཔེ་རྟགས།
ISBN 978-988-8516-64-3
170mm*240mm
1~2000
དེབ་ཚད།
དཔར་གྲངས།
དེབ་ཆ་ཚང་གི་རིན་གོང་
། 290 སྒོར། (17)
དཔར་གྱི་བདག་དབང་འདི་ག་རྩོམ་སྒྲིག་ཁང་ལ་ཡོད་པས། སུ་ཞིག་གིས་ཁྲིམས་འགལ་སྒོ་ནས་བསྐྱར་
དཔར་བྱས་ན་ཁྲིམས་ལྟར་བདའ་འདེད་བྱེད་ངེས་ཡིན།



རྩོམ་སྒྲིག་པ། དྷཱི ལྷ་ལྡན།
སྒྲིག་སྦྱོར་པ། སྙེ་མ་ནག་པོ།
ISBN 978-9888516-643
91178988815 16 6 4 3||
ཚོད༔ 275. 007t (+8-1394)
