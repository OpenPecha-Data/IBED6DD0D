༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W3CN21836
ImageGroup:
13CN21897
LCCN:
n/a
ISBN:
9789888516643
Title:
ལོ་པན་གྱི་རྣམ་ཐར་ཕྱོགས་བསྒྲིགས།
lo pan gyi rnam thar phyogs bsgrigs/
Author:
n/a
n/a
Descriptor:
Original Publication:
n/a;n/a
Place:
hong kong /
Publisher:
|krung go'i shes rig dpe skrun khang/
Date:
2018
Volume:
1
Total Volumes:
13
TBRC Pages:
2
Introductory Pages:
n/a
Text Pages:
In/a
Scanning Information:
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 2019



ལོ་པཎ་གྱི་རྣམ་ཐར་ཕྱོགས་བསྒྲིགས།
སྒྲི
བ།
དེབ་དང་པོ། བསྟན་པ་སྔ་དར་སྐབས་ཀྱི་ལོ་པཎ་རྣམ་ཐར།
ཀྲུང་གོའི་ཤེས་རིག་དཔེ་སྐྲུན་ཁང་།



ལོ་པཎ་གྱི་རྣམ་ཐར་ཕྱོགས་བསྒྲིགས།
R
དེབ་དང་པོ། བསྟན་པ་སྔ་དར་སྐབས་ཀྱི་ལོ་པཎ་རྣམ་ཐར།
ཀྲུང་གོའི་ཤེས་རིག་དཔེ་སྐྲུན་ཁང་
།



འཇམ་དབྱངས་ཤེས་རིག་དཔེ་ཚོགས།
འཇམ་དབྱངས་ཤེས་རིག་དཔེ་ཚོགས་ནི། གསེར་རྟ་བླ་རུང་ཧོར་ཤུལ་
འཇམ་དབྱངས་བློ་འཕེལནང་བསྟན་སློབ་གླིང་གི་ཡན་ལག་ཚོགས་བུ་ཞིག་སྟེ།
བོད་ཀྱི་གནའ་དེང་གི་ཡིག་ཆ་དཔར་སྐྲུན་གྱི་ལས་སྒྲུབ་པའི་དམིགས་བསལ
གྱི་ཚོགས་པ་ཞིག་ཡིན། གྲུ་གཞུག་ཏུ་འབྲེལ་ཡོད་ཀྱི་དཔེ་ཟགསར་རྙིང་དུས་
ཞིག་དཔར་སྐྲུན་བྱས་ཟིན་ལ། ཕྱིས་ཀྱང་ཚོགས་པ་འདི་ག་ནས་བོད་ཀྱི་གནའ་
དེང་གི་དཔེ་ཆ་གང་མང་ཞིག་དཔར་སྐྲུན་བྱས་ཏེ། བོད་ཀྱི་ཆོས་དང་རིག་
གཞུང་དར་རྒྱས་གོང་འཕེལ་གཏོང་བའི་བཀའ་དྲིན་མུ་མཐུད་སྐྱོང་འཆར་ཡོད་
འདུག། ད་ཐེངས་ལོ་པཎ་གྱི་རྣམ་ཐར་ཕྱོགས་བསྒྲིགས་འདི་ཡི་མ་དངུལ་གྱི་
མཐུན་འགྱུར་ཡང་ཚོགས་པ་དེ་ཡི་གཙོ་འཛིན་སྤྲུལ་དགེ་དཔལ་ལགས་ཀྱིས་
གནང་བ་ཡིན་པས་ཁོང་ལ་བཀའ་དྲིན་ཆེ་ཞེས་ཞུའོ། །



译师
传记集/
德拉但编,
香港:中国博学出版社,2018.07
ISBN 978-988-8516-04-3
1.0游… ||.0德…
.. 0传记一中国
译师
传记集
(1-7)
主编
德一拉但
责任编辑
刘钢
址
香港九龙南昌街宝昌大楼3字楼
电话
00852-66748311
话址
www.hksjiys. com
电子信箱
1479603394@qq.com
开本
170mmX240mm
1/16
地电网电开印 书版 单 总
1-2000 AA
张号次
ISBN 978-988-8516-4-3
2018年8月第1版 2018年8月第1次印刷
42.00 TL
单 定价
总 定价
290.00元(1~7卷)
版权所有
翻印必究



དཀར་ཆག
དཀར་ཆག
སྔོན་འགྲོའི་གསལ་བཤད།........
... 1
སློབ་དཔོན་པདྨའི་སྐོར་ཏུན་ཧོང་ཡིག་རྙིང་ལས་བྱུང་བ།........
........3
པཎྜི་ཏ་དེ་བ་སུ་ཏྲའི་སྐོར་ཏུན་ཧོང་ཡིག་རྙིང་ལས་བྱུང་བ།.
...7
.9
.17
ལོ་ཙཱ་བ་ནམ་མཁའི་སྙིང་པོའི་སྐོར་ཏུན་ཧོང་ཡིག་རྙིང་ལས་བྱུང་བ།.
སློབ་དཔོན་པདྨ་འབྱུང་གནས་ཀྱི་སྐྱེས་རབས།….….... མངའ་བདག་ཉང་རལ།17
དང་པོ། རྒྱལ་པོ་ཨིནྡྲ་བོ་དྷིས་ཡབ་མཛད་པ་དང་རྒྱལ་ས་བཟུང་བ།
གཉིས་པ། དུར་ཁྲོད་དུ་སྤྱོད་པ་མཛད་པས་མཁའ་འགྲོ་མ་རྣམས་ཀྱིས་བྱིན་གྱིས་བརླབས་པ།
གསུམ་པ། བླ་མ་བསྟེན་ཅིང་ཆོས་ཞུས་པ་ལ་བློ་སྦྱོང་བའི་ཚུལ་བསྟན་པ།
བཞི་པ། མུ་སྟེགས་པ་བཏུལ་ནས་སངས་རྒྱས་ཀྱི་བསྟན་པ་ལ་བཀའ་དྲིན་ཆེ་བ།
ལྔ་པ། ཡང་ཕུར་གཉིས་ཀྱི་སྒོ་ནས་ཕྱག་རྒྱ་ཆེན་པོའི་རིག་འཛིན་བསྒྲུབས་པ། .............37
.23
....27
......31
དྲུག་པ། བོད་རྒྱལ་པོས་རྒྱལ་སྲིད་བཟུང་བ།.
.39
.41
བདུན་པ། སློབ་དཔོན་བོདྷི་ས་ཏྭ་གདན་དྲངས་ནས་གཙུག་ལག་ཁང་གི་རྨང་བཏིང་བ།
བརྒྱུད་པ། བོད་ཡུལ་དུ་བྱོན་ནས་ཕོ་ཉ་བ་རྣམས་དང་མཇལ་ བ།
.44
1



ལོ་པཎ་གྱི་རྣམ་ཐར་ཕྱོགས་བསྒྲིགས།
དགུ་པ། སློབ་དཔོན་པདྨས་བོད་ཀྱི་ལྷ་འདྲེ་ཐམས་ཅད་དམ་ལ་བཏགས་པ།
.... 46
བཅུ་པ། སློབ་དཔོན་པདྨ་ཕོ་བྲང་བྲག་དམར་དུ་སྤྱན་དྲངས་ནས་ས་གཞི་བཏུལ་བ།...
...49
བཅུ་གཅིག། དཔལ་གྱི་བསམ་ཡས་བཞེངས་ཏེ་རབ་གནས་མཛད་པ།..
...53
.......57
བཅུ་གཉིས། གསང་སྔགས་ཀྱི་ཆོས་བསྒྱུར་ཅིང་གཏན་ལ་ཕབ་པ།
བཅུ་གསུམ། དགེ་སློང་མི་ལྔས་རྒྱ་གར་ནས་ཆོས་བཙལ་བ་དང་སློབ་དཔོན་ནམ་མཁའི་སྙིང་པོ་གྲུབ་པ་ཐོབ་
པ།..
...64
བཅུ་བཞི། པ་གོར་བེ་རོ་ཙ་ན་རྒྱ་གར་དུ་ཆོས་འཚོལ་བར་སོང་ཞིང་ཚ་བའི་རོང་དུ་སྤྲུགས་པ།
.......70
བཅོ་ལྔ། རྒྱལ་པོས་ཆོས་ཁྲིམས་བཅས་པ།...
..79
.91
94
བཅུ་དྲུག། སློབ་དཔོན་བི་མ་ལ་མི་ཏུ་སྤྱན་དྲངས་པ་དང་
། བེ་རོ་ཙ་ན་སྨྱུགས་པ་ལ་འགྱོད་པ་སྐྱེས་པ།…....83
བཅུ་བདུན། དཔལ་གྱི་བསམ་ཡས་སུ་ཆོས་བསྒྱུར་ཅིང་གཏན་ལ་ཕབ་པ།.
བཅོ་བརྒྱད། རྒྱལ་པོའི་སྐུའི་རིམ་གྲོ་བྱས་ཏེ་སྐུ་ཚེ་བསྲིངས་པ།
......
བཅུ་དགུ། གསང་སྔགས་ཀྱི་སྒྲུབ་ཐབས་གནང་སྟེ་རྗེ་འབངས་རྣམས་ཀྱིས་སྒྲུབ་པ་མཛད་པ།.......
ཉི་ཤུ། དཀོར་སྲུང་དང་ངན་སྔགས་ཐམས་ཅད་བསྒྱུར་ཅིང་
། དམ་ཚིག་སྐོང་ཐབས་བསྟན་པ། ….…....…..104
ཉེར་གཅིག། ཆོས་དང་གདམས་ངག་རྣམས་གཏེར་དུ་སྦས་ཤིང་རྒྱལ་པོ་ལ་ལུང་བསྟན་པ།
...99
.111
ཉེར་གཉིས། ཐུགས་ཀྱི་གཏེར་སྒོ་བསྡམས་པ་དང་། ཞལ་གདམས་གནང་བ།
117
121
ཉེར་གསུམ། བོད་ཀྱི་རྗེ་འབངས་རྣམས་ཀྱིས་བཤོལ་བ་ལ་མ་གནང་བ།.
ཉེར་བཞི། བོད་ཀྱི་རྒྱལ་པོ་རྣམས་ལ་ཞལ་ཆེམས་སུ་བཞག་པ།
ཉེར་ལྔ། བློན་པོ་རྣམས་ལ་ཞལ་ཆེམས་སུ་བཞག་པ།......
125
127
2



དཀར་ཆག
.129
ཉེར་དྲུག། བོད་ཀྱི་བཙུན་པ་ཕོ་མོ་རྣམས་ལ་ཞལ་ཆེམས་སུ་བཞག་པ།
130
ཉེར་བདུན། བོད་ཀྱི་དགེ་བཤེས་སྟོན་པ་རྣམས་ལ་ཞལ་ཆེམས་སུ་བཞག་པ།
131
133
134
ཉེར་བརྒྱུད། བོད་ཀྱི་སྔགས་པ་རྣམས་ལ་ཞལ་ཆེམས་སུ་བཞག་པ།
ཉེར་དགུ། བོད་ཀྱི་སྒོམ་ཆེན་རྣམས་ལ་ཞལ་ཆེམས་སུ་བཞག་པ།.
སུམ་བཅུ། བོད་ཀྱི་རྣལ་འབྱོར་པ་རྣམས་ལ་ཞལ་ཆེམས་སུ་བཞག་པ།
སོ་གཅིག། བོད་ཀྱི་སྐྱེ་བོ་རྣམས་ལ་ཞལ་ཆེམས་སུ་བཞག་པ།-
སོ་གཉིས། བོད་ཀྱི་བུད་མེད་རྣམས་ལ་ཞལ་ཆེམས་སུ་བཞག་པ།
135
....136
138
སོ་གསུམ། བོད་ཀྱི་ཡོན་མཆོད་རྣམས་ལ་ཞལ་ཆེམས་སུ་བཞག་པ།
སོ་བཞི། ནད་པ་དང་སྨན་པ་རྣམས་ལ་ཞལ་ཆེམས་སུ་བཞག་པ།
139
141
སོ་ལྔ། དཔོན་སློབ་ཆོས་འབྲེལ་བྱེད་པ་རྣམས་ལ་ཞལ་ཆེམས་སུ་བཞག་པ།
སོ་དྲུག། སློབ་དཔོན་པདྨས་བོད་འབངས་སྤྱི་མཐུན་རྣམས་ལ་ཞལ་ཆེམས་སུ་བཞག་པ།.…..…...….....….……142
སོ་བདུན། རྗེ་འབངས་རྣམས་ཀྱིས་བྱང་ཆུབ་སེམས་དཔའ་སྤྱན་རས་གཟིགས་ཀྱི་གདམས་པ་ཞུས་པ།.
སོ་བརྒྱད། ཐུགས་རྗེ་ཆེན་པོས་རིགས་དྲུག་གི་སེམས་ཅན་ལ་ཐུགས་རྗེས་ག་
རྗེས་གཟིགས་པ།.
སོ་དགུ། ཡི་གེ་དྲུག་པའི་ཕན་ཡོན་བཤད་པ།..
144
146
...151
བཞི་བཅུ། སློབ་དཔོན་གྱིས་ཕྱག་ལན་དུ་མགུར་གསུངས་པ།
...154
..............157
ཞེ་གཅིག། ལྷོ་ནུབ་སྲིན་པོ་འདུལ་དུ་གཤེགས་ཏེ་ཕྱག་དང་སྐྱེལ་ལེན་དུ་མགུར་གསུངས་པ།
སློབ་དཔོན་ཆེན་པོ་པདྨའི་རྣམ་ཐར་ཡིད་ཆེས་གསུམ་ལྡན། རྗེ་བཙུན་ཏཱ་ར་ནཱ་ཐ།163
སྐུ་བལྟམས་ཤིང་རིག་པའི་གནས་ལ་སྦྱངས་པའི་སྐོར།
163
3



ལོ་པཎ་གྱི་རྣམ་ཐར་ཕྱོགས་བསྒྲིགས།
ཁྱིམ་ནས་ཕྱུང་སྟེ་གནས་ངེས་མེད་དུ་བྱོན་ཅིང་གྲུབ་པ་བརྙེས་པའི་སྐོར།
.166
ཏི་རཱ་ཧུ་ཏི་སོགས་སུ་ཕེབས་ཏེ་འགྲོ་དོན་མཛད་པའི་སྐོར།
170
བོད་དུ་སྤྱན་དྲངས་ཤིང་ཕེབས་པའི་སྐོར།
....
.175
.180
རྒྱལ་པོ་དང་ཞལ་མཇལ་
ང་ཞལ་མཇལ་ཞིང་བོད་ཡུལ་དུ་འགྲོ་དོན་བསྐྱངས་པའི་སྐོར།-
བོད་དུ་མཛད་འཕྲིན་ཐ་མ་བསྐྱངས་ཏེ་ཕྱིར་ཕེབས་པའི་སྐོར།
185
འགྲོ་ལྡིང་དུ་ཕེབས་པའི་སྐོར།
.191
ལྷོ་ནུབ་སྲིན་ཡུལ་དུ་གཤེགས་པའི་སྐོར།
..194
མཁན་ཆེན་ཞི་བ་འཚོའི་རྣམ་ཐར།.....….....
འཇུ་མི་ཕམ།201
སྤྲུལ་པའི་ལོ་ཆེན་བཻ་རོ་ཙ་ནའི་རྣམ་ཐར།
..
གཡུང་དྲུང་གླིང་པ།215
མཆོད་པར་བརྗོད་ཅིང་ཕྱག་འཚལ་བ།
.215
དང་པོ། སྐུ་འཁྲུངས་པ།
...215
གཉིས་པ། འཇམ་དཔལ་གྱིས་རྗེས་སུ་བཟུང་ཞིང་རིག་པའི་རྩལ་དབང་བསྐུར་བ།
.219
གསུམ་པ། བེ་རོ་ཙ་ནས་རྫུ་འཕྲུལ་བསྟན་པ།
.221
བཞི་པ། བེ་རོ་ཙ་ན་བོད་ཡུལ་དུ་སྤྱན་དྲངས་པ།:
222
........
..225
ལྔ་པ། བེ་རོ་དང་མཁན་སློབ་ཆོས་གསུམ་མཇལ་འཕྲད་མཛད་ཅིང་ཆོས་བསྒྱུར་བ།
དྲུག་པ། མཚོ་སྨན་མཆེད་གཉིས་ཀྱིས་བསྐུང་ཞིང་དམ་བཏགས་དངོས་གྲུབ་བསྙེས་པ།
............226
བདུན་པ། རྒྱ་གར་ཡུལ་དུ་ཆོས་བསྒྱུར་བ།
.230
བརྒྱད་པ། རྒྱ་གར་ཡུལ་དུ་ཆོས་བསྒྱུར་ཅིང་བོད་ཡུལ་དུ་བྱོན་པར་ཆས་པ།
..233
4



དཀར་ཆག
.236
|
དགུ་པ། ཆོས་གསུང་པ་ལ་ཕྲ་མ་བྱུང་ཞིང་བར་ཆད་བཟློག་པ།
བཅུ་པ། བོན་བློན་རྣམས་ཀྱི་ཕྲ་མ་བྱུང་ཞིང་རྒྱལ་མོ་ཚ་བ་རོང་དུ་སྤྲུགས་པ།
240
.........244
བཅུ་གཅིག་པ། རྒྱལ་མོ་ཚ་བའི་རོང་དུ་ཆོས་ཀྱི་འཁོར་ལོ་བསྐོར་བ།
........248
བཅུ་གཉིས་པ། ཆོས་རྒྱལ་མདོ་གཞེར་ནག་པོས་གཙུག་ལག་ཁང་བཞེངས་པ།
བཅུ་གསུམ་པ། ཆོས་རྒྱལ་མདོ་གཞེར་ནག་པོས་ཐུགས་དམ་གྱི་རྟེན་བཞེངས་ཤིང་འགྲོ་དོན་འཕེལ་བ།..250
.252
བཅུ་བཞི་པ། ཐུགས་དགོངས་རྫོགས་ཤིང་གཙུག་ལག་ཁང་ལ་རབ་གནས་མཛད་པ།..
བཅོ་ལྔ་པ། རྒྱལ་མོ་ཚ་བ་རོང་དུ་གཏེར་སྦས་ཤིང་ཆོས་རྒྱལ་མདོ་གཞེར་ནག་པོ་གུ་རུའི་ཡེ་ཤེས་ཀྱི་སྐུས་རྗེས་
254
སུ་བཟུང་བ།..
.257
བཅུ་དྲུག་པ། རྒྱལ་མོ་ཚ་བ་རོང་ཆོས་ལ་བཙུད་ཅིང་བོད་དུ་བྱོན་པར་ཆས་པ།.
......261
བཅུ་བདུན་པ། ཚ་བ་རོང་ནས་བོད་དུ་བྱོན་པ།
....262
བཅོ་བརྒྱད་པ། ལི་ཡི་ཡུལ་དུ་འགྲོ་དོན་མཛད་པ།
.265
བཅུ་དགུ་པ། མངོན་པར་སངས་རྒྱས་པ་དང་མཇུག་སྡུད།
གནུབས་ཀྱི་བཀའ་ཤོག་ཆེན་མོ།
གནུབས་སངས་རྒྱས་ཡེ་ཤེས།271
སྤྲུལ་སྐུ་མི་འགྱུར་རྡོ་རྗེ།303
ཤུད་བུ་དཔལ་གྱི་སེང་གེའི་རྣམ་ཐར།
5



དཔེ་ཚོགས་གསལ་བཤད།
《ལོ་པཎ་རྣམ་ཐར་ཕྱོགས་བསྒྲིགས》ཀྱི་སྔོན་འགྲོའི་གསལ་བཤད།
དྷཱིཝལྷ་ལྡན།
རང་རེ་བོད་ཀྱི་རིག་གནས་དར་རྒུད་ཀྱི་ལོ་རྒྱུས་ལ་དྲན་སོས་བྱེད་སྐབས་དབང་
མེད་དུ་ཡིད་ལ་འཆར་ཡོང་བ་ནི་སྔོན་བྱོན་ལོ་ཙཱ་བ་དེ་དག་ཡིན་ཞིང་
། བོད་ཀྱི་ཆོས་
དང་རིག་གནས་ཀྱི་ཟུར་ཙམ་གླེང་བའམ། པོ་ཏི་རེ་རེའི་ཞལ་ཁ་ཕྱེ་ཙམ་ན་དབང་མེད་
དུ་ཡིད་ནས་དྲན་ཡོང་བའང་ལོ་ཙཱ་བ་བཀའ་དྲིན་ཅན་དེ་དག་ཡིན་ཏེ། ཁོང་ཅག་གི་
སྐུ་དྲིན་ཁོ་ན་ལས་ད་ཆ་འཛམ་གླིང་རིག་གནས་ཀྱི་འགྲན་རྩོད་ཆེན་པོའི་ནང་རོལ་
ནས་ང་ཚོ་ལའང་བོད་ཀྱི་རིག་གནས་ཞེས་ངོམ་རི་བ་ཞིག་ཡོད་པར་གྱུར་ཅིང་
། གདན་
གྲུ་བཞི་གཅིག་ཏུ་ལྷོད་པོར་བསྡད་ནས་ཀློག་ཆོག་ཆོག་གི་འཛད་མཐའ་མེད་པའི་རིག་
གནས་རི་བོའི་གཏོས་དང་མཉམ་པ་ཞིག་ཀྱང་ང་ཚོའི་སྐལ་བར་བསྐྲུན་པར་བྱས་པས་
སོ༑ །
བོད་ཀྱི་སྔོན་བྱོན་ལོ་ཙཱ་བ་དེ་དག་གིས་མཐའ་མེད་པའི་ཏི་ར་ཧི་ཏའི་ཡུལ་གྱི་རི་
ལུང་མང་པོར་གྲོགས་མེད་ཁེར་རྐྱང་དུ་ཕྱིན། ཧི་མ་ལ་ཡའི་རི་ཚོགས་ཀྱི་ཕྲེང་བ་མང་པོ་
ཞབས་ཐང་དུ་བརྒལ། ཤི་སྐྱིད་ཇག་ཚོགས་སོགས་ཨར་ཇག་གི་འཚེ་བ་མང་པོ་གདོང་
དུ་བསུས། སྟག་གཟིག་སྦྲུལ་དང་མ་ཧེ་སོགས་གཅན་གཟན་དང་དུག་སྦྲུལ་གྱི་འཇིགས་
པ་མང་པོ་ཐོད་དུ་བླངས། ཚ་བ་དང་གངས་རླུང་སོགས་རང་བྱུང་གི་གནོད་འཚེ་མང་
པོ་ཕྲག་ཏུ་ཁུར་ཏེ། ཨེ་ཤ་ཡའི་གླིང་གི་རིག་གནས་ཀྱི་ཕ་ཁྱིམ་ལྟ་བུའི་རྒྱ་གར་འཕགས་
1



ལོ་པཎ་གྱི་རྣམ་ཐར་ཕྱོགས་བསྒྲིགས།
པའི་ཡུལ་དུ་ཕེབས་ཏེ། ཆོས་དང་རིག་གནས་ཀྱི་གླེགས་བམ་རི་བོའི་གཏོས་དང་མཉམ་
པ་ཞིག་བོད་ཀྱི་སྐད་དུ་བསྒྱུར་ཅིང་གདན་དྲངས་པར་བྱས།
ཁོང་ཚོས་རང་ཉིད་ཀྱི་ལུས་སྲོག་ལོངས་སྤྱོད་ཡོད་དགུ་བོད་ཡུལ་དུ་ཆོས་
དང་
རིག་གནས་སྤེལ་བ་དང་
། པཎྜི་ཏ་དང་གཙུག་ལག་གི་ཕུང་པོ་གདན་འདྲེན་པའི་ཡོན་
དུ་ཕུལ་ཞིང་། རང་གི་ལྟོ་གོས་གཏམ་གསུམ་མཐའ་དག་ཀྱང་དེ་དག་གི་སླད་དུ་རླུང་
ལ་སྤུར། ཐ་ན་རང་གི་གྲོགས་དང་གཉེན་ཉེ་དག་གིས་རང་ཉིད་སྒེར་ལ་སྤྱོད་དུ་གནང་
བའི་རས་གོས་ལེབ་མོ་རེ་དང་། ཕོར་ལྟང་ཆུང་བ་རེ་ཡོད་པ་ཀུན་ཀྱང་རང་གིས་སྤྱོད་
དུ་མ་བྲ་བར་བོད་ལ་རིག་གནས་དང་ཆོས་ལུགས་ཀྱི་རྨང་འཛུགས་པའི་སླད་དུ་གཏོང་
བར་བྱས་ཏེ། རང་ཉིད་ཀྱིས་ན་བཟའ་དུག་པོ་དང་། གསོལ་བ་ངན་ངོན་ཙམ་གྱིས་སྐུ་
འཚོ་བར་བྱས་པའི་ཚུལ་སོགས་ཀྱི་རྣམ་ཐར་དག་ལ་མཇལ་གྱིན་མཇལ་གྱིན། ཤ་དང་
རུས་པའི་རྐང་བཏོན་པ་ལྟ་བུའི་སེམས་ཚོར་གྱི་ཀློང་ནས་མཆི་མ་གཏིང་ནས་མི་དཀུ་
བའི་དབང་ག་ལ་མཆིས་ཨང་
། བོད་ཀྱི་ལོ་རྒྱུས་སྨྲ་བའི་དབང་པོ་དཔའ་བོ་གཙུག་ལག་
ཕྲེང་བས། དེ་ཕྱིར་ལོ་པཎ་དམ་པ་དེ་རྣམས་ཀྱི། །བཀའ་དྲིན་ཁྲག་ཁྲིག་བྱེ་བའི་ཆ་ཙམ་
ཡང་༑ །རང་ཅག་བོད་ཡུལ་སྐྱེ་བོ་ཐམས་ཅད་ཀྱི། །ལུས་སྲོག་ལོངས་སྤྱོད་བཅས་པ་ལན་
སྟོང་དུ། ་ཚང་བར་ཕུལ་ཡང་ཆ་ཙམ་ག་ལ་ཕེར། །ཞེས་གང་གསུངས་པ་ཡང་ཐུགས་
མད་པའི་གཏམ་དུ་སྣང་ངོ༌
། །
དེས་ན་ལོ་པཎ་དེ་དག་གིས་ཇི་ལྟར་བོད་དུ་ཆོས་དང་རིག་གནས་གདན་དྲངས་
ཚུལ་དང་། གཙུག་ལག་གཉིས་ཀྱི་རྨང་གང་ལྟར་བཏིང་ཚུལ། ཧི་མ་ལ་ཡའི་རི་ཚོགས་
ཀྱི་བཤུལ་ལམ་རིང་མོ་ནས་སྐུ་ངལ་གང་འདྲ་མྱོང་ཚུལ་སོགས་དང་། ད་དུང་བོད་
བཙན་པོའི་སྐབས་དང་། སིལ་བུའི་སྐབས་ཡས་མས་ཀྱི་བོད་ཀྱི་སྤྱི་ཚོགས་གནས་སྟངས་
2



དཔེ་ཚོགས་གསལ་བཤད།
དང༑ རིག་གནས་འཕེལ་འགྲིབ་སོགས་དང། རིག་གནས་ཀྱི་ཕ་གཞིས་ལྟ་བུའི་རྒྱ་གར་
འཕགས་པའི་ཡུལ་གྱི་ལོ་རྒྱུས་དང་ས་རྒྱུས་སོགས་ཀྱང་ཤིན་ཏུ་གསལ་བས། ད་ཐེངས་
འདིར་བོད་ཀྱི་ལོ་རྒྱུས་རྒྱུ་ཆར་གལ་ཆེ་ཞིང་རྙེད་སོན་དཀའ་བའི་ལོ་པཎ་གྱི་རྣམ་ཐར་
དང་༑ ལོ་ཙཱ་བའི་ལམ་ཡིག་དག་ཕྱོགས་གཅིག་ཏུ་བསྒྲིགས་ཏེ་ལོ་པཎ་རྣམ་ཐར་ཕྱོགས་
བསྒྲིགས་ཞེས་པའི་དེབ་ཕྲེང་འདི་བསྐྲུན་པ་ཡིན། ང་ཚོ་དཔེ་ཀློག་པ་ཞིག་ལ་མཚོན་
ན་དཔེ་ཆ་གཞན་དག་ཏུ་མཚན་ཙམ་གསལ་བའམ། ལུང་དྲངས་པའི་དཔེ་རྙིང་དག་
མཇལ་འདོད་ཀྱི་འདུན་པ་དྲག་ཏུ་མཆིས་ནའང་ལག་ཏུ་འཐོབ་མི་ནུས་པའི་དཀའ་
ངལ་འཕྲད་ཀྱིན་ཡོད་དེ། དཔེར་མཚོན་ན། མཁས་དབང་དགེ་ཆོས་ཀྱི་གཏམ་རྒྱུད་
གསེར་ཐང་དང་། ནོ་མོ་ཧན་གྱི་འཛམ་གླིང་རྒྱས་བཤད་སོགས་སུ་ཆག་ལོའི་ལམ་ཡིག་
དང་༑ ཨོ་རྒྱན་པའི་ལམ་ཡིག། མན་ལུང་གུ་རུའི་ལམ་ཡིག། ནགས་རིན་གྱི་རྣམ་ཐར། ཁྲོ་
ཕུ་ལོ་ཙཱའི་རྣམ་ཐར། ཁ་ཆེའི་པཎ་ཆེན་ཤཱཀྱ་ཤྲཱིའི་རྣམ་ཐར་སོགས་ཀྱི་ལུང་དང་མཚན་
ཙམ་གསལ་ཞིང་
། དེ་དག་ལ་ལྟ་འདོད་ཀྱི་སྲེད་པས་གདུང་ཡང་ལག་སོན་རྙེད་དཀའ་
བ་ལྟ་བུའོ། །
དེ་བས་དེབ་ཕྲེང་འདིར་བསྒྲིགས་པའི་རྣམ་ཐར་ཕལ་མོ་ཆེ་དཔེ་དཀོན་ཤིན་ཏུ་
རྙེད་སོན་དཀའ་བའི་གྲས་འབའ་ཞིག་བཀོད་ཡོད་ལ། དེ་དག་ཀྱང་མ་དཔེ་ཁུངས་ཐུབ་
དང་༑ ཞུ་དག་དང་སྒྲིག་རིམ་སོགས་ཀྱང་གང་བྱུང་བྱུང་མ་བྱས་པར་གཟབ་ནན་གྱི་
ཚུལ་དུ་བྱས་པའི་ཁུལ་དུ་ལགས་མོད། ཡི་གེའི་དག་ཆའི་སྐོར་འདི་ནི་མ་ཤེས་ས་ནས་
ལུས་པ་དང་། ཤེས་ཀྱང་མིག་གིས་མ་ནོན་པ་སོགས་ཀྱིས་ནོར་འཛོལ་གང་མང་ཡོད་
ངེས་པས། ཀློག་མཁན་མཁྱེན་ལྡན་དག་གིས་ནོར་འཛོལ་གང་ཡོད་འདི་དཔེ་སྒྲིག་པ་
དངོས་བརྒྱུད་ཅི་རིགས་ནས་གསུངས་ཏེ། ང་ཚོའི་དེབ་ཕྲེང་གཉིས་པ་དང་གསུམ་པ་
ས་ལ་
3



ལོ་པཎ་གྱི་རྣམ་ཐར་ཕྱོགས་བསྒྲིགས།
སོགས་ཇེ་ལེགས་སུ་འགྲོ་བར་མཐུན་འགྱུར་གནང་བར་ཞུ། གཤམ་དུ་དེབ་ཚོགས་འདི་
ཡི་ཞུ་དག་སོགས་ཀྱི་བརྒྱུད་རིམ་དང་
། རྟགས་འགོད་ཚུལ་སོགས་ཀློག་མཁན་དག་
གིས་གཞུང་དངོས་མ་བཀླགས་པའི་སྔོན་དུ་ངེས་དགོས་པ་འགའ་ཞིག་འགོད་པ་ལ།
༡ མ་དཔེར་བསྡུར་སྟངས།
སྤྱིར་ལོ་པཎ་གྱི་རྣམ་ཐར་དང་ལམ་ཡིག་དེབ་བཅུ་བདུན་ཙམ་ཞུ་དག་དང་
བཅས་གྲུབ་ནས་ཡོད་མོད། ད་ཐེངས་དེབ་ཕྲེང་དང་པོ་འདིར་དེབ་བདུན་ཙམ་ལས་
སྐྲུན་ཐུབ་མེད། དེབ་ཕྲེང་དང་པོ་འདི་ལ་ཁྱོན་དཔེ་དེབ་བདུན་ཡོད་ལ། ནང་འཁོད་ཀྱི་
རྣམ་ཐར་དང་ལམ་ཡིག་མི་འདྲ་བ་བཞི་བཅུ་རྩ་གཉིས་བཀོད་ཡོད་པ་ལས་འབྲོམ་སྟོན་
པའི་རྣམ་ཐར་དང་། ཞ་ལུ་རི་ཕུག་གི་སྤྲུལ་སྐུས་མཛད་པའི་ཐུགས་སྲས་ལོ་ཙཱ་བའི་རྣམ་
ཐར་ཉུང་བསྡུས་དེ་གཉིས་ཀྱི་མ་དཔེར་བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་
ནས་དཔར་བ་དེ་ལས་མ་རྙེད་པ་ཙམ་ལས། གཞན་རྣམ་ཐར་མཐའ་དག་གི་མ་དཔེ་
དཔེ་རྙིང་ཚད་ལྡན་ཏེ། འབྲས་སྤུངས་གནས་བཅུ་ལྷ་ཁང་དང་། པོ་ཏ་ལའི་དཔེ་མཛོད་
ཁང་༑ སྣར་ཐང་། དགའ་ལྡན། གཙང་བཀྲ་ཤིས་ལྷུན་པོ། སྡེ་དགེ་སོགས་ནས་བྱུང་བའི་
མ་དཔེ་བྲིས་མ་རྙིང་པ་ཚད་ལྡན་དང་
། ཤིང་དཔར་ཚད་ལྡན་ཁོ་ནར་གཏུགས་ཡོད།
མ་དཔེ་རྙིང་པ་ཡང་གཅིག་ཙམ་ལ་བསྡུར་བས་ཆོག་ཤེས་པར་མ་བྱས་པར་གང་
་ཞིག་རྙེད་པར་འབད་བརྩོན་བྱས་པ་ཡིན། དེ་ཡང་འགའ་རེར་མ་དཔེ་
མི་འདྲ་བ་དྲུག་བདུན་རེ་བྱུང་ཞིང་
། དེ་དག་ནང་ཕན་ཚུན་ཡི་གེ་འབྲི་སྟངས་དང་
ཕྲད་རྣམ་དབྱེ་མི་འདྲ་བ་མང་བར་མ་ཟད། ལྡེབ་འགའ་རེ་ཆད་ལྷག་ཤོར་བ་དང་།
མང་
ས་
4



དཔེ་ཚོགས་གསལ་བཤད།
བཅད་ཆད་ལྷག་ཤོར་བ། ལེའུ་གོང་འོག་འཁྲུགས་པ་སོགས་ཀྱང་འདུག་པས་ཤིན་ཏུ་
བསྡུར་དཀའ་བར་འདུག་མོད། ང་ཚོས་ངལ་བ་ལ་མ་འཛེམས་པར་མ་དཔེ་གང་རྙེད་
ཀུན་ལ་ཞིབ་ཏུ་བསྡུར་ཅིང་
། ཅི་ནུས་ནུས་དང་གང་ཤེས་ཤེས་ཀྱིས་ནོར་བ་བཅོས། ཆད་
པ་བསྐང་། འཁྲུགས་པ་བསྡེབས་ནས་བཀོད་ཡོད། དཔེར་ན་ཆག་ལོའི་རྣམ་ཐར་ཆོས་
དཔལ་དར་དཔྱངས་ཀྱིས་མཛད་པ་དེ་ལ་དཔེ་བདུན་ཡས་མས་བྱུང་ཞིང་། དེ་དག་
ལས་འགའ་རེར་ལྡེབ་འགའ་རེ་ཆད་ལྷག་བྱུང་བར་མ་ཟད། ལེའུའི་གོ་རིམ་ཡང་མི་
འདྲ་བར་འདུག་མོད། འདིར་ཞིབ་ཏུ་བསྡུར་ནས་ཆད་པ་བསྐངས་པ་དང་འཁྲུགས་པ་
བསྡེབས་པར་བྱས་པའི་ཚུལ་དུ་ཡོད།
དེ་བཞིན་དུ་ཁྲོ་ལོའི་རང་རྣམ་དུ་གྲགས་པ་དེ་ཡང་ཐོག་མར་མ་དཔེ་རྙིང་གྲས་
ཤིག་ལ་བསྡུར་བ་ཚད་ལྡན་བྱས་ནས་ཆོག་པར་བྱས་ཡོད་མོད། རྗེས་སུ་ཡང་དཔེ་རྙིང་
བྲིས་མ་མི་འདྲ་བ་གཉིས་ལག་སོན་བྱུང་བས། དེ་གསུམ་ཕན་ཚུན་བསྡུར་སྐབས་དཔེ་སྔ་
མ་དང་མི་འདྲ་བ་མང་དུ་བྱུང་བར་མ་ཟད། ལྡེབ་འགའ་རེའི་ཆད་ལྷག་ཤོར་བ་སོགས་
ཀྱང་འདུག་པས་ཡང་བསྐྱར་དཔེ་གསུམ་ག་ཞིབ་བསྡུར་བྱས་པ་ཡིན་ལ། དེ་བཞིན་དུ་
ཞ་ལུའི་རྣམ་ཐར་དང་
། བུ་སྟོན་རྣམ་ཐར་སྙིམ་པའི་མེ་ཏོག། གྲྭ་ལོའི་རྣམ་ཐར། ལྷ་བླ་
མའི་རྣམ་ཐར། ལོ་ཆེན་རིན་བཟང་གི་རྣམ་ཐར་སོགས་ལའང་དེ་ལྟར་བྱུང་མོད། ཀུན་
ལ་ཞིབ་ཏུ་བསྡུར་ནས་དག་པར་བཀོད་ཡོད།
༢ ཞུ་དག་བྱེད་སྟངས།
༡ ཡིག་ནོར་དག་བཅོས་ཀྱི་སྐོར་ནས་གནའ་དཔེ་ཞིབ་འཇུག་པ་དང་
། བརྡ་དང་
5



ལོ་པཎ་གྱི་རྣམ་ཐར་ཕྱོགས་བསྒྲིགས།
ཡི་གེའི་འགྱུར་རིམ་ལ་ཞིབ་ཏུ་དཔྱོད་མཁན་དག་ལ་ཕན་དུ་རེ་བས། མ་དཔེ་རུ་
ཡིག་ནོར་ཡིན་ངེས་སུ་ཐག་ཆོད་པ་དག་ཀྱང་གཞུང་གི་དཀྱུས་སུ་གནའ་དཔེ་དེ་ག་མ་
བཅོས་པར་རང་སོར་བཞག་ཅིང་། དེ་ཡི་ནོར་བཅོས་རྣམས་གོར་ཐིག་ཏུ་བླངས་ནས་
བཀོད་ཡོད། འོན་ཀྱང་རྣམ་ཐར་འགའ་རེར་ཚིག་ཕྲད་དག་རྣམ་ཐར་གྱི་མགོ་ནས་
མཇུག་བར་དིང་གི་འབྲི་སྟངས་དང་མི་མཐུན་པར་བྲིས་འདུག་པས། ཀུན་ཀྱང་རྟགས་
སུ་བླངས་ན་ལྡེབ་ངོས་ཡོངས་རྟགས་འབའ་ཞིག་གིས་གང་བར་གྱུར་ཏེ་དེབ་མི་མཛེས་
པར་འགྱུར་བར་དོགས་ནས་འགའ་བཅོས་པ་དང་
། ཐོག་མའི་ཞུ་དག་སྐབས་སུ་གཞུང་
གི་དཀྱུས་བཅོས་ཟིན་འགའ་སླར་ཡང་བསྐྱར་བཅོས་བྱས་ཏེ་གོར་ཐིག་ཏུ་ལེན་རྒྱུ་མ་
བྱུང་བར་ལུས་པ་འགའ་ཡང་ཡོད་པས་དེ་ལུགས་ཐུགས་ལ་ངེས་འཚལ།
༢ ཞུ་དག་སྐབས་མ་དཔེ་ལ་བསྡུར་རྒྱུ་དེ་ང་ཚོས་ཨང་དང་པོར་བཞག་ཡོད། དེ་
ཡང་ད་ལྟ་ང་ཚོས་མཐོང་ཐུབ་པའི་ལྕགས་དཔར་གྱི་དེབ་མང་པོ་ཞིག་ལ་མ་ ་དཔེའི་
སྟེང་ནས་ཡི་གེ་མང་དུ་ཆད་པར་མ་ཟད། སྐབས་རེར་ཕྲེང་མང་པོ་དང་
། ཐ་ན་ལྡེབ་
འགའ་རེ་ཆད་པ་དང་། ཡང་སྐབས་རེར་ལྡེབ་འགའ་རེ་ལྷག་པར་པར་བར་མ་ཟད།
གཞུང་དེ་ལ་གཏན་མེད་པ་འགའ་རེ་ཡང་བར་དུ་བཅུད་དེ་ལྷག་པ་སོགས་ཤིན་ཏུ་
མང་བར་མཐོང་བས། ང་ཚོས་ཞུ་དག་སྐབས་སུ་མ་དཔེ་ལ་བསྡུར་ཏེ་མ་དཔེའི་
སྟེང་ནས་ཆད་པ་དང་། ལྷག་པ། ནོར་བ་སོགས་མེད་པ་ཞིག་ཡོང་རྒྱུ་དེ་གཙོ་བོར་བྱས་
པ་ཡིན། དེ་ཡང་མ་དཔེ་གཅིག་ལ་བསྡུར་བ་ཙམ་དང༌། ཐེངས་གཅིག་ལ་བསྡུར་བ་
ཙམ་གྱིས་འཐུས་པར་མ་བྱས་པར། རྣམ་ཐར་རེར་མ་དཔེ་མི་འདྲ་བ་གང་རྙེད་ཀུན་ལ་
བསྡུར་ཡོད་ལ། དག་བཅོས་དཀའ་ཤོས་ཀྱི་རྣམ་ཐར་དག་མ་དཔེ་ལ་ཐེངས་ལྔ་རེ་དང་
།
ཉུང་མཐའ་ཡང་གསུམ་རེ་ཚང་མར་བསྡུར་ཡོད། རྩིས་འཕྲུལ་ནས་དེབ་ཏུ་སྒྲིག་སྐབས་
6



དཔེ་ཚོགས་གསལ་བཤད།
སྒྲིག་པ་པོའི་མཐེབ་འོག་ནས་མ་གོ་ས་ནས་ཡི་གེ་འགའ་རེ་བསྣོག་ཤོར་བ་སོགས་ཀྱང་
ཡོད་སྲིད་པས། ང་ཚོས་དེབ་ཏུ་བསྒྲིགས་ཟིན་རྗེས་ཡང་བསྐྱར་མ་དཔེ་ལ་ཐེངས་གཅིག་
བསྡུར་ཡོད།
༣ རྟགས་ཀྱི་མཚོན་དོན།
༡
ཡི་གེ་ནོར་བ་བཅོས་པ་དང་
། མཆན་བཏབ་པ། མ་དཔེ་མི་འདྲ་བའི་ནང་དུ་
གསལ་བ། ཆད་ལྷག་ཤོར་བ་ཡིན་ནམ་སྙམ་པ་དག་ང་ཚོས་གོར་ཐིག་ཏུ་བླངས་ནས་
ཡོད་པས། ཀློག་མཁན་དག་གིས་སྔོན་དུ་ཅིས་ཀྱང་རྟགས་འདི་དག་ངེས་འཚལ།
་དཔེར་ཡིག་ནོར་ཡིན་ངེས་སུ་སྙམ་པ་དག་ཀྱང་མ་ཡིག་བསུབས་ནས་
བཅོས་པ་སོགས་མ་བྱས་པར་མ་དཔེར་རང་སོར་བཞག་ནས། དེ་ཡི་ནོར་བཅོས་ཀྱི་ཡི་
གེ་དེ་རྟགས( )འདིའི་ནང་དུ་བཀོད་ཡོད་ལ། མཆན་རྣམས་ཀྱང་རྟགས་འདིར་ཡིག་
ཆུང་བྱས་ནས་བཀོད་ཡོད། དེ་བས་རྟགས( )འདིའི་ནང་དུ་ཡོད་པའི་ཡིག་ཆུང་དག་
མཆན་ཡིན་ལ། ཡིག་ཆུང་མ་བྱས་པར་རྟགས་འདིར་བཀོད་པ་དག་ནོར་བཅོས་ཀྱི་སྐོར་
ཡིན།
༢ མ་དཔེ་མང་དུ་རྙེད་པ་དག་ལས་མ་དཔེ་རྙིང་པ་གཅིག་མ་ཕྱི་རུ་བཟུང་ཞིང་
།
དེ་རུ་མི་གསལ་བར་དཔེ་གཞན་དུ་གསལ་བའི་སྐོར་རྣམས་རྟགས{}འདིའི་ནང་དུ་
བཀོད་ཡོད་ལ། མ་དཔེ་མི་འདྲ་བ་གསུམ་བཞི་ཡན་ཆད་བྱུང་བ་དག་རྟགས{}འདིའི་
ནང་དུ་ཨང་གྲངས༡དང༢་སོགས་བཀོད་ཡོད། དཔེར་ན་ཆག་ལོའི་ལམ་ཡིག་ཏུ།
༡ ཉའི་ཁོག་པ། ༢ ཉའི་ལྟོ་བ། ༣ ལྐོག་པ}ཞེས་པ་ལྟ་བུར་མཚོན་ན་མ་དཔེ་མི་འདྲ་བ་
གསུམ་དུ་བྱུང་བའི་འབྲི་སྟངས་མི་འདྲ་བ་གསུམ་ཡིན་པ་ལྟ་བུའོ། །དེ་ལྟར་དཔེ་མི་འདྲ་
7



ལོ་པཎ་གྱི་རྣམ་ཐར་ཕྱོགས་བསྒྲིགས།
བར་མངོན་པ་ལའང་ཚེག་བར་འགའ་རེ་ཡོད་པ་ནས། མང་ཤོས་ལ་ལྡེབ་མ་རེ་ཙམ་
དེ་ལྟར་བཀོད་པ་ཡང་ཡོད། དེ་བས་རྟགས{}འདི་འདྲའི་ནང་དུ་ཡོད་པ་ཀུན་དཔེ་མི་
འདྲ་བའི་ནང་དུ་གསལ་བ་དག་ཡིན།
༣ མ་དཔེར་ཆད་སོང་བ་ཡིན་ནམ་སྙམ་པ་དག་རྟགས་ འདིའི་ནང་དུ་བླངས་
ཡོད༑ དཔེར་ན་ལོ་ཆེན་རིན་བཟང་གི་རྣམ་ཐར་དུ།（མཁའ་འགྲོ་མས་ལུང་ཇི་ལྟར་
བསྟན་པ་དང་བཞི།】ཞེས་པའི་ས་བཅད་འདི་དབུ་ནས་ཆད་སོང་བ་ཡིན་ནམ་སྙམ་
ནས་བཙུད་པ་ལྟ་བུའོ། །
༤ མ་དཔེར་ཡོད་པའི་ཡི་གེའམ་ཚིག་འགའ་རེ་ལྷག་མོ་ཡིན་ནམ་སྙམ་པ་དག་
དང་༑ ཐག་མ་ཆོད་པའི་རིགས་རྟགས《]འདིའི་ནང་དུ་བླངས་ནས་བཀོད་ཡོད། དེ་
ཡང་དཔེར་ན་ལོ་ཆེན་རིན་བཟང་གི་རྣམ་ཐར་དུ། དགུན་རྒྱམ་ཤུར་དུ་ཐུགས་དམ་
མཛད་ནས། 《སོས་ཐུགས་དམ་མཛད་ནས།】སོས་ཐུགས་དམ་ཐོན་ནས། ཞེས་པའི་སོས་
ཐུགས་དམ་ཐོན་ནས་ཞེས་པ་ལྷག་མ་ཡིན་པས་རྟགས་དེར་བཙུད་པ་དང། ཤཱཀྱ་དཔལ་
གྱིས་མཛད་པའི་ཐུགས་སྲས་ལོ་ཙཱ་བའི་རྣམ་ཐར་དུ། 《སྒྱུ་མ་ལྟ་བུའི་ངང་ཐམས་ཅད
དད་ཅིང་གུས་པའི་འབུལ་བ་བྱུང་བ་རྣམས་ཀྱང་། ཞེས་པ་ལྟ་བུ་མ་ཡིག་ཏུ་མི་གསལ་
བས་ཐག་མ་ཆོད་པ་ལྟ་བུའོ། །
༥ ད་དུང་རྣམ་ཐར་འགའ་རེར་མ་དཔེ་མི་འདྲ་བར་མཚན་དོན་མི་འདྲ་བ་མང་
དུ་བཀོད་པའང་འདུག་མོད། རྣམ་ཐར་གྱི་མགོ་རུ་མཚན་མི་འདྲ་བ་མང་དུ་བཀོད་པ་
དང་༑ རྟགས་མང་དུ་བཏབ་པ་སོགས་ནི་མི་མཛེས་པར་འདུག་པས། དེ་དག་གཞུང་
དཀྱུས་སུ་མ་བཀོད་པར་རྣམ་ཐར་རེ་རེའི་མགོ་ཡི་གསལ་བཤད་ནང་དུ་བཀོད་ཡོད།
8



དཔེ་ཚོགས་གསལ་བཤད།
༤ རྣམ་ཐར་དང་ལམ་ཡིག་སོ་སོའི་གསལ་བཤད།
ལོ་པཎ་གྱི་རྣམ་ཐར་དང་
། ལམ་ཡིག་ཚང་མར་གསལ་བཤད་རེ་རེ་བཀོད་ཡོད།
གསལ་བཤད་ནང་དུ་སྐབས་བབས་ལོ་པཎ་དེའི་འཁྲུངས་འདས་ལོ་ཚིགས་དང་རྣམ་
ཐར་བསྡུས་ཙམ། རྣམ་ཐར་དང་ལམ་ཡིག་དེ་ཡི་སྐོར་གྱི་གསལ་བཤད་ཕྲན་ཙམ་བཅས་
བཀོད་ཡོད། འོན་ཀྱང་རྣམ་ཐར་འགའ་རེའི་རྩོམ་པ་པོ་རྩད་གཅོད་དཀའ་བར་འདུག་
ལ༑ ལོ་པཎ་མང་པོ་ཞིག་གི་འཁྲུངས་འདས་ལོ་ཚིགས་དེ་སྔའི་ཚིག་མཛོད་དང་ལོ་རྒྱུས་
དག་ཏུ་གསལ་བོར་བཀོད་མེད་པ་མང་ལ། ཚིག་མཛོད་སོགས་སུ་བཀོད་པ་དག་ཀྱང་
རྣམ་ཐར་སོགས་དང་བསྡུར་ན་མི་དག་པ་མང་བས་འཁྲུངས་འདས་རེ་རེ་བཞིན་
འགོད་པ་ཤིན་ཏུ་དཀའ་བར་འདུག་ནའང་
། རྣམ་ཐར་དང་། ལོ་རྒྱུས། ཆོས་འབྱུང་
སོགས་ཕན་ཚུན་བསྒྲིགས་ཏེ་ཕལ་ཆེ་བར་འཁྲུངས་འདས་ལོ་ཚིགས་བཀོད་ཡོད་ལ།
རྣམ་ཐར་རྩོམ་པ་པོ་ཡང་དཔེ་ཚོགས་གཞན་དང་གཞན་དུ་རྩོམ་པ་པོ་མི་གསལ་ཞེས་
བྲིས་པ་དག་ཀྱང་དཀའ་བས་བཙལ་ཏེ་རྩོམ་པ་པོ་བཀོད་ཡོད་མོད། མཐའ་གཅིག་ཏུ་
ཁ་ཚོན་གཅོད་དཀའ་བས་མཁྱེན་ལྡན་དག་གིས་སླར་ཡང་དཔྱད་འཚལ།
༥ དེབ་ཕྲེང་གི་གོ་རིམ།
འདིར་ལོ་པཎ་གྱི་རྣམ་ཐར་དག་གང་བྱུང་དུ་མ་བསྒྲིགས་པར་དེབ་ཕྲེང་རྣམས་
ཀྱི་གོ་རིམ་ནི་ལོ་པཎ་དེ་དག་བྱོན་དུས་ཀྱི་དུས་ཚོད་ཀྱི་སྔ་ཕྱི་ལྟར་བསྒྲིགས་ཡོད་ལ། དེ་
9



ལོ་པཎ་གྱི་རྣམ་ཐར་ཕྱོགས་བསྒྲིགས།
ཡང་ཕལ་ཆེ་བར་དུས་ཐོག་གཅིག་པའི་པཎྜི་ཏ་དང་ལོ་ཙཱ་བ་དག་སྟབས་གཅིག་ཏུ་
བསྒྲིགས་ཡོད། ལོ་པཎ་རྣམ་ཐར་དེབ་ཕྲེང་དང་པོ་འདིར་འཁོད་པའི་རྣམ་ཐར་དང་
རྩོམ་པ་པོ་དག་ནི།
བསྟན་པ་སྔ་དར་སྐོར་གྱི་དེབ་ཏུ། ༡ ཏུན་ཧོང་ལས་བྱུང་བའི་སློབ་དཔོན་པདྨའི་
སྐོར༑ ༢ ཏུན་ཧོང་ལས་བྱུང་བའི་གནུབས་ནམ་མཁའི་སྙིང་པོའི་སྐོར། ༣ མངའ་
བདག་ཉང་གི་སློབ་དཔོན་པདྨའི་རྣམ་ཐར་ཆོས་འབྱུང་ནོར་བུའི་ཕྲེང་བ། ༤ མཁན་
ཆེན་ཞི་འཚོའི་རྣམ་ཐར། ༥ རྗེ་བཙུན་ཏཱ་ར་ནཱ་ཐས་མཛད་པའི་སློབ་དཔོན་པདྨའི་རྣམ་
ཐར་ཡིད་ཆེས་གསུམ་ལྡན། ༦ ཀོང་སྤྲུལ་ཡོན་ཏན་རྒྱ་མཚོས་མཛད་པའི་བེ་རོའི་ རྣམ་
ཐར་པདྨའི་དགའ་ཚལ། ༧ གནུབས་ཆེན་སངས་རྒྱས་ཡེ་ཤེས་ཀྱི་རང་རྣམ། ༨ གནམ་
ཆོས་མི་འགྱུར་རྡོ་རྗེས་མཛད་པའི་ཤུད་བུ་དཔལ་གྱི་སེངྒེའི་རྣམ་ཐར་རྣམས་བཀོད་
ཡོད།
ཇོ་བོ་སྨྲི་ཏི་སོགས་ཀྱི་སྐོར་གྱི་དེབ་ཏུ། ༡ ཀོང་སྤྲུལ་ཡོན་ཏན་རྒྱ་མཚོས་མཛད་
པའི་ཇོ་བོ་སྤྱི་ཏིའི་སྐུ་འབུམ་གྱི་དཀར་ཆག། ༢ ཡོལ་ལྕགས་རྡོ་རྗེ་དབང་ཕྱུག་གིས་
མཛད་པའི་རོང་ཟོམ་ཆོས་ཀྱི་བཟང་པོའི་རྣམ་ཐར། ༣ རོང་ཟོམ་གྱི་རྣམ་ཐར་ཡལ་
འདབ་བཞི་པ། ༤ ས་ཆེན་གྲགས་པ་རྒྱལ་མཚན་གྱིས་མཛད་པའི་འབྲོག་མི་ལོ་ཙཱའི་
རྣམ་ཐར། ༥ ས་སྐྱ་བསོད་ནམས་རྩེ་མོས་མཛད་པའི་བ་རི་ལོ་ཙཱའི་རྣམ་ཐར། ༦ ཞང་
བརྩོན་འགྲུས་གྲགས་པས་མཛད་པའི་རྒུ་ལོ་སྔ་མའི་རྣམ་ཐར། ༧ ཞྭ་ལོ་ཕྱི་མའི་རྣམ་
ཐར་དང་གདུང་རབས། ༨ གཙང་སྨྱོན་གྱིས་མཛད་པའི་མར་པ་ལོ་ཙཱའི་རྣམ་ཐར་
རྣམས་ཡོང།
ཇོ་བོ་རྗེ་དཔལ་ལྡན་ཨ་ཏི་ཤ་ཡབ་སྲས་སྐོར་གྱི་དེབ་ཏུ། ༡ འབྲོམ་སྟོན་པས་
10



དཔེ་ཚོགས་གསལ་བཤད།
མཛད་པའི་ཇོ་བོ་རྗེ་དཔལ་ལྡན་ཨ་ཏི་ཤའི་རྣམ་ཐར་ཆོས་ཀྱི་འབྱུང་གནས་སོགས་
དང་༑ ༢ གུ་གེ་གྲགས་པ་རྒྱལ་མཚན་གྱིས་མཛད་པའི་ལྷ་བླ་མ་ཡེ་ཤེས་འོད་ཀྱི་རྣམ་
ཐར་; ༣ མཆིམས་ནམ་མཁའ་གྲགས་ཀྱིས་མཛད་པའི་འབྲོམ་སྟོན་པ་རྒྱལ་བའི་འབྱུང་
གནས་ཀྱི་རྣམ་ཐར། ༤ གུ་གེ་ཁྱི་ཐང་པས་མཛད་པའི་ལོ་ཆེན་རིན་ཆེན་བཟང་པོའི་
རྣམ་ཐར། ༥ གྲོ་ལུང་པས་མཛད་པའི་རྔོག་ལོ་ཆེན་པོའི་རྣམ་ཐར། ༦ པཎ་ཆེན་ཤཱཀ་
མཆོག་པས་མཛད་པའི་རྔོག་ལོ་ཆེན་པོས་བསྟན་པ་ཇི་ལྟར་སྐྱོང་ཚུལ།
ཁྲོ་ཕུ་ལོ་ཙཱ་ཡབ་སྲས་སྐོར་གྱི་དེབ་ཏུ། ༡ ཁྲོ་ཕུ་ལོ་ཙཱ་བའི་རང་རྣམ་བསོད་ནམས་
རྒྱལ་བའི་ཁ་སྐོང་དང་བཅས་པ་དང་
། ༢ ཁྲོ་ཕུ་ལོ་ཙཱས་མཛད་པའི་རྗེ་ཤཱཀྱ་ཤྲཱིའི་རྣམ་
ཐར༑ ༣ པཎ་ཆེན་ཤཱཀྱ་ཤྲཱིའི་རྣམ་ཐར་རིན་ཆེན་ཕྲེང་བ། ༤ ཁྲོ་ཕུ་ལོ་ཙཱ་བས་མཛད་
པའི་ཡབ་སྲས་མཇལ་བ། ༥ པཎ་ཆེན་མི་ཏྲ་ཛོ་གིའི་རྣམ་ཐར། ༦ པཎ་ཆེན་ཤྲཱི་པུ་ཏྲའི་
རྣམ་ཐར།
འགོས་ལོ་ཡབ་སྲས་སྐོར་གྱི་དེབ་ཏུ། ༡ འགོས་ལོས་མཛད་པའི་པཎྜི་ཏ་ནགས་
ཀྱི་རིན་ཆེན་གྱི་རྣམ་ཐར། ༢ སྨོན་ལམ་གྲགས་པས་མཛད་པའི་འགོས་ལོའི་རྣམ་ཐར། ༣
ཞྭ་དམར་ཆོས་གྲགས་ཀྱིས་མཛད་པའི་འགོས་ལོའི་རྣམ་ཐར།
ཞ་ལུའི་ལོ་ཙཱ་རིམ་བྱོན་སྐོར་གྱི་དེབ་ཏུ། ༡ མགོན་པོ་དཔལ་གྱིས་མཛད་པའི་བུ་
སྟོན་ལོ་ཙཱ་བའི་རྣམ་ཐར། ༢ ཐུགས་སྲས་ལོ་ཙཱ་བས་མཛད་པའི་བུ་སྟོན་ལོ་ཙཱ་བའི་རྣམ་
ཐར ༣ ཤཱཀྱ་དཔལ་གྱིས་མཛད་པའི་ཐུགས་སྲས་ལོ་ཙཱ་བའི་རྣམ་ཐར། ༤ ཞ་ལུ་ལོ་ཙཱ་
བའི་རྣམ་ཐར་རྣམས་ཡོད།
ལམ་ཡིག་སྐོར་གྱི་དེབ་ཏུ། ༡ ཆག་ལོའི་རྒྱ་གར་ལམ་ཡིག། ༢ ཨུ་རྒྱན་པའི་ལམ་
ཡིག; ༣ མན་ལུང་གུ་རུའི་ལམ་ཡིག། ༤ ལྷས་མཐོང་ལོ་ཙཱ་བས་མཛད་པའི་བལ་ཡུལ་
11



ལོ་པཎ་གྱི་རྣམ་ཐར་ཕྱོགས་བསྒྲིགས། །
ཐེགས་དུས་ཀྱི་མ་ཡིག་སྙན་ངག་རྩོམ་འཕྲོ་ཅན། ༥ ལྷས་མཐོང་ལོ་ཙཱ་བས་མཛད་
པའི་བལ་ཡུལ་གྱི་སྐོར་པཎྜི་ཏའི་གསུང་ལས་བྱུང་བ། ༦ ཁམས་སྤྲུལ་གྱིས་མཛད་པའི་
བལ་ཡུལ་གནས་ཡིག། ༧ དགེ་འདུན་ཆོས་འཕེལ་གྱིས་མཛད་པའི་རྒྱ་གར་གནས་ཆེན་
ཁག་ལ་བགྲོད་པའི་གནས་ཡིག། ༨ རས་པ་དཀར་པོས་མཛད་པའི་འགྲོ་མགོན་ཏི་ཤྲཱི་
རས་པའི་རྣམ་ཐར་རྣམས་ཡོད། ཕྱི་མ་འདི་ལམ་ཡིག་དངོས་མ་ཞིག་མིན་ནའང་
། ལོ་
རྒྱུས་རྒྱུ་ཆ་གལ་ཆེན་དཔེ་དཀོན་ཞིག་ཡིན་པ་དང་
། རང་རེར་འབྲེལ་ཆེ་ཞིང་དཔྱད་
གཞིའི་རྒྱུ་ཆ་ཉུང་བའི་མི་ཉག་ཏུ་ཕེབས་དུས་ཀྱི་ལམ་རྒྱུས་སོགས་ཀྱང་གསལ་བ་དང་།
སྐབས་དེའི་མི་ཉག་གི་གནས་སྟངས་སོགས་ཀྱང་ཤིན་ཏུ་གསལ་བས་འདིར་ལམ་ཡིག་
ཏུ་བཀོད་ཡོད།
བཀའ་དྲིན་ཞུ་ཡིག།
ལོ་ཙཱ་བ་དང་པཎྜི་ཏ་དེ་དག་གི་རྣམ་ཐར་རྣམས་ཕྱོགས་བསྒྲིགས་བྱས་ཏེ་དེབ་
ཏུ་བསྒྲིག་རྒྱུ་ཞིག་བྱུང་ན་ཅི་མ་རུང་སྙམ་དུ་རིང་མོའི་དུས་ནས་སྨོན་ཞིང་བརྩོན་མོད།
གཞན་ལ་གཏགས་ཡོན་བྱེད་པ་སོགས་ཀྱང་མ་འབྱོར་ཞིང་
། གཞན་ལ་རོགས་བྱེད་པའི་
རེ་ཞུ་བྱེད་པ་སོགས་ཀྱང་མ་སྤོབས། དེ་བས་རང་ཉིད་གཅིག་པུས་ལག་བསྟར་ཏེ་རྩིས་
འཕྲུལ་དུ་བཏགས་པ་ཡིན་མོད། དེ་ཡང་རུས་སྦལ་ནུར་འགྲོས་ཀྱི་ཚུལ་དུ་ཧ་ཅང་ཕྱི་
ཕྱིར་འགྱངས་ཤིང་ལུས་པར་གྱུར།
ཉེ་ལམ་ཧོར་ཤུལ་མཁན་པོ་དགེ་དཔལ་གྱིས་ཁོ་བོས་འདི་ག་ནས་ལོ་པཎ་གྱི་རྣམ་
ཐར་ཕྱོགས་སྒྲིག་བྱེད་ཀྱིན་ཡོད་པ་རྟོགས་རྗེས། ཁོང་གིས་ཀྱང་ལོ་པཎ་གྱི་རྣམ་ཐར་
འདི་དག་ཕྱོགས་སྒྲིག་བྱེད་པ་ནི་ཤིན་ཏུ་གལ་ཆེ་བར་བཟུང་ནས
། བསྐུལ་བ་དང་ཞུ་བ་
12



དཔེ་ཚོགས་གསལ་བཤད།
སོགས་གང་ཡང་མེད་ནའང་དེབ་ཕྲེང་དང་པོ་འདི་དག་དཔར་དུ་སྐྲུན་བྱེད་ཀྱི་རོགས་
དན་བླ་མེད་གནང་བྱུང་བས་གཟོད་སྒོ་རུ་ཕུད་ཐུབ་པ་བྱུང་
། མ་གཞི་ཁོང་རང་ཉིད་
ཀྱིས་བོད་ཡུལ་གང་སར་བཙུགས་པའི་སློབ་གྲྭ་དང་
། བཤད་གྲྭ། རྒན་གསོ་ཁང་སོགས་
དང་། གཞན་ལ་སློབ་ཡོན་གྱི་རོགས་སྐྱོར་གནང་བ་སོགས་ལ་འགྲོ་གྲོན་མང་པོ་ཞིག་
གཏོང་དགོས་མོད། དེ་དག་ལ་མ་ལྟོས་པར་གྲོགས་དན་བླ་མེད་གནང་བར་བཀའ་
དྲིན་རབ་ཏུ་ཆེ་ཞེས་ཞུ།
གཞན་ཡང་དེབ་འདིར་མ་དཔེ་ཡི་མཐུན་འགྱུར་གནང་མཁན་མཁན་པོ་རྩེ་རྒྱལ་
ལགས་དང་། རྒན་ཚངས་དབང་དགེ་འདུན་བསྟན་པ། དགེ་རྒན་དུང་གསེར། ཐུབ་
བསྟན་ལེགས་བཤད། ཞུ་དག་པ་འཛི་གུར་ཀུམ། འོད་འཛིན། ཐུབ་དགའ། མཆོག་གསུམ་
སོགས་ལ་བཀའ་དྲིན་རབ་ཏུ་ཆེ་ཞེས་ཞུ་ལ། དེབ་ཀྱི་སྒྲིག་སྦྱོར་སྐབས་ཡང་བཅོས་བསྐྱར་
བཅོས་སོགས་ཀྱི་དཀའ་ངལ་མི་ཉུང་བ་ཞིག་སྤྲད་དགོས་བྱུང་བས་སྒྲིག་སྦྱོར་པ་སྙེ་མ
ནག་པོ་ལའང་བཀའ་དྲིན་ཆེ་ཞེས་ཞུའོ། །
13



ཏུན་ཧོང་ལས་བྱུང་བའི་སློབ་དཔོན་པདྨའི་སྐོར།
ཏུན་ཧོང་ཡིག་རྙིང་ལས་བྱུང་བའི་ལོ་པཎ་གྱི་རྣམ་ཐར་སྐོར།
འདིར་བསྟན་པ་སྔ་དར་སྐབས་ཀྱི་ལོ་པཎ་དག་གི་རྣམ་ཐར་དང་འབྲེལ་ཡོད་ཏུན་ཧོང་
ཡིག་རྙིང་ལས་བྱུང་བའི་དུམ་ཚན་གསུམ་བཀོད་ཡོད།
༡ དེ་ཡང་དང་པོ་ནི་སློབ་དཔོན་པདྨས་དཔལ་ན་ལེནྡྲ་ནས་ཕུར་པའི་རྒྱུད་གདན་དྲངས་
པའི་སྐོར་དེ་ཡིན། ཡིག་རྙིང་འདི་ཡིས་ད་སྔའི་དོགས་པ་མང་པོ་ཞིག་སེལ་བར་ནུས་ཏེ། དཔེར་
ན་འགའ་ཞིག་གིས་བསྟན་པ་སྔ་དར་སྐབས་སུ་སློབ་དཔོན་པདྨ་ཞེས་པ་ཞིག་བྱུང་མ་མྱོང་པར་
སྨྲ་བ་དང༌། ཁ་ཅིག་གིས་གཏེར་ཆེན་གུ་རུ་ཆོས་དབང་གིས་བཟོས་པ་ཡིན་ཚུལ་སྨྲ་བ་སོགས་དང་
།
གཞན་དག་གིས་ཕུར་པའི་རྒྱུད་སོགས་རྒྱ་གར་ནས་བྱུང་བ་མིན་པར་བོད་མ་ཡིན་པར་སྨྲ་བ་
སོགས་ཀྱང་འདི་ཡིས་བསལ་བར་བྱས་པ་ལྟ་བུའོ། །
༢ གཉིས་པ་ནི་པཎྜི་ཏ་དེ་བ་སུ་ཏའི་སྐོར་དེ་ཡིན། པཎ་ཆེན་འདི་ཉིད་སུ་ཡིན་སོགས་ད་
དུང་དཔྱད་གཞི་མང་ཙམ་མཆིས་མོད། གང་ལྟར་འདི་ཡང་བཙན་པོའི་སྐབས་སུ་རྒྱ་གར་ནས་
བོད་དུ་ཕེབས་པའི་པཎྜི་ཏ་ཞིག་གི་རྣམ་ཐར་དུ་ངེས་ཕྱིར། ཀུན་ལ་དཔྱད་གཞི་གལ་ཆེན་དུ་མཐོང་
བས་འདིར་བཀོད།
༣ གསུམ་པ་དེ་ནི་དགེ་སློང་ནམ་ཀའི་སྙིང་པོའི་སྐོར་དེ་ཡིན། འདིར་དགེ་སློང་ནམ་ཀའི་
སྙིང་པོ་མདོ་སྨད་ཕྱོགས་སུ་ཕེབས་ཚུལ་སོགས་གསལ་ཞིང༌
། དེ་ཡང་གནུབས་ཆེན་ནམ་ཀའི་
སྙིང་པོའི་རྣམ་ཐར་ལྟ་བུར་འདུག་པས་བཀོད་པ་ཡིན། འདིར་ནམ་ཀའི་སྙིང་པོ་མདོ་སྨད་ཁྲི་ཀ་
སོགས་སུ་ཕེབས་ཚུལ་གསལ་བ་ལྟར་བེ་རོའི་རྣམ་ཐར་སོགས་སུའང་ལོ་ཆེན་བཻ་རོ་དང་
། གཡུ་སྒྲ་
སྙིང་པོ། ཡེ་ཤེས་མཚོ་རྒྱལ། ནམ་མཁའི་སྙིང་པོ་སོགས་མདོ་སྨད་དང་ཚ་རོང་སོགས་སུ་ཕེབས་
1



ལོ་པཎ་གྱི་རྣམ་ཐར་ཕྱོགས་བསྒྲིགས།
ཚུལ་གསལ་བས་ཕན་ཚུན་བསྒྲིགས་ནས་དཔྱད་པར་འཚལ་ལོ། །
ཏུན་ཧོང་ནས་བྱུང་བའི་ཡིག་རྙིང་གསུམ་པོ་འདི་ཉིད་གོ་བདེ་བར་ཕབ་པ་རེ་ཡང་ཡོད་
ན་ལེགས་མོད། ད་ཐེངས་ལོང་མ་བྱུང་བས་འདིར་མ་དཔེ་སོར་བཞག་བྱས་ནས་བཀོད་ཡོད།
སྒྲིག་པ་པོས།
2



ཏུན་ཧོང་ལས་བྱུང་བའི་སློབ་དཔོན་པདྨའི་སྐོར།
སློབ་དཔོན་པདྨས་ཕུར་པ་གདན་དྲངས་པའི་སྐོར་ཏུན་ཧོང་
ཡིག་རྙིང་ལས་བྱུང་བ་ཇི་བཞིན་དུ་བཀོད་པ།
༄༅། །ཕུར་བུ་འི་ཁུངས། །དང་གཏན་ཚིགས་སུ་ནི། ཐོག། །མ་བལ་ཡུལ་ཡང་ལ་
ཤོད་ནས་རྒྱ་གར་གྱིས་ཡུ་ལ་ན་ལེན་དྲ་འི་གཙུག། །ལག་ཁང་དུ། །ཕུར་བུ་འི། །འབུམ་སྡེ་
ལེན་དུ་གཤེགས་པ། །ལ། །བལ་པོ་ཁུར་ཙ་བ། །ཤཀྱ་ཡུར་དང་། །ཨི་སི། །གཉིས་གླས་ཏེ་
བཞུད་བཞེད། །ན། །བསེ་འི་ལྟ་མོ་བཞི་ཞིག། །ནམ་སྲོས་ཙམ་ན། །མྱི་ཐམས། །ཆད་ཀྱིས་
སྲོག་གཅོད་ཅིང་ལྷུགས་ཕྲོག་པ་ལས། པད་མ་སམ། །བ་བས་ཁོང་ཐུང་ཞིང་ལྕུགས་ཕྲོག་
པ་ལྟར་མཛད་ནས། །བྱུགས་པས་ཙིར་ཅེས་ཟིན། །ནས་དབུ་ཞ་འི་ནང་དུ་བཅུག། །ནས་
བཞུད་ན། །
ན་ལེན་དྲར། །བྱོན་ཏེ་དབུ་ཞ་ཕྱེ་ན་ཤིན། །ཏུ་བུད་མེད་སྡུག་གུན་མ། །གཅིག་ཀྱིས་
གཟུགས་སུ་སྣང་ནས། །ཕུར་བུ་བསྒྲུབ་པ་འི། །སྲུང་མར་ཡང་དམ་བཅས། །སྲུང་མ་ཉིད་དུ་
ཡང་དབང། །སྔ་རྟགས་ཀྱང། །བཟང་ནས། །རྩེ་དགོད། །གསེར་ཕྱེ་ཕུལ་གང་ཡང༌
། །ཡོན་དུ་ཕུལ་
ནས། །ཕུར་བུ། །འི། །འབུམ་སྡེ་སྤྱན་དྲངས་ནས། །བལ་ཡུལ་ཡང་ལ་ཤོད། །དུ་བྱོན་པ་ལས།
སྤྱི་འི། །ཀྲི་ཡ་ཡན་ཆད་ཨ་ཏི། །ཡོ་ག་མན་ཆད་གདོག། །ས་པར་བསྒྲུབ་པ་མཛད། །པ་
དང༌། །གསང་བའི་རྒྱུད། །ཐམས་ཆད་དུ་ཕུར་བ་འི། །རྒྱུད་འབུམ་སྡེ་ནས། ཐེག། །པ་མཐཱ་
དག་ཀྱིས་དོན་དུ་ཕུར་བུ་འི་ལུང་སོ་སོ་ཙམ། །ཙམ་དུ་བཀཱ་བསྩལ་ཏེ། །དེ་ལྟ། །ར་བསྒྲུབ་
པ་འི་། ལུང་གཏན། །ལ་ཕབས་ནས། །འབུམ་སྡེ། །ཡང་སླར་བསྐྱལ་ནས། །དེ་ནས་ཨ་ཙ་རྒྱ་
3



ལོ་པཎ་གྱི་རྣམ་ཐར་ཕྱོགས་བསྒྲིགས།
སམ་བ་བ། །ས། །བལ་པོ་སེར་པོ་དང། ཨིན། །ཏུ་ཤུ་གུ་ཏུ་དང། །པྲ་བེ་སེར། །ལས་བསོགས་
པས། །ཨ་སུ་ར། །འི་བྲག་ཕུག་ཏུ་བསྒྲུབ་པ་མཛད། པས། །མ་འདས་པ་འི་གཟུག། །ས་ཅན་
བསེ་འི་ལྷ་མོ་བཞི། །བསྐུལ་ནས་བསྒྲུབ་པ་མཛད། །དེ། །ཕྱི་བྱིན་ཕྲུལ་མོ་ཅེ་དང་
། །ཟས་
བྱིན་རྫུ་ཕུལ་ཅན་དང་
། །ཕགས་བྱིན་མཐུ་མོ་ཆེ་དང་
། །ཚེ་བྱིན་སྒྱུ་ཕྲུལ་ཅན་དང། །བཞི་རུ་
མཚན་གསོལ་ལོ། །བསྒྲུབ་པ་ཆེན་པོ་ཞག་བདུན། །བྱས་པས། །འཕགས་པ་རྡོ་རྗེ། །གཞོ་
ནུ་འི་ཞལ་མངོན་སུམ། །དུ་མཐོང་ངོ། །ཕུར་བུ་འི། །དངོས་བསྒྲུབ་ཀྱང་ཐོབ་ནས། །རྟགས་
ཀྱང་པད་མ་སམ་བ། །བས་ནགས་མཐ་མྱེད་ལ། །མྱེ་བཏང་བས། །མྱེ་ལ་ཐེབས། །ཤི་རི་
འགུགས་ཏས་རྒྱ་གར། །གྱིས་ཡུལ་མཐཱ་ཚལ་གྱིས། །བྲག་ལ་བཏབ་པས། །བྲག། །མོང་ལོ་
བཞི་དུ་བཏང་སྟེ། །རྡོ་ལ་ཐེབས། །བལ་པོ་སེར། །པོས་ཅུ་ལ་བཏབ་པས། །ཆུ་གཏན་དུ་
གྱུར་ཏེ། །བལ། །ཡུལ་ཉིད་འཁོར་གྱི་ཚོང་
། །དུས་སུ་བཙུགས་སོ། །
དེ་ལྟ། །བུ་འི་ཆོ་ཕྲུལ་དང༌
། །རྟགས་བྱུང་ངོ། །བོད་ཡུལ་དུ། །ཨ་ཙ་རྱ་སམ་བ་བས། །བ་
བོར་བེ་རོ་ཙ་ན་དང༌
། །རྩེ་ཉ་ན་པི་ག་ལ་བཤ། །ད། སླད་ཀྱིས་དྲེ་ཏ་ཐ། །ག་ཏ་དང། །འབུ་
ན། །ཨ་ནས་ཀྱིས་ཉན། །ནས་བྲག་དམར་བྲག། །བསམ་ཡས་ཀྱི་བྲག། །པུག། ཏུ་བསྒྲུབ་སྟེ། །དྲེ་
ཏ་ཐ། །ག་ཐས་མྱེ་ལ་ཐེབས། །འབུ། །ནས་ཨས་པོའི་བྲག་ལ་ཐེ། །བས། །དེ་ནས་ཕུར་བུ་
འི། །ཕོགས་ནི་མཆིམས་ཤག། །ཀྱ་དང། །སྣ་ནག་ཞང་རྡོ། །རྗེ་གཉན་ལ་མཆིས། དེས། །བྱིན་
ཡེ་ཤེས་བརྩེགས་ལ། །བཤད། ཡེ་ཤེས་བརྩེགས་དང༌། །གཉན་སྙི་བ་བཙན་བ་དཔལ་
དང་། །ལྡེ་སྨན་རྒྱལ་མཚན་དང་གསུ། །མ་ཀྱིས་ལྷོ་བྲག་གཉན་གོང་དུ། །བསྒྲུབས་པས་
གྲུབ་སྟེ། མཁན་པོ་འབུམ་ཏང་ཀྱིས། །བྲག་ལ་མྱེ་བདང་བས་ཐེབས། །སྙི་བ་དང་ལྡེ་སྨན་
གྱིས། །ཤིང་དང་རྡོ་ལ་བཏབ་པས་ཐེབས་སོ། །དེ་ལྟར་ཐེབས་ཤིང་རྟགས་ཕྱིན། །བས། །གསང་
བ་སྣང་བའི་བསྒྲུབ། །ཐབས་སུ་གསུངས་ཏེ། །སླད་མ། །རྣམས་ལ་ཡང་སྔགས་དང༌། །ལུང་
4.



ཏུན་ཧོང་ལས་བྱུང་བའི་སློབ་དཔོན་པདྨའི་སྐོར།
འབྲེལ་མ་གཏད་དོ། །བསྒྲུབ་པ། །འདི་སྒོམ་སྟངས་ཀྱིས་གནས། །སྐབས་ཀྱིས་ལུང་ཡུལ་
སེམས། །སྦྱོར་ཞིང་
། །བསྒྲུབ་པའི་ལུང། །བསྟན་པ་དང་། ཡེ་ཤེས་ཀྱིས། །ལྷ་དབང་དུ་བྱ་བར་
བསྒོམ་བ། །སྟན་པ་དང་། གསང་བ་འི་བྱང། །ཅུབ་ཀྱིས་སེམས་ཨ་ཏི་ཡོ་ག། །ར་གཏོགས་པ་
དང་། ཕུར་བུ། །འི་བསྒྲུབ་ཐབས་མ་ཧ་ཡོ་ག། །འི་གཞུང་བཞིན་བསྟན་པ།།ཕུབ་བུ་འི་སྒོམ་པ་
ཆོས་ཀྱིས། །དབྱིངས་སུ་གསལ་ནས། །བྱང། །ཅུབ་ཀྱིས་སེམས་བསྐྱེད་པ། །མ་བྱས་ཀྱི་བར་
དུ། །ཡུལ། །སེམས་རྣམ་གཉིས་སུ་མེད། །པར་སྒོ་མོ། །
ཡེ་ཤེས་སེམ། །ས་གསལ་ཙམ་ན། །ཡུལ། །ཐམས་ཅད་ནི་ཤེས་རབ་ཀྱིས། །རང་
བཞིན་དུ་བསྒོ། །སེམས། །ནི་ཡེ་ཤེས་རྣལ་མར་བསྒོ། །དེ་ལྟར་སེམས་ཀྱིས་ལུས་སུ། །དབང་
བསྐུར་ནས། །དབང་ཐོབ། །ཙ་ན། །ལུས་ཐམས་ཅད་ཡེ་ཤེས། །གྱིས་དཀྱིལ་འཁོར་དུ། །འགྱུར་
ཏོ། །སེམས་ནི་བདེ་བ། །ཆེན་པོ་ལས་མ་གཡོས། །པར་བསམ། ཀྲི་ཡ། །དྲིལ་ཙམ་ན། །ཡུལ་
སེམས། །གཉིས་སུ་མེད་པར་བསམ། །ཁ་དམ་གྱི་ཕྱག་རྒྱུ་ཙམ། །མུ། །ཡུལ་སེམས་ཐ། །བས་
དང་ཤེས་རབ་ཏུ་སྒོ། །མ། རྒྱ་གར། །ཀྱིས། །སྐད་དུ་བྱི་ཏོ་ད་མ་ལ། །འོ། །བོད་སྐད་དུ་རིག་
པ། །མཆོག་ཀྱིས་རྒྱུད་ཏོ། །བསྒྲུབ་ཐབས་སུ་བྱང་ཅུབ། །ཀྱིས་སེམས་གསང་བར། །བསྒོ་
མོ། །ལས་ཀྱིས་སྐུལ། །ཚིག་དུ་རྡོ་རྗེ་གཞོ་ནུ། །ཞེས་བྱ་འོ། །
ཁུངས་ལུང། །ཨ་ཏི་ཡོ་གར་བསྟན་པ། །དང་། །བསྒྲལ་ནས་གནས། །ཀྱིས་ཆོ་ག་འི་
གཟ་གཏད། །གང་ཡིན་པར་བསྟན་པ། །དང། །བྱང་ཅུབ་ཀྱིས་སེམ
། །ས་བདེ་བ་ཆེན་པོ་
ལས། །མྱི་དམས་པར་བསྒོ་མོ། །དེ་ལྟར་མན་ངག་ཀྱིས། །དོན་དུ་ལུང་ཆེན་པོ་བ། །ཞིན་
བསྟན་ནོ། །ཁྱད། །བར་གྱིས་སོ་སོར་ཕྱེ། །ནས་ཀྱང། །ཡང་དག། །པ་འི་ལུང་ཐམས་ཅད་
ཀྱང་། །ཨ་ཏི་ཡོ་གར་བསྟན་ཏོ། །རྫོགས་སྙོ། །
5



ཏུན་ཧོང་ལས་བྱུང་བའི་དེ་བ་སུ་ཏྲའི་སྐོར།
པཎྜི་ཏ་དེ་བ་སུ་ཏའི་སྐོར་ཏུན་ཧོང་ཡིག་རྙིང་ལས་བྱུང་བ།
རྒྱ་གར་ཆོས་ཀྱི་རྒྱལ་པོའི་སྲས་དེ་བ(ཏིར་བ) སུ་ཏྲ་ཆོས་ནི་མ་བསླབས་
པར་རང་ཤེས་། །འཕགས་པ་སྤྱན་རས་གཟིགས་ཀྱི་དབང་ཕྱུག་ཀྱི་དངོས་སྒྲུབ་ནི་
བརྙེས་། །བོད་ཡུལ་དུ་གཤེགས་ཏེ་
། བོད་ཀྱི་ལྷ་བཙན་པོ་ཐམས་ཅད་ལ་། ཆོས་
བཤད་ཅིང་དབང་བསྐུར་། །གངས་ཏི་སེ་ལ་བསྙེན་བསྒྲུབ་ཟབ་མོར་བགྱིས། །མཚོ་
མ་འཕང་ལ་འཁྲུས་བགྱིས་ནས་། །ཆོས་འཁོར་བསམ་ཡས་སུ་གདན་གཤགས་།
བཅོམ་ལྡན་འདས་ཀྱི་རིང་ལུགས་དང་
། །དབས་རྒྱལ་བ་ཡེ་ཤེས་དང་
། མཁས་
བཙུན་མང་པོ་གིས་
། །དགེ་འདུན་སྡེ་གཉིས་དག་གིས་
། མཆོད་གནས་ཆེར་མཛད་།
བང་ཆེན་དང༌
། རིམ་མགྲོའ་བགྱིས་ནས་
། །རྒྱུ་ཡུལ་དུ་བསྐྱལ་། །
རྒྱ་རྗེ་དང་
། རྒྱ་བློན་མང་པོས་མཆོད་གནས་ཆེར་བགྱིས་
། །རི་བོ་རྩེ་ལྔ་ལ་
།
འཕགས་པ་འཇམ་དཔལ་གི་ཞལ་མཐོང་། །སླར་རྒྱ་གར་ཡུལ་དུ་གཤགས་པའི་ཤུལ་
ཤར་། །སུག་ཅུར་གདན་གཤགས་། །ཡུལ་དཔོན་དང་། དགེ་འདུ་སྡེ་གཉིས་དང་
། །རྣལ་
འབྱོར་འཕྲེང་ཐོགས་གི་སྡེ་དང་
། །སུག་ཅུ་ཡོན་བདག་ཐམས་ཅད་ཀྱིས་
། མཆོད་གནས་ཆེར་
བགྱིས་
། །སློབས་དཔོན་ཐུགས་དགེས་ནས་། །ཐེག་པ་ཆེན་པོའི་ཆོས་བཀ་རྩལ་།། །།གླང་གི་
ལོ་དཔྱིད་སླ་ར་བའི་ཚེས་ཉི་ཤུ་གསུམ་གི་གདུགས་ལ་
། །འབོག་རྡོ་རྗེ་རྒྱལ་པོ་དང་
། །སྐྱ་
ཕུར་ཡང་ཨ་རིག་དང༌
། །རྣལ་འབྱོར་སློབས་དཔོན་སྡེ་ལ་
། །རྡོ་རྗེ་རྒྱལ་པོའི་དབང་ལུང་
7
༑



ལོ་པཎ་གྱི་རྣམ་ཐར་ཕྱོགས་བསྒྲིགས།
རྫོགས་པར་སྩལ་
། །སྔགས་དང་ཕྱག་རྒྱུ་མན་གང་གཏན་ལ་ཕབས་པ། །རྫོགས་། ། ། །
འབྲོ་དཀོན་མཆོག་དཔལ་གིས་བྲིས་པ་། ། །།།།
8



ཏུན་ཧོང་ལས་བྱུང་བའི་ནམ་མཁའི་སྙིང་པོའི་སྐོར།
ལོ་ཙཱ་བ་གནུབས་ཆེན་ནམ་མཁའི་སྙིང་པོའི་སྐོར་ཏུན་ཧོང་
ཡིག་རྙིང་ལས་བྱུང་བ།
༄༅། །མཁན་པོ་ནམ་ཀའྀ་སྙིང་པོའི་དགེ་བའྀ་བཤེས་ཉེན་གྱི་རྒྱུད་མདོར་བཤད་པ། །
དགེ་བའྀ་བཤེས་ཉེན་ཡང་། ཆོས་མཉམ་པ་ཉིད་ཀྱི་ལམ་རིག་སྙ་
། མཁན་པོ་ཨ་
རྟན་ཧྥེར་
། སེམས་ཅན་གྱི་དོན་དུ་རྒྱ་གར་ཡུལ་ནས་
། ཡུལ་ཨན་སེར་གཤེགས་ཏེ། སློབ་
མ་སུམ་བརྒྱ་བསྡུས་ནས། ཐེག་པ་ཆེན་པོའི་དོན་ལ་ཅི་ལྟར་འཇུག་པའི་སྒོ་བཤད་
།
ལྷའི་ཞལ་ཟས་ནམ་ཀ་ལས་བླངས་ཏེ། སློབ་མ་སུམ་བརྒྱ་ཚོམ་བར་བྱས་སོ། ལོ་བརྒྱ་
ལོན་ནས་། ནེར་བན་ཐབས་སུ་དུས་ལས་འདས་སོ། །དེ་ནས་ཨན་སེའི་རྒྱལ་པོས་ལུས་
བརྡབས་ཏེ། མཁན་པོས་སེམས་ཅན་དེ་སྙེད་ལ་ཆོས་བཤད་ན་། བདག་ལ་ཚིག་འགའ་
ཡང་མ་བསྟན་པར་གཤེགས་སམ་ཞེས་སྨྲས་པ་དང༌
། ཚེ་འདས་ཏེ་ཞག་གསུམ་ལོན་པ་
སླར་བཞེངས་ཏེ། ཨན་སེའི་རྒྱལ་པོ་ཀཱ་ཙ་ཝང་ལ་ཆོས་བཤད་ནས་དུས་ལས་འདས་སོ། །
དེའི་སློབ་མ་ཚུ་བརྒྱད་ཀྱིས་ཆོས་གོ་བའི་དམ་པ་བེའུ་སཾང་ཧྭ་ཤང་ཡུལ་ཤ་ཆུ་དང་
།
ཀམ་ཆུ་ཕྱོགས་སུ་བཤེགས་ཏེ། སློབ་མ་མང་པོ་ལ་ཆོས་བཤད་། ལྷའི་ཞལ་ཟས་ནམ་ཀ་
ལས་བླངས་ཏེ། སློབ་མ་རྣམས་ལ་ཚོམ་བར་བྱས་སོ། །ལོ་བརྒྱད་ཅུ་ལོན་པ་དང་། ཡུལ་
སུ་ཅུ་ན་དགོན་པ་སའི་ནུབ་ཕྱོགས་ནས། མཚོན་སྣ་ལྔའི་སྤྲིན་ཞིག་བྱུང་ནས། ཧྭ་ཤང་
གི་སྤྱི་བོའི་ཐད་ཀ་ན་སྡོད་དོ། དེ་ནས་ཧྭ་ཤང་སྐྱོལ་མོ་གྲུང་མ་གཡོས་པར་དུས་ལས།
9



ལོ་པཎ་གྱི་རྣམ་ཐར་ཕྱོགས་བསྒྲིགས།
འདས་པ་དང་། སྤྲོན་ཡང་སླར་ནུབ་ཕྱོགས་སུ་སོང་ངོ༌
། དེའི་ཚེ་ཞག་གསུམ་གཾ་བར་དུ་
ཡུལ་རྨུགས། རྩི་ཤིང་གོ་མདོག་གྱུར་ཏོ། །
དེའི་སློབ་མ་ཆོས་གོ་བ་བརྒྱད་ཅིག་བྱུང་བའི་དམ་པ་
། མན་ཧྭ་ཤང་ལྷའི་ཞལ་ཟས་
གསོལ་བས་གཉིད་ཆོམས་ཏེ། གཉིན་མཚན་རྒྱུན་དུ་སྒོམ་བ་ཞིག་ཡུལ་ཙོང་ཀར་གཤེགས་
ནས་། སློབ་མ་མང་པོ་ལ་ཆོས་བཤད་དེ། སྒོམ་དུ་སྩལ་པ་ལས་
། སློབ་མ་ཚིག་ཙ་ནམ་ཀས་
དོན་རིག་ནས། ཧྭ་ཤང་གོས་ཀྱང་ལམ་མཐོང་ངོ༌
། ཞེས་བསྟན་ནོ།
དེ་ནས་ལོ་སུམ་ཅུ་ལོན་ཏེ་རྒྱ་ཡུལ་གཤེགས་ཀར་
། བདེ་བློན་ཞང་ཁྲི་སུམ་རྗེ་མར་
བུས་ཧྭ་ཤང་བཤོསགསོལ་། ཡོན་ཕུལ་ནས་གསོལ་པ་
། ཧྭ་ཤང་གཤེགས་པའི་སླད་ན།
ཆོས་ལམ་སྟོན་ནུས་པ་སུ་མཆིས་
། སྨྲས་དཔའ་། བདག་གཾ་སློབ་མ་ཚིག་ཙ་ནམ་ཀ་ཆོས་
ཀྱི་དོན་རིག་སྟེ། ལམ་སྙོམ་ནུས་ཀྱིས་ཆོས་ལམ་སྤྱོད་པ་རྣམས་ཀྱིས་དེར་དྲིས་ཤིག་
། ཅེས་
བསྟན་ནས་རྒྱ་ཡུལ་དུ་གཤེགས་སོ། །
མཁན་པོ་ནམ་ཀྱི་སྙིང་པོའི་ཡོན་ཏན་མདོར་བཤད་པ། དགེ་སློང་ནམ་ཀའྀ་སྙིང་
པོ་དང་པོ། བཙན་པོ་ཁྲི་སྲོང་ལྡེ་བརྩན་གཾ་སྐུ་རིང་ལ་
། རབ་ཏུ་བྱུང་ནས་དགོན་སར་
དམ་བཅའ་པ་དང་། བསོད་སྙོམས་སྤྱོད་པ་ལསྩོགས་པ། དབྱངས་པའི་ཡོན་ཏན་ཧཾ་
ཆོས་ཡི་དམ་དུ་བླངས་ཏེ། བསམ་གཏན་གི་མཁན་པོ་མན་ཧྭ་ཤང་ལས་། ཐེག་པ་ཆེན་
པོའི་དོན་ལ་ཅིག་ཅར་འཇུག་པའི་མན་ངག་མནོས་ཏེ། བསྒོམས་པ་ལས། ཆོས་ཀྱི་དོན་
གོ་ནས་ལུང་ཐུབ་སྟེ། ཧྭ་ཤང་གོས་སྨྲས་པ་
། ཕ་སེང་གེ་ལས་བུ་ཝ་ལྟ་བུ་བྱུང་བ་ནི་
།
བེའུ་སཾང་ཧྭ་ཤང་ལྟ་བུའི་སློབས་དཔོན་ལས། ང་འདྲ་བའི་སློབ་མ་བྱུང་བ་ཡིན་ནོ། ཕ་
ཝ་ལས་བུ་སེང་གེ་བྱུང་བ་ནི་། ང་འདྲ་བའི་སློབས་དཔོན་ལས་
། ཁྱོད་འདྲ་བའི་སློབ་
མ་བྱུང་ངོ་ཞེས་ཤིན་དུ་བསྔགས་སོ།
10



ཏུན་ཧོང་ལས་བྱུང་བའི་ནམ་མཁའི་སྙིང་པོའི་སྐོར།
མཁོན་པོ་ནམ་ཀའྀ་སྙིང་པོས་
། ཁྲི་ག་ཤིང་ཡོང་གི་སྤྲུལ་པ་ལ། མཆོད་པ་བགྱིས་པ་
ལས། སྐུ་གཟུགས་ལས་འོད་བྱུང་ངོ༌། །སླར་ཡམ་ཡོག་གྀ་དབེན་སར་བཞུད་པའི་ཚེ། མཚོན་
སྣ་ལྔའི་སྤྲིན་ཀྱིས་བསྐྱལ་བ་ལས་སྩོགས་པའི་ཡ་མཚན་བྱུང་ངོ། ཚེ་གཅིག་དུ་ཆོས་ལམ་
སྒོམ་ཞིང་
། དབྱངས་པའི་ཡོན་ཏན་ལ་གནས་པའི་ཡི་དམ་མཐར་ཕྱིན་ནས། ལོ་བདུན་
ཅུ་རྩ་གཅྀག་སྟེ། ཁྱོ་འོ་ལོའི་དཕྱིད་སླར་བ་ཚེས་ཉི་ཤུ་དགུ་ལ། ཞོང་པོང་གི་དགོན་སར
སྐྱོལ་མོ་གྲུང་མ་གཡོས་
། མདངས་མ་གྱུར་པར་དུས་ལས་འདས་སོ།
དེའི་ནུབ་མོ་ནམ་གྀ་གུང་ལ་
། དབེན་སའྀ་ལྟ་འོག་གི་ཞོང་པོང་གི་རི་རྒྱུད་ནས།
སྲིན་པོ་རིའི་བར་གཾ་ནམ་ཀ་ལ་འོད་ཆེན་པོ་གཉིས༼རྒྱུད༽ཆགས་སུ་བྱུང་བས་ཡུལ་
ཕྱོགས་གསལ་བར་གྱུར་ཏེ། ནུབ་ཕོགས་སུ་འདས་པར་གྱུར་ཏེ། ཕྱོག་ཅུ་འབྱོ་ལོག་གི་
དགེ་འདུན་ལྟམ་རྗེ་དཔལ་གོ་རྒྱལ་མཚན་དང་། འགཱན་བློ་གྲོས་ལས་སྩོགས་པ་ཡུལ་
མྱི་མང་པོས་མཐུན་པར་མཐོང། བདུན་ཚིགས་མཐའ་མ་ལ་ལྷ་མྱྀ་ལྔ་བརྒྱའི་ཆོས་སྟོན་
གསོལ་ཏེ། སྨོན་ལམ་བཏབ་པ་ལས་
། དེའི་ནུབ་མོ་ནམ་གཾ་གུང་ཐུན་ལ། དབེན་སའི་
ལྟག་ས་བྲག་རྩ་ནས། འོད་ཆེན་པོ་བྱུང་སྟེ། ནུབ་ཕྱོགས་སུ་འདས་སོ། མཁན་པོ་ནམ་
ཀའི་སྙིང་པོས། རྣལ་འབྱོར་གི་ལམ་ལ་བསྟོད་པ་། མྱྀ་གནས་མཉམ་བ་རྣལ་འབྱོར་
ངེས་པའི་ལམ། ཡེ་ནས་སྐྱེ་མེད་འགག་པར་མྱྀ་འགྱུར་ཏེ་
། ཇི་ལྟར་བར་སྣང་བྱ་ལམ་
རྗེས་བཞིན་དུ་
། བལྟ་བའི་དམིགས་མེད་ཚིག་གིས་བརྗོད་མི་རུང། འཕགས་པ་རང་
རིག་ཡེ་ཤེས་བློ་ལྡན་བས། དམྱྀགས་པའི་རྟོག་བྲལ་མཁས་ཤིང་ཤེས་པས་རིག་
། འཕྱག་
འཚལ་དེ་བཞིན་གཤེགས་པ་ཉིད་ཧཱུཾ་མཛོད་
། དེ་ནི་འཕགས་པའི་འབྱུང་གནས་ལམ་
སྲོལ་ཏེ། ཡེ་ནས་མཉམ་པ་དྲང་སྲོང་ཆེན་པོའི་ལམ་། དམྱོགས་མེད་མཉམ་པ་དཀྱོལ་
འཁོར་ཏེ། སྐྱེ་འགག་མེད་པར་སྙོམས་པ་ནཾ། རྡོ་རྗེ་དབྱིངས་ཀྱི་ཡེ་ཤེས་སོ། བྱང་ཆུབ་
11



ལོ་པཎ་གྱི་རྣམ་ཐར་ཕྱོགས་བསྒྲིགས།
སེམས་ལྡན་མཁས་པ་ཡཾས། མྱི་གཡོ་ཡིད་ལ་ཟློས་བྱེད་པ། རྒྱལ་སྲས་གྲོལ་བའི་ཕྱག་རྒྱ་སྟེ།
གཟུགས་མཆོག་མཉམ་ཉིད་འདཾ་བསྒོམས་པས་
། རྫོགས་པ་ཡང་དག་ཆོས་ཀྱི་སྐུ་། འདཾ་
ནི་དཔོས་གྲུབ་མཆོག་ཅེས་གསུངས་།། །།
༄༅། ཐེག་པ་ཆེན་པོ་རྣམ་པར་མྱྀ་རྟོག་པར་བསྒོམ་པའི་ལམ་འདཾ་
། མདོར་བཏུས་
ཏེ་བསྟན་པ་ཡང་། དགེ་སློང་སྤུག་དང་པོ། རྒྱལ་པོ་མྱེས་ཀྱི་རིང་ལ་རབ་ཏུ་བྱུང་ནས་
།
ཆོས་གྲར་ཆོས་བསླབས་ཏེ། དགེ་བའྀ་བཤེས་ཉེན་གྱྀ་ལུང་དང་མན་ངག་དང། རང་གི་
ཉམས་སུ་ལྡན་བལ་བརྟེན་ནས་
། དགོན་པར་བྱུང་སྟེ། ལོ་ལྔ་བཅུ་ལྷག་ཅིག་གི་བར་དུ་
མྱྀ་གནས་མྱྀ་རྟོག་པའི་ཚུལ་དུ་བསྒོམས་པ་ལས། མྱྀ་གནས་པའྀ་དོན་ལ་ཡང་ཡོད་ཆེས་།
ངེས་པའི་དོན་གི་མདོ་སྡེ་རྣམས་ཀྱང་བརྡའ་མཇལ་ནས། དགེ་བའི་བཤེས་ཉེན་རྣམས་
ཀྱི་ལུང་དང་མན་ངག་དང། བདག་ཉིད་སྒོམ་པ་དང་ཡང་སྟུན་ནས། རྒྱ་གར་དང་། རྒྱ་
དང་། བོད་ཀྱི་བསམ་གཏན་མཁན་ཉམས་ཅན་རྣམས་ཀྱི་ལུང་དང་
། མན་ངག་དང།
དེ་དག་གི་དོན་དང། ཐེག་པ་ཆེན་པོའི་མདོ་སྡེ་ངེས་པའྀ་དོན་དུ་གསུངས་པ་རྣམས་
ཀྱི་ཁུངས་དང་ཡང་གཏུགས་ནས་
། ཐེ་ཙོམ་དུ་ཞུས་པའི་ལེའུ་བརྒྱ་བཅུ་རྩ་བརྒྱད་དང།
མདོ་སྡེ་བརྒྱད་ཅུའྀ་ཁུངས་ནས། ཐེ་ཙོམ་ལེའུ་རེ་རེ་ལ་ཡང་
། ཁུངས་མདོ་སྡེའི་དོན་
གཉིས་གཉིས་གསུམ་གསུམ་གིས་བསྟན་ཏེ།
དེ་ཡང་དུས་གསུམ་གཾ་སངས་རྒྱས་ཀྱིས་། ཐེག་པ་ཆེན་པོ་སྒོ་གཅིག་གིས་
། མྱེ་
ངན་ལས་འདས་པར་གསུངས་ན། སངས་རྒྱས་ཤག་ཀྱ་ཐུབ་པ་མྱ་ངན་ལས་འདས་ནས།
ལོ་ལྔ་བརྒྱའ་གསུམ་པ་ལ་དོན་དམ་པ་རོ་གཅྀག་པའྀ་ཆོས་ནྀ་མྱི་སྒོམ་། ཚིག་དང་ཡཾ་གེ་
ཙམ་ལ་ཞུགས་ནས། འཐབ་ཅིང་བརྩོད་པ་སྐྱེས་ནས། སྡེ་ལྔར་གྱེས་སོ་ཞེས་འབྱུང་བས།
དེ་བས་ན་
། ཐེག་པ་ཆེན་པོའྀ་དོན་དམྱྀགས་སུ་མྱེད་པ་
། ཚུལ་གཅྀག་པའྀ་དོན་ཅྀ་ལྟ་བུ་
12



ཏུན་ཧོང་ལས་བྱུང་བའི་ནམ་མཁའི་སྙིང་པོའི་སྐོར།
ཡོན་བ། དགེ་བའྀ་བཤེས་ཉེན་མང་པོའི་མན་ངག་དང། མདོ་སྡེ་ཟབ་མོའྀ་ཁུངས་དང་
གཏུགས་ནས། མ་ནོར་བར་བསྟན་པ་དེ་ཡང༌
། མྱྀ་རྣམ་གསུམ་ལ་ཕན་གདགས་པའི་ཕྱིར།
མགོ་ནས་བཞུག་དུ་དོན་རྣམ་པ་ལྔ་ཞྀག་གྀས་བསྟན་ཏེ། དེ་ཡང་ཐེག་པ་ཆེན་པོ་ཚུལ་
གཅིག་པ་དང་
། ཚུལ་གཅིག་པའི་རང་བཞིན་དང་
། དེ་བསྒོམ་པའི་ཐབས་དང་
། ཚུལ་
གཅིག་པ་མ་རྟོགས་པའི་སྐྱོན་དང་། དེ་བསྒོམས་པའྀ་ཡོན་ཏན་དང། དེའི་འབྲས་བུ་སྐུ་
གསུམ་དང་
། མྱ་ངན་ལས་འདས་པ་དང་ལྔ་འོ། འདི་འི་དོན་ཡང་འདི་ཉམས་སུ་བླངས་
ཏེ། མ་བསྒོམས་པར་ཚིག་གིས་མཇལ་པར་ཡང་དཀའ་སྟེ། བསྒོམས་ཏེ་ཉམས་དང་ལྡན་
ན། འདིའི་དོན་མ་བཤད་པར་ཡང་རང་མཇལ་པའྀ་རྀགས། འདྀ་བསྡུས་པའི་བསམ་
གཏན་གཾ་ཁཾན་པོ་། སྤུག་ཡེ་ཤེས་དབྱངས་ལོ་བརྒྱད་ཅུ་ལོན་ཏེ། རྟ་འྀ་ལོའི་སྟོན་སླ་ར་བ་
ཚེས་བརྒྱད་ལ། ཀྲྀ་ག་མོང་ཡོག་མདའ་ན། ཚིག་ཙ་ནམ་ཀའྀ་སྙིང་པོའྀ་དབེན་སར་། སྔ་
དྲོ་མ་ཡོས་བཞིན་དུ་ཚེ་འདས་ཏེ། སླད་ཀྱིས་སློབ་མ་རྣམས་ཀྱིས་ང་ཙེའི་གཙུག་ལག་
ཁང་དུ་བསོད་ནམས་བགྱིས་ནས། སྤུར་ཨན་ཅུང་དབེན་སར་འཁོར་དུ་ཡུལ་མྱྀ་རྣམས་
ཀྱིས་པན་གདུགས་ཀྱིས་དྲངས་ཏེ་བསྐྱལ་པའྀ་ཚེ། ཁྲོ་ག་མཁར་གོང་དུ་། སྟེང་གཾ་ནམ་ཀ
ལ་སྤྲིན་མཚོན་ལྔ་བྱུང་བ་ཡང་
། ཡུལ་མྱྀ་དང་ཕྱུགས་རྫི་ཐམས་ཅན་ཀྱིས་མཐོང་
། ཨན་
ཅུང་འཁོར་དུ་སྤུར་སྐྱེལ་བ། དགེ་སློང་འབྲོ་ཤག་ཀྱ་ལས་སྩོགས་པས་བསྐྱལ་པའི་ཚེ།
སྲིན་པོ་རྀ་འི་རྩེར་ཕྱིན་པ་དང། ནམ་ཀའྀ་ལས་མཚོན་སྤྲིན་སྣ་ལྔ་སྨུག་པར་ཆགས་ཏེ།
ཨན་ཆུང་དབེན་སར་ཕྱིན་གཾ་བར་དུ་ནམ་ཀ་ལ་རྀ་རྩེར་ཕྱིན་ཕྱིན་གཾ་བར་དུ་གདའ།། །།
13



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
སློབ་དཔོན་པདྨ་འབྱུང་གནས།
སློབ་དཔོན་པདྨའི་འཁྲུངས་འདས་ལོ་ཚིགས་ནི་ཤོད་ཚུལ་ཤིན་ཏུ་མང་ཞིང་
། དེ་ཡང་ཐུན་
མིན་ངེས་དོན་གྱི་རྣམ་པར་ཐར་པ་ལས། ཚུར་མཐོང་སྐྱེ་བོའི་སྣང་ཚོད་དང་མཐུན་པར་འདིའོ་
ཞེས་པ་ཞིག་ད་དུང་མ་རྙེད། ཁོང་འཁྲུངས་ཡུལ་ནི་ཨུ་རྒྱན་གྱི་ཡུལ་ཡིན་ཞིང་
། སྐུ་ནར་སོན་པ་
དང་བསྟུན་རྒྱ་གར་དང་། ཟ་ཧོར་གྱི་ཡུལ་སོགས་སུ་ཕེབས་ཏེ་རྒྱུ་འབྲས་ཀྱི་ཆོས་མ་ལུས་པར་གསན་
བསམ་གྱིས་སྒྲོ་འདོགས་བཅད། མཐར་གྲུབ་པའི་གོ་འཕང་མཐོན་པོ་བརྙེས་ཏེ་སླར་ཡང་ཨུ་རྒྱུན་
ཡུལ་དུ་བྱོན་ནས་ཡུལ་ཁམས་ཆོས་ལ་བཙུད།
དེ་རྗེས་བལ་ཡུལ་དུ་ཕེབས་ནས་གང་འཚམས་བཞུགས་ཤིང་
། དཔལ་ནལེནྡྲ་ནས་ཕུར་པའི་
རྒྱུད་སོགས་གདན་དྲངས། ཆོས་རྒྱལ་ཁྲི་སྲོང་གི་དུས་སུ་བོད་དུ་ཕེབས་ཏེ་སངས་རྒྱས་ཀྱི་བསྟན་
པའི་གཞི་བརྟན་པོར་བཙུགས། བོད་ཀྱི་ནང་པའི་དགོན་སྡེ་ཐོག་མ་བསམ་ཡས་གཙུག་ལག་ཁང་
བཞེངས། ཁོང་དང་ལོ་ཙཱ་པ་དག་གིས་རྒྱ་གར་གྱི་གཞུང་མང་པོ་བོད་སྐད་དུ་བསྒྱུར་བ་སོགས་བོད་
དུ་ཕེབས་པའི་པཎྜི་ཏ་དག་ལས་མཛད་རྗེས་རབ་ཏུ་ཆེ་བ་དེ་ཡིན། མདོ་སྟོད་སྨད་དང༌། རྒྱ་ནག་
སོགས་ཀུན་ཏུ་ཞབས་ཀྱིས་བཅགས་ཤིང་
། ཕྱིར་ཕེབས་སྐབས་བོད་ནས་ཐད་ཀར་ལྷོ་ནུབ་སྲིན་
ཡུལ་དུ་ཕེབས་པར་སྨྲ་བ་དང་། བོད་ནས་འགྲོ་ལྡིང་གི་ཡུལ་དུ་ཕེབས་ཤིང་
། དེ་ནས་སླར་སྲིན་
ཡུལ་དུ་ཕེབས་པར་འདོད་པ་སོགས་རྣམ་ཐར་བཤད་ཚུལ་མི་མཐུན་པ་འགའ་རེ་ཡོད་པ་དག་རྣམ་
ཐར་དག་ལས་ཤེས་འཚལ།
སྤྱིར་ཁོང་གི་རྣམ་ཐར་ལ་གཏེར་མ་དང་གཏེར་མ་མ་ཡིན་པ་གཉིས་སམ། རྫུས་སྐྱེས་སུ་
འདོད་པ་དང་མངལ་སྐྱེས་སུ་འདོད་པ་གཉིས་ཡོད་པས། འདིར་ཡང་གཏེར་མ་དང་གཏེར་མ་མ་
ཡིན་པ་གཉིས་སམ། རྫུས་སྐྱེས་སུ་འདོད་པ་དང་མངལ་སྐྱེས་སུ་འདོད་པའི་རྣམ་ཐར་མི་འདྲ་བ་
15



ལོ་པཎ་གྱི་རྣམ་ཐར་ཕྱོགས་བསྒྲིགས།
གཉིས་བཀོད་ཡོད། དེ་ལས་དང་པོ་ནི་གཏེར་སྟོན་ཆེན་པོ་ཉང་ཉི་མ་འོད་ཟེར་རམ། མངའ་བདག་
ཉང་རལ་དུ་གྲགས་པའི་བོད་ཀྱི་ལོ་རྒྱུས་སྨྲ་བ་ལའང་མཁྱེན་པ་རབ་ཏུ་ཡངས་པ་དེས། བསམ་ཡས་
མཐའ་ཡི་གླིང་བཞི་ལས་ཁམས་གསུམ་ཟངས་གླིང་ནས་གཏེར་དུ་བཞེས་པའི་རྣམ་ཐར་ཆོས་འབྱུང་
ནོར་བུའི་ཕྲེང་བའམ། བཀའ་ཐང་ཟངས་གླིང་མར་ཡོངས་སུ་གྲགས་པ་དེ་ཡིན། འདིར་བོད་བཙན་
པོའི་དུས་ཀྱི་ལོ་རྒྱུས་གནད་ཅན་མང་པོ་ཞིག་གསལ་བར་མ་ཟད། ཀ་མ་ཤི་ལ་རྒྱ་ནག་ནས་ཡིན་
ཚུལ་གསུངས་པ་སོགས་རང་རེའི་ཆོས་འབྱུང་ལོ་རྒྱུས་གཞན་དག་དང་མི་མཐུན་པ་ཡང་རེ་ཟུང་
འདུག་པས། ཀུན་ལ་དཔྱད་གཞི་གལ་ཆེན་དུ་མཐོང་།
གཉིས་པ་ནི་རྗེ་བཙུན་ཏཱ་ར་ན་ཐཱས་མཛད་པའི་སློབ་དཔོན་གྱི་རྣམ་ཐར་ཡིད་ཆེས་གསུམ་
ལྡན་ཞེས་བྱ་བ་དེ་ཡིན། དེ་ནི་བོད་ཀྱི་ལོ་རྒྱུས་རྙིང་པ་ཚད་ལྡན་ཁུངས་ཐུབ་དག་ལ་ཞིབ་ཏུ་གཏུགས་
པ་དང་། འགྲོ་ལྡིང་སོགས་སློབ་དཔོན་ཕེབས་མྱོང་བའི་ཡུལ་གྱི་ཤོད་སྲོལ་དང་རྣམ་ཐར་སོགས་
ལའང་ཞིབ་ཏུ་རྩད་བཅད་ནས། ཞིབ་ཅིང་ཁུངས་བཙུན་པར་གཏན་ལ་ཕབ་པའི་སློབ་དཔོན་གྱི་
རྣམ་ཐར་ཞིག་ཡིན། འདིར་སློབ་དཔོན་གྱི་རྣམ་ཐར་གཞན་དག་དང་མི་འདྲ་བར་ཨུ་རྒྱན་ཡུལ་གྱི་
བློན་པོ་ཞིག་གི་སྲས་སུ་མངལ་སྐྱེས་ཀྱིས་འཁྲུངས་ཚུལ་བསྟན་ཡོད་ལ། དེ་ཡང་ཕུར་པའི་རྒྱུད་དང་
འབྲེལ་བའི་སློབ་དཔོན་གྱི་རྣམ་ཐར་སོགས་སུའང་མངལ་སྐྱེས་སུ་གསུངས་པ་དང་མཐུན། སློབ་
དཔོན་སྲིན་ཡུལ་དུ་ཕེབས་པ་ཡང་བོད་ནས་མིན་པར། བོད་ནས་འགྲོ་ལྡིང་དུ་ཕེབས་ཤིང་། དེ་ནས་
སྲིན་ཡུལ་དུ་ཕེབས་པ་ཡིན་ཚུལ་སོགས་གཞན་དག་གིས་ཤོད་ཚུལ་དང་མི་འདྲ་བ་ཡང་འགའ་རེ་
འདུག་ལ། གཞན་ཁོང་བོད་དུ་ཕེབས་དུས་ཀྱི་ཞག་མལ་མཛད་ས་དང་། ཕེབས་ལམ་སོགས་ཀྱང་
ཞིབ་ཙམ་བྲིས་འདུག་པས་སློབ་དཔོན་གྱི་རྣམ་ཐར་ཞིབ་འཇུག་འདོད་པ་དག་ལ་རབ་ཏུ་གལ་ཆེ་
བའི་ཡིག་ཆ་ཞིག་ཡིན།
- སྒྲིག་པ་པོས།
16



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
༄༅༔ ༔སློབ་དཔོན་པདྨ་འབྱུང་གནས་ཀྱི་སྐྱེས་རབས་ཆོས་འབྱུང་
ནོར་བུའི་ཕྲེང་བ་ཞེས་བྱ་བ་བཞུགས་སོ༔
མངའ་བདག་ཉང་རལ་གྱི་གཏེར་མ།
དང་པོ། རྒྱལ་པོ་ཨིནྡྲ་བོ་དྷིས་ཡབ་མཛད་པ་དང་རྒྱལ་ས་བཟུང་བ།
བུམབ་ཧུ་ན་མ། ཊརྒྱད༔ ཆོས་སྐུ་སྣང་བ་མཐའ་ཡས ལོངས་སྐུ་ཐུགས་རྗེ་ཆེན་པོ
འཕགས་པ་སྤྱན་རས་གཟིགས་དབང་ཕྱུག སྤྲུལ་སྐུ་པདྨ་འབྱུང་གནས་ཏེ༔ སྐུ་གསུམ་
གྱི་ལྷ་ལ་ཕྱག་འཚལ་ལོ༔ ཞིང་ཁམས་ཐམས་ཅད་ལས་ཁྱད་པར་དུ་འཕགས་པ༔ ནུབ་
ཕྱོགས་བདེ་བ་ཅན་གྱི་ཞིང་ཁམས་ནས༔ སངས་རྒྱས་སྣང་བ་མཐའ་ཡས་ཞེས་བྱ་བ་
དེས༔ སྤྲུལ་སྐུ་ཤཱཀྱ་ཐུབ་པའི་ཞིང་ཁམས མི་མཇེད་འཇིག་རྟེན་གྱི་ཁམས༔ ལྷོ་ཕྱོགས་
ཛམྦུའི་གླིང༔ ཨུ་རྒྱན་དང་རྒྱ་གར་གྱི་ཡུལ༔ ཁྱད་པར་དུ་བོད་ཁ་བ་ཅན་གྱི་ཞིང་ཁམས་
ཐམས་ཅད འཕགས་པ་སྤྱན་རས་གཟིགས་ཀྱིས་འདུལ་བའི་ཕྱིར༔ སྤྲུལ་སྐུ་པདྨ་འབྱུང་
གནས་ཞེས་བྱ་བས་འགྲོ་བའི་དོན་མཛད་པར་སྤྲུལ་ལོ༔
སྤྲུལ་སྐུ་པདྨ་འབྱུང་གནས་ཞེས་བྱ་བ་དེ སྐུ་ཆེ་བའི་ཡོན་ཏན་དང་རྣམ་ཐར་ཇི་
ལྟ་བུ་དང་ལྡན་ཞེ་ན༔ དེ་ཡང་རྒྱ་གར་ཡུལ་གྱི་ནུབ་ཕྱོགས དཔལ་ཨུ་རྒྱན་ཞེས་བྱ་བའི་
ཡུལ་རིན་པོ་ཆེ་འབར་བ་ཞེས་བྱ་བའི་གྲོང་ཁྱེར་ན བེ་ཌཱུརྱ་བྱ་བའི་ཕོ་བྲང་རིན་པོ་ཆེ་
17



ལོ་པཎ་གྱི་རྣམ་ཐར་ཕྱོགས་བསྒྲིགས།
སྣ་ཚོགས་ཀྱིས་བརྒྱན་པ་ཞིག་ཡོད་དོ༔ དེའི་ནང་ན་རིན་པོ་ཆེ་འབར་བའི་ཁྲི་ཆེན་པོའི་
སྟེང་ན༔ ཆོས་སྐྱོང་བའི་རྒྱལ་པོ་ཨིནྡྲ་བོ་དྷི་ཞེས་བྱ་བ་བཙུན་མོ་བརྒྱ་རྩ་བརྒྱད་དང༔ ཕྱི་
བློན་དང༔ ནང་བློན་དང༔ བར་བློན་དང༔ འཁོར་དཔག་ཏུ་མེད་པ་དང་བཅས་པ ཨུ་
རྒྱན་གྱི་རྒྱལ་ཁམས་ལ་མངའ་མཛད་ཅིང་བཞུགས་པ་ལ༔ སྲས་རྒྱལ་བུ་མི་མངའ་ནས
དབྱར་ཟླ་ར་བའི་ཚེས་བཅོ་ལྔ་ལ༔ བླའི་མཆོད་གནས་ཐམས་ཅད་བསྡུས་ནས༔ དཀོན་
མཆོག་ལ་མཆོད་པ་རྒྱ་ཆེན་པོ་ཕུལ་ཏེ༔ ཆོས་ཀྱི་སྤྲིན་ཞེས་བྱ་བའི་མདོ་སྡེ་ཚར་གཅིག་
བཏོན་ནས༔ འགྲོ་བ་རྣམས་ལ་མཆོད་སྦྱིན་རྒྱ་ཆེན་པོ་བྱེད་པར་དམ་བཅས་ཏེ༔ དཀོར་
མཛོད་ཀྱི་ནོར་ཐམས་ཅད་སྦྱིན་པར་བཏང་ནས་ལོ་མང་དུ་ལོན་པ་དང༔ དཀོར་མཛོད་
ཐམས་ཅད་ཟད་ཅིང་སྟོང་དུ་ཉེ་བར་གྱུར་ཏེ༔ སྦྱིན་པའི་འཕྲོ་ཆད་ཀྱང་སློང་མོའི་འཕྲོ་
མ་ཆད་ནས༔ བློན་པོ་རྣམས་ཀྱིས་དཀོར་མཛོད་ཐམས་ཅད་ཟད་ཅིང་སྟོང་ནས་མེད་
དོ༔ ཞེས་སྨྲས་པས༔ སློང་མོ་བ་རྣམས་ན་རེ འོ་ན་ངེད་ཅག་ལ་མ་བྱིན་ན༔ སྔར་གཞན་
ལ་བྱིན་པ་ཐམས་ཅད་ཀྱང་དོན་མེད་དུ་འགྱུར་རོ༔ ཞེས་སྨྲས་པས༔
རྒྱལ་པོའི་ཐུགས་དགོངས་ལ༔ ད་ཕྱིའི་རྒྱ་མཚོའི་གླིང་ན༔ ཀླུའི་རྒྱལ་པོའི་བུ་མོ་
མཛེས་ལྡན་མ་ཞེས་བྱ་བའི་ལག་ན་ནོར་བུ་རིན་པོ་ཆེ་དགོས་འདོད་ཐམས་ཅད་འབྱུང་
ལ༔ ཟད་མི་ཤེས་པ་ཞིག་ཡོད་པར་འདུག དེ་ཆོས་ཀྱི་སྦྱིན་པ་གཏོང་བའི་བྱང་ཆུབ་
སེམས་དཔའ་ཞིག་གིས་བསླངས་ན་སྟེར་བ་ཡིན་པར་འདུག་པས དེ་བླངས་ནས་
སེམས་ཅན་ལ་སྦྱིན་པ་གཏོང་དགོས་སྙམས་ཏེ རྒྱ་མཚོ་ལ་གཟིངས་བཅས་ནས ཕྱིའི་
རྒྱ་མཚོ་ལས་ནོར་བུ་རིན་པོ་ཆེ་ལན་མང་དུ་བླངས་པའི་དེད་དཔོན་གཅིག་ཡོད་པ་ལ་
བཀའ་བསྒོས་ཏེ་འཁོར་རྣམས་དང་ཆས་པ་ལ༔ རྒྱལ་པོ་ལ་བློན་འབངས་རྣམས་ཀྱིས་
མི་བཞུད་པར་ཞུས་ཀྱང་མ་གནང་སྟེ༔ གཟིངས་ཀྱི་ནང་དུ་ཞུགས་ནས་ཕྱོགས་བཞིར་
18



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
དར་པོ་ཆེ་བཞི་ཕྱར་ནས༔ མཐུན་པའི་རླུང་བྱུང་བ་དང་འགྲོ༔ མི་འདོད་པའི་རླུང་བྱུང་
བ་དང་མི་འགྲོ་བར་ཕྱོགས་བཞིར་ཞ་ཉེའི་གཏིང་རྡོ་ཆེན་པོ་བཞི་རྔ་མའི་ཐག་པ་ལ་
དཔྱང་དུ་བཅུག་སྟེ༔ གཟེངས་བསྟོད་པར་བྱས་ནས༔ རྒྱལ་པོ་འཁོར་བཅས་ཕྱིའི་རྒྱ་མཚོ་
ལ་ཉག་ཐག་བཅད་ནས་བཞུད་དོ༔ དེ་ནས་གཟིངས་ལ་དར་པོ་ཆེ་ཕྱར་ཏེ༔ འདོད་པའི་
རླུང་གི་ཕྱོགས་སུ་བཏང་པས་དཔག་ཆེན་གྱི་མདའ་འཕངས་པ་ལྟར་བཞུད་དོ༔
དེ་ནས་རིན་པོ་ཆེའི་གླིང་དུ་ཕྱིན་པ་དང༔ འཁོར་རྣམས་རིན་པོ་ཆེའི་གླིང་ཞིག་
ཏུ་བཞག་ནས༔ རྒྱལ་པོ་དང་དེད་དཔོན་གཉིས་གྲུ་ཆུང་གཅིག་ཏུ་བཞུད་དོ༔ དེ་ནས་
རི་དཀར་པོ་གཅིག་སྣང་བ ཕ་ཀིའི་རི་དེ་ཅི་ཡི་རི་ཡིན་དྲིས་པས༔ ཕ་ཀིའི་རི་དེ་རིན་
པོ་ཆེ་དངུལ་གྱི་རི་ཡིན་ཟེར་རོ༔ དེ་ནས་ཡང་སོང་བ་དང༔ རི་སྔོན་པོ་གཅིག་སྣང་བས་
ཅིའི་རི་ཡིན་དྲིས་པས༔ རིན་པོ་ཆེ་བཻཌཱུརྱའི་རི་ཡིན་ཟེར་རོ༔ དེ་ནས་རི་སེར་པོ་གཅིག་
སྣང་བ་དྲིས་པས༔ དེ་ནི་གསེར་གྱི་རི་ཡིན་ཟེར་རོ༔ ཕ་ཀིའི་རྩར་འགྲོ་བ་ཡིན་ཟེར་ནས༔
དེའི་རྩར་ཕྱིན་པ་དང༔ གསེར་གྱི་བྱེ་མའི་ས་གཞི་སྣང་སྟེ༔ རི་དེའི་མདུན་ན་རིན་པོ་ཆེ་
སྣ་ཚོགས་ལས་བྱས་པའི་མཁར་ཞིག་སྣང་ངོ༔
དེད་དཔོན་གྱིས་རྒྱལ་པོ་ལ་སྨྲས་པ༔ ང་འདིར་བསྡད་ཀྱི༔ རྒྱལ་པོ་ཕ་ཀིར་བཞུད་
ཅིག མཁར་དེའི་རྒྱབ་རི་ན་མཚོ་རིམ་པ་བདུན་གྱིས་བསྐོར་ནས་ཡོད༔ དེ་འདས་པའི་
ནང་ན་དུག་སྦྲུལ་ལ་སོགས་པའི་སེམས་ཅན་གདུག་པ་ཅན་མང་པོ་ཡོད་པས༔ བྱང་
ཆུབ་ཀྱི་སེམས་སྒོམས་ལ་སོང་ཞིག དེའི་ནང་ན་རིན་པོ་ཆེ་སྣ་ཚོགས་ཀྱི་ལྕགས་རི་སྒོ་
བཞི་དང་ལྡན་པ༔ ཀླུའི་བུ་མོས་སྒོ་སྲུང་ཞིང་ཡོད་པས༔ དེ་ལ་གསོལ་བ་ཐོབ་ལ་སྒོ་ཕྱེས
དེའི་ནང་གི་ཕོ་བྲང་གི་མདུན་ན༔ རྡོ་རྗེའི་གཏུན་བུ་ཞིག་ཡོད་པས་དེས་སྒོ་རྡུངས་
ཤིག ལྷའི་བུ་མོ་བརྒྱས་རིན་པོ་ཆེ་འབུལ་དུ་འོང་གི དེ་ལ་ཡང་གཏམ་མ་སྨྲ་བར་ཡང་
19



ལོ་པཎ་གྱི་རྣམ་ཐར་ཕྱོགས་བསྒྲིགས།
སྒོ་རྡུངས་ཤིག མཇུག་ཏུ་ཀླུའི་བུ་མོ་མཛེས་ལྡན་མ་ཞེས་བྱ་བ༔ བུ་མོ་སྔོན་མོ་མཛེས་
མ་རིན་པོ་ཆེའི་རྒྱན་གྱིས་བརྒྱན་པ་གཅིག་འོང་གི དེ་ལ་ཇི་ལྟ་བའི་ལོ་རྒྱུས་སྙན་དུ་
གསོལ་ལ་ནོར་བུ་ཞུས་ཤིག དེས་ནོར་བུ་རིན་པོ་ཆེ་ཁ་དོག་སྔོན་པོ་འོད་ཟེར་སྣ་ལྔ་
འཕྲོ་བ་ཞིག་འབུལ་དུ་འོང་གི དེ་མྱུར་དུ་ལོངས་ལ་མ་ཤོར་བར་གོས་ཀྱི་ཕུ་དུང་དུ་
ཐུམས་ལ་ཤོག་ཅིག དེ་ནི་ནོར་བུ་རིན་པོ་ཆེ་བསམ་དགུ་འགྲུབ་པ་ཡིན་ནོ༔ ཞེས་དེད་
དཔོན་གྱིས་རྒྱལ་པོ་ལ་བསླབས་ཏེ་བཏང་ངོ༔
དེ་ནས་རྒྱལ་པོས་དེ་ལྟར་ཕྱིན་པ་དང༔ དང་པོ་མཚོ་རིམ་པ་བདུན་ལས་བརྒལ་
ནས༔ དེ་ནས་དུག་སྦྲུལ་གྱི་གླིང་དུ་ཕྱིན་པ་དང༔ རྒྱལ་པོས་བྱང་ཆུབ་ཀྱི་སེམས་བསྒོམས་
པས༔ ཁ་རླངས་ཀྱི་དུག་ལ་སོགས་པས་གནོད་པར་མ་གྱུར་ཏོ༔ དེ་ནས་ལྕགས་རིའི་སྒོ་
སྲུང་བའི་བུ་མོ་རྣམས་ལ་གསོལ་བ་བཏབ་པས་སྒོ་ཕྱེས་ཏེ༔ ཕོ་བྲང་གི་མདུན་གྱི་རྡོ་རྗེའི་
གཏུན་གྱིས་སྒོ་བརྡུངས་པས༔ ཅུང་ཞིག་ནས ཀླུའི་བུ་མོ་མཛེས་ལྡན་མ་བྱ་བ་དེ་བྱུང་
ནས༔ ངེད་ཀྱི་ཕོ་བྲང་འདིར་རྨངས་པོ་ཕལ་ཆེར་མི་ཕྱིན་པ་ཡིན་ནོ ཁྱོད་བསོད་ནམས་
ཅན་ཞིག་འདུག་པས༔ ཅི་འདོད་ཅེས་སྨྲས་སོ༔ དེ་ནས་རྒྱལ་པོས་སྔོན་གྱི་ལོ་རྒྱུས་རྣམས་
ཞིབ་ཏུ་སྨྲས་་ནས༔ ང་ནི་ནོར་བུ་རིན་པོ་ཆེ་འདོད་བྱས་པས༔ བུ་མོ་དེས་རྗེས་སུ་ཡི་རང་
སྐྱེས་ནས༔ སྤྱི་བོའི་གཙུག་ནས་ནོར་བུ་རིན་པོ་ཆེ་ཕྱུངས་ཏེ་རྒྱལ་པོ་ལ་ཕུལ་ལོ༔
དེ་ནས་རྒྱལ་པོས་ནོར་བུ་རིན་པོ་ཆེ་བསྣམས་ནས་ཕྱིན་པས༔ ནོར་བུ་དེའི་བྱིན་
རླབས་ཀྱིས་ལམ་བགྲོད་པར་མ་དགོས་ཏེ༔ དེད་དཔོན་གྱི་རྩར་ཕྱིན་ནས དེད་དཔོན་
དྲིན་ཆེའོ༔ ཞེས་སྨྲས་སོ༔ དེ་ནས་རྒྱལ་པོ་དང་དེད་དཔོན་གཉིས་སྐད་ཅིག་ལ་འཁོར་
ཡོད་པའི་རྩར་ཕྱིན་པར་གྱུར་ཏོ༔ དེ་ནས་དེད་དཔོན་རིན་པོ་ཆེ་བརྟག་པ་ལ་མཁས་པ་
དེས༔ རིན་པོ་ཆེ་མཆིང་བུ་ལ་སོགས་པ་དང༔ རིན་པོ་ཆེ་སྣ་ཚོགས་བགོས་ཏེ་འཁོར་
20



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
རྣམས་ལ་བྱིན་ནས མང་ན་གཟིངས་ཆུར་བྱིང་ནས་སྲོག་འདོར་བར་བྱེད་དོ༔ ཆོག་
ཤེས་པར་གྱིས་ཤིག་ཅེས་སྨྲས་སོ༔ དེ་ནས་གཟིངས་ཁ་ལོ་བསྒྱུར་ནས༔ རྒྱལ་པོ་འཁོར་
དང་བཅས་ནས་ཡུལ་ཕྱོགས་སུ་སོང་བ་དང༔ རྒྱ་མཚོའི་གླིང་ཞིག་ཏུ༔ པདྨའི་སྡོང་པོ་ཁ་
དོག་སྣ་ཚོགས་དང་ལྡན་པ་ཞིག《ཏུ》སྐྱེས་པའི་སྟེང་ན༔ ཁྱེའུ་ཆུང་ལོ་བརྒྱད་ལོན་པའི་
ན་ཚོད་ཙམ༔ བལྟ་ན་སྡུག་པ་མཚན་དང་དཔེ་བྱད་ཀྱིས་བརྒྱན་པ༔ ཕྱག་ན་རྡོ་རྗེ་དང་
པདྨ་འཛིན་པ་གཅིག་འདུག་ནས
ཤིན་ཏུ་ངོ་མཚར་སྐྱེས་ཏེ༔ རྒྱལ་པོས་ཁྱེའུ་ཆུང་ལ་སྨྲས་པ༔ ཁྱེའུ་ཆུང་ཁྱོད་ཀྱི་
ཕ་ནི་གང་ཡིན༔ མ་ནི་གང་ཡིན༔ རིགས་ནི་གང་ཡིན༔ ཡུལ་ནི་གང་ཡིན༔ ཟས་ནི་
ཅི་ལ་བརྟེན༔ འདིར་ནི་དོན་ཅི་བྱེད་དྲིས་པས༔ ཁྱེའུས་སྨྲས་པ༔ བདག་གི་ཕ་ནི་རང་
རིག་པའི་ཡེ་ཤེས་ཡིན་ནོ༔ མ་ནི་ཆོས་དབྱིངས་ཀུན་ཏུ་བཟང་མོ་ཡིན་ནོ༔ རིགས་ནི་
དབྱིངས་དང་རིག་པ་གཉིས་སུ་མེད་པར་གཏོགས་སོ༔ ཡུལ་ནི་ཆོས་དབྱིངས་སྐྱེ་བ་མེད་
པར་བཟུང་ངོ༔ ཟས་སྐལ་ནི་གཉིས་སྣང་གི་རྟོག་པ་ཟའོ༔ འདིར་ནི་ཉོན་མོངས་པ་
གསོད་པའི་སྤྱོད་པ་བྱེད་དོ༔ ཅེས་སྨྲས་པསརྒྱལ་པོ་ངོ་མཚར་སྐྱེས་ནས འདི་ནི་སྤྲུལ་
པའི་སྐུ་ཞིག་ཏུ་འདུག་སྙམ་ནས ངའི་བུ་སྐལ་དང་མཆོད་གནས་བྱའོ་གསུངས་ནས༔
རྒྱལ་པོས་ཕྱག་དར་གྱིས་ལྕིབས་ཏེ་ཁྱེའུ་བླངས༔ པདྨའི་སྡོང་པོ་དེ་ཡང་བཅད་ནས་
ཁྱེའུ་བཅས་པ་ཁྱེར་ཏེ༔ རྒྱལ་པོ་ཉིད་ཀྱི་ཡུལ་དུ་ཕྱིན་པར་གྱུར་ཏོ
དེ་ནས་འཁོར་འབངས་རྣམས་རབ་ཏུ་དགའ་ནས་རྒྱལ་པོ་ལ་བསུ་བ་ཆེན་པོ་
ཡང་བྱས་སོ༔ དེ་ནས་རྒྱལ་པོས་ནོར་བུ་རིན་པོ་ཆེ་དེ་ཕྱག་ཏུ་བཟུང་ནས་སྨོན་ལམ་
འདི་སྐད་བཏབ་བོ༔ ངས་རྙེད་པའི་ནོར་བུ་རིན་པོ་ཆེ་འདི༔ ཡིད་བཞིན་གྱི་ནོར་བུ་
རིན་པོ་ཆེ་མ་ནོར་བ་ཡིན་ན༔ ང་ཡི་ཁྱེའུ་ཆུང་འདི་བཞུགས་པའི་རིན་པོ་ཆེ་སྣ་བདུན་
21



ལོ་པཎ་གྱི་རྣམ་ཐར་ཕྱོགས་བསྒྲིགས།
ལས་གྲུབ་པའི་ཁྲི་ཆེན་པོ་ལ༔ རིན་པོ་ཆེའི་འཕན་གདུགས་ཀྱིས་བརྒྱན་པ་ཞིག་ཡོད་
པར་གྱུར་ཅིག ཅེས་བརྗོད་མ་ཐག་ཏུ༔ རིན་པོ་ཆེའི་ཁྲི་གདུགས་བྱུང་སྟེ༔ དེ་ལ་ཁྱེའུ་
ཆུང་བཞུགས་ནས༔ རྒྱལ་བུར་མངའ་གསོལ་ནས༔ མཚན་ཡང་རྒྱལ་པོ་མཚོ་སྐྱེས་རྡོ་
རྗེར་བཏགས་སོ༔
དེ་ནས་རྒྱལ་པོས་ནོར་བུ་རིན་པོ་ཆེ་འདི ཡིད་བཞིན་གྱི་ནོར་བུ་རིན་པོ་ཆེ་མ་
ནོར་བ་ཡིན་ན བདག་གིས་སྔོན་ཆད་སྦྱིན་པ་བཏང་པའི་བང་མཛོད་སྟོང་པ་ཐམས་
ཅད་སྔར་ཇི་ལྟར་ཡོད་པ་བཞིན་གང་བར་གྱུར་ཅིག ཅེས་བརྗོད་མ་ཐག་ཏུ༔ སྔོན་གྱི་
བང་མཛོད་ཇི་ལྟར་གང་བར་གྱུར་ཏོ༔ དེ་ནས་རྒྱལ་པོས་རྔ་བོ་ཆེ་བརྡུངས་ནས༔ ཕྱོགས་
ཐམས་ཅད་དུ་སྙན་པའི་སྒྲ་བསྒྲགས་ཏེ༔ རྒྱལ་པོ་ཨིནྡྲ་བོ་དྷི་ངས༔ ཡིད་བཞིན་གྱི་ནོར་
བུ་རིན་པོ་ཆེ་ལས་དགོས་འདོད་ཐམས་ཅད་ཆར་བཞིན་དུ་འབེབས་པས༔ ཅི་འདོད་
པ་གང་ལ་གང་འདོད་པ་ཐམས་ཅད་ལོངས་ཤིག་ཅེས་བྱ་བའི་སྒྲ་བསྒྲགས་སོ༔ དེ་ནས་
རྒྱལ་པོས་ནོར་བུ་རིན་པོ་ཆེ་ལ་ཁྲུས་ཆབ་གསོལ༔ རྒྱལ་མཚན་གྱི་རྩེ་མོ་ལ་བཏགས་ནས
ག་བུར་དང་ཙན་དན་གྱི་དྲིས་བདུགས༔ མཆོད་པ་རྒྱ་ཆེན་པོ་བཤམས༔ རྒྱལ་པོས་
ཁྲུས་བྱས་གོས་གཙང་མ་བགོས་ཏེ༔ ཕྱོགས་བཞིའི་ལྷ་ལ་ཕྱག་འཚལ་ནས༔ འདི་སྐད་
ཅེས་གསོལ་བ་བཏབ་བོ༔
ངས་རྙེད་པའི་ནོར་བུ་རིན་པོ་ཆེ་འདི ཡིད་བཞིན་གྱི་ནོར་བུ་རིན་པོ་ཆེ་མ་ནོར་
བ་ཡིན་ངེས་ན༔ མི་དང་སེམས་ཅན་ཐམས་ཅད་ཀྱིས་ཅི་འདོད་པ་ཆར་བཞིན་དུ་ཕོབ་
ཅིག་ཅེས་བརྗོད་མ་ཐག་ཏུ༔ ཕྱོགས་བཞིར་རླུང་ལངས་ནས་མི་གཙང་བ་ཐམས་ཅད་
ཕྱགས༔ ཆར་སིལ་བུར་བབས་ནས་རྡུལ་མི་ལྡང་བར་བྱས་ཏེ༔ བྱི་དོར་ལེགས་པར་བྱས་
སོ༔ དེ་ནས་ནོར་བུ་དེ་ལས་ཁ་ཟས་རོ་བརྒྱ་དང་ལྡན་པའི་ཆར་བབས་ནས་ལྟོགས་པ་
22



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
ཐམས་ཅད་ཚིམས་པར་བྱས་སོ༔ དེ་ནས་གོས་ཀྱི་ཆར་བབས་ནས་འཁྱགས་པ་ཐམས་
ཅད་ཚིམས་པར་བྱས་སོ༔ དེ་ནས་ནོར་གྱི་ཆར་བབས་ནས༔ གང་ལ་གང་འདོད་ཀྱིས་
ཐམས་ཅད་ཚིམས་པར་བྱས་སོ༔ དེ་ནས་རྒྱལ་པོའི་མངའ་འོག་ན་འདུག་པ་ཐམས་
ཅད་ལ་ད་ནི་ཁྱེད་རྣམས་ཐམས་ཅད་ཐེག་པ་ཆེན་པོའི་ཆོས་ལ་ལོངས་སྤྱོད་ཅིག་ཅེས་
བཀའ་བསྒོས་པས༔ དེ་རྣམས་ཐམས་ཅད་བྱང་ཆུབ་ཀྱི་སེམས་བསྐྱེད་ནས༔ ཕྱིར་མི་
ལྡོག་པའི་འབྲས་བུ་ཐོབ་པར་གྱུར་ཏོ༔ སློབ་དཔོན་པདྨའི་སྐྱེས་རབས་དྲི་མ་མེད་པ་
ལས༔ རྒྱལ་པོ་ཨིནྡྲ་བོ་དྷིས་ཡབ་མཛད་པ་དང་རྒྱལ་ས་བཟུང་བའི་ལེའུ་སྟེ་དང་པོའོ
གཉིས་པ། དུར་ཁྲོད་དུ་སྤྱོད་པ་མཛད་པས་མཁའ་འགྲོ་མ་རྣམས་
ཀྱིས་བྱིན་གྱིས་བརླབས་པ།
དེ་ནས་རྒྱལ་བུ་སྤྲུལ་པའི་སྐུ་དེས༔ རྒྱལ་སྲིད་བཟུང་པས་འགྲོ་བའི་དོན་མི་འོང་
བར་ཐུགས་ཀྱིས་དགོངས་ནས༔ རྒྱལ་བློན་རྣམས་ཞེན་པ་བཟློག་པའི་ཕྱིར༔ བརྟུལ་
ཞུགས་ཀྱི་སྤྱོད་པ་མཛད་དེ༔ སྐུ་གཅེར་བུ་རུས་པའི་རྒྱན་གསོལ༔ ཕྱག་ན་བདེ་སྟོང་
ཟུང་འཇུག་གི་ཌ་མ་རུ་དངཿ དུག་གསུམ་རྩད་ནས་གཅོད་པའི་ཁ་ཊཾ་ག་རྩེ་གསུམ་པ་
ཞིག་ཐོགས་ནས༔ ཕོ་བྲང་གི་རྩེ་ལ་གར་མཛད་པས༔ ལྟ་བའི་མི་མང་པོ་འཚོགས་པ་ལ
ཉིན་ཞིག་ཁ་ཊཾ་ག་ལག་ནས་ཤོར་བཙུག་བྱས་ཏེ༔ བློན་པོའི་ནང་ནས་དབང་ཆེ་བ་ཀ་
མ་ལ་ཏེ་ཞེས་བྱ་བའི་བུའི་མགོ་ལ་བརྒྱབས་པས བློན་པོའི་བུ་བཀུམས་པར་གྱུར་ཏོ
དེ་ཡང་རྒྱལ་ཁྲིམས་གང་གིས་ཉེས་པ་དེ་ལ་ཆད་པ་གཅོད་པས༔ བློན་པོ་རྣམས་
འདུས་ནས་རྒྱལ་པོ་ལ་ཞུས་པ༔ ཁྱེའུ་འདི་རྒྱལ་པོར་མངའ་གསོལ་ཡང ཚུལ་མ་ཡིན་
23



ལོ་པཎ་གྱི་རྣམ་ཐར་ཕྱོགས་བསྒྲིགས།
པའི
པའི་སྤྱོད་པ་བྱས་ནས༔ བློན་པོའི་བུ་བསད་ཡོད་པས ད་རྒྱལ་བུ་རང་གསལ་ཤིང་གི་
རྩེ་ལ་བསྐྱོན་ནས་ཆད་པ་གཅད་པར་འཚལ༔ ཞེས་སྨྲས་པས རྒྱལ་པོའི་ཞལ་ནས༔ རྒྱལ་
བུ་འདི་མི་མ་ཡིན་གྱི་བུ་ཞིག་ཡིན་ནམ སྤྲུལ་པའི་སྐུ་ཞིག་ཡིན་མ་ཤེས་པས༔ བསད་
པས་མི་ལེགས་སྤྲུགས་ལ་བཏང་ངོ༔ ཞེས་གསུངས་པས༔ བློན་པོ་རྣམས་ཀྱིས་སྤྲུགས་པར་
ཐག་བཅད་དོ༔
དེ་ནས་ཡབ་རྒྱལ་པོའི་ཐུགས་ལ་གཅགས་ནས་མ་དགྱེས་ཏེ༔ རྒྱལ་ཁྲིམས་བཙན་
དབང་གིས་མི་སྤྲུགས་པའི་དབང་མེད་པར༔ རྒྱལ་བུ་སྤྱན་སྔར་བོས་ཏེ༔ ཟས་སྐོམ་
ཆ་མ་ཆོ་དགུ་སྤྱན་གཟིགས་སུ་དྲངས་ནས༔ རྒྱལ་པོས་སྨྲས་པ༔ རིན་ཆེན་མཚོ་དཀྱིལ་
པདྨའི་སྡོང་པོ་ལས༔ ཕ་དང་མ་མེད་ཁྱེའུ་སྤྲུལ་པའི་སྐུ༔ སྲས་ཀྱིས་ཕོངས་ནས་རྒྱལ་སར་
དབང་བསྐུར་བྱས༔ རྒྱལ་བུའི་སྤྱོད་པས་བློན་པོའི་ཕྲུ་གུ་བཀུམས བློན་པོ་རྣམས་ཀྱིས་
རྒྱལ་ཁྲིམས་ཆད་པས་གཅོད༔ སྤྲུགས་པར་གནང་བས་ད་ནི་གར་བདེར་སོངས༔ ཞེས་
གསུངས་ཏེ༔ རྒྱལ་པོ་སྤྱན་ཆབ་ཕྱུང་ངོ༔ དེ་ནས་རྒྱལ་བུས་ཟས་ཀྱི་ཕུད་ཐམས་ཅད་
ཡབ་རྒྱལ་པོ་ལ་དྲངས་ནས་སྨྲས་པ༔ འཇིག་རྟེན་འདི་ན་ཕ་དང་མ་དཀོན་ཡངཿ ཡབ་
དང་ཡུམ་དུ་བགྱིས་ནས་རྒྱལ་ས་བཟུང༔ ལས་ཀྱི་ལན་ཆགས་བློན་པོའི་ཕྲུ་གུ་བཀུམས
ཡབ་ཀྱི་རྒྱལ་ཁྲིམས་གཉན་པས་བདག་ནི་སྤྲུགས་པ་ལེགས༔ འོན་ཀྱང་སེམས་ལ་སྐྱེ་
ཤི་མེད་པས་ང་མི་འཇིགས༔ ཡུལ་ལ་ཞེན་པ་མེད་པས་སྤྲུགས་ཀྱང་ཉམ་མི་ང༔ ཡབ་
དང་ཡུམ་ཡང་ཡུན་དུ་ཅི་བདེར་བཞུགས༔ ལས་ཀྱི་འབྲེལ་བས་ཕྱི་ནས་མཇལ་ཏེ་མཆི
ཅེས(ཞེས་）སྨྲས་ཏེ༔ རྒྱལ་བུས་ཀྱང་ཡབ་དང་ཡུམ་ལ་ཕྱག་འཚལ་ནས༔ རྒྱལ་བུ་ཡང་
སྤྱན་ཆབ་ཕྱུང་ངོ༔ ཡབ་ཡུམ་གཉིས་ཀྱིས་སྤྲུལ་པའི་སྐུ་ཞིག་ཡིན་སྙམ་སྟེ༔ ཤིན་ཏུ་མ་
དགྱེས་ནས་དབུ་གཏུམས་ནས་གཟིམས་སོ༔
24



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
དེ་ནས་བློན་པོ་རྣམས་རྒྱལ་བུ་ཁྲིད་ནས༔ ཨུ་རྒྱན་ཡུལ་གྱི་ཤར་ཕྱོགས་ན༔ དུར་
ཁྲོད་ཆེན་པོ་བསིལ་བའི་ཚལ་ཞེས་བྱ་བ་ན མི་མ་ཡིན་དང༔ མི་རོ་དང༔ དུར་ཁྲོད་ཀྱི་
བྱ་དང༔ གཅན་གཟན་གཏུམ་པོ་ཡོད་པ༔ ཤིན་ཏུ་འཇིགས་ཤིང་སྐྱི་གཡའ་བའི་གནས་
དེར་བསྐྱལ་ལོ༔ ཡུལ་དེ་ཡི་ཆོས་ལུགས་ཀྱིས༔ མི་རོ་ཐམས་ཅད་དུར་ཁྲོད་དེར་བསྐྱལ་
བས རོ་གོས་རས་ཡུག་རེས་གཏུམས༔ རོ་ཟས་འབྲས་ཆན་ཁལ་རེ་སྔས་སུ་བཅུག་ནས་
འཇོག་པས༔ རྒྱལ་བུ་དེས་གསང་སྔགས་ཀྱི་རྣལ་འབྱོར་བྱས་ནས༔ གོས་སུ་རོ་གོས་
གྱོན༔ ཟས་སུ་རོ་ཟས་གསོལ༔ གཡོ་བ་མེད་པ་ཞེས་བྱ་བའི་ཏིང་ངེ་འཛིན་ལ་བཞུགས་
ཏེ༔ ཤིན་ཏུ་ལོངས་སྤྱོད་དང་ལྡན་ཞིང་ཡོད་པ་ལ༔ དུས་ཕྱིས་ཡུལ་དེར་མུ་གེ་ཆེན་པོ་
ཞིག་བྱུང་སྟེ༔ མི་ཕལ་ཆེར་ཤི་ནས་རོ་མང་དུ་བསྐྱལ་ཀྱང༔ རས་ཡུག་རེ་དང་རོ་ཟས་
འབྲས་ཆན་སྐྱེལ་བ་ཡང་མེད་པར་གྱུར་ནས༔ གོས་སུ་མི་ལྤགས་བཤུས་ནས་གྱོན༔ ཟས་
སུ་མི་རོ་ལ་གསོལ་ནས༔ དུར་ཁྲོད་ན་གནས་པའི་མ་མོ་མཁའ་འགྲོ་མ་རྣམས་དབང་དུ་
བསྡུས་ཤིང༔ བརྟུལ་ཞུགས་ཀྱི་སྤྱོད་པ་མཛད་ཅིང་བཞུགས་པའི་ཚེ
ཨུ་རྒྱན་ཡུལ་གྱི་གའུ་ཤོད་བྱ་བ་ན༔ སྡིག་སྤྱོད་ཀྱི་རྒྱལ་པོ་བརྒྱ་བྱིན་རཱ་ཙ་ཞེས་བྱ་
བས་མངའ་འོག་ན་འདུག་པ་ཐམས་ཅད་ལོག་པའི་ལམ་ལ་བཙུད་ནས༔ ཕྱི་མར་ངན་
སོང་དུ་འགྲོ་བར་འདུག་པས དེ་རྣམས་དྲག་པོ་མངོན་སྤྱོད་ཀྱི་ལས་མིན་པས་མི་ཐུལ་
བ་དགོངས་ནས༔ དབུའི་རལ་པ་སྤྱི་བོར་སྦྲུལ་གྱིས་བཅིངས༔ མི་ལྤགས་ཀྱི་གཡང་གཞི་
སྐུ་སྟོད་ལ་མནབས༔ སྟག་ལྤགས་ཀྱིས་ཤམ་ཐབས་མཛད༔ ཕྱག་ན་ལྕགས་ཀྱི་མདའ་
ལྔ་གཞུ་གཅིག་བསྣམས་ཏེ༔ སྡིག་སྤྱོད་ཀྱི་ཡུལ་དེར་བྱོན་ནས ཕོ་བྱུང་བ་ཐམས་ཅད་
བསད་ཅིང་ཤ་ཟོས་ཁྲག་འཐུང༔ མོ་བྱུང་བ་ཐམས་ཅད་ལ་སྦྱོར་བ་བྱས་ཏེ༔ ཐམས་ཅད་
དབང་དུ་བསྡུས་ནས ཏ་ན་ག་ན་སྦྱོར་སྒྲོལ་གྱི་ཆོ་ག་མཛད་པས༔ མི་རྣམས་ཀྱི་སྲིན་པོ་
25



ལོ་པཎ་གྱི་རྣམ་ཐར་ཕྱོགས་བསྒྲིགས།
ཤཱནྟ་རཀྵི་ཏ་བྱ་བར་བཏགས་སོ༔
དེ་ནས་སྡིག་སྤྱོད་རྒྱལ་པོ་དེས༔ ཡུལ་གྱི་མི་བསྡུས་ནས༔ དུར་ཁྲོད་དུ་ལིངས་
བཏབ་ལ་སྲིན་པོ་གསོད་པར་བགྲོས་ཏེ༔ རྒྱལ་པོ་ཉིད་ཀྱིས་རལ་གྲི་ཏར་མ་ཞི་བྱ་བ་
ཐོགས ཡུལ་དེར་མདའ་རྩལ་ཆེ་བ་ཞིག་ཡོད་པ་དེ་དུར་ཁྲོད་ཀྱི་མདའ་ན་འཕྲང་སྲུང་
དུ་བཅུག་ཅིང༔ གཞན་ཐམས་ཅད་ཀྱིས་གོ་མཚོན་ཐོགས་ནས་དུར་ཁྲོད་ཀྱི་ཕུ་ནས་
ལིངས་བཏབ་པས༔ སྲིན་པོས་འཕྲང་སྲུང་ལ་མདའ་བསྣུན་ནས་བསད་དེ༔ བྲོས་ཤོར་
བས་མིང་ཡང་ཤོར་བ་གཞོན་ནུར་བཏགས་སོ༔
དེ་ནས་ཟ་ཧོར་གྱི་ཡུལ་དུ་བྱོན་ནས༔ དུར་ཁྲོད་ཆེན་པོ་དགའ་བའི་ཚལ་དུ་སྤྱོད་
པ་མཛད་ཅིང་རོ་ལ་ལོངས་སྤྱད་པས༔ མཁའ་འགྲོ་བདུད་འདུལ་མ་ཞེས་བྱ་བས་དབང་
བསྐུར་བྱིན་གྱིས་བརླབས་སོ༔ དེ་ནས་ཨུ་རྒྱན་ཡུལ་གྱི་ལྷོ་ཕྱོགས་དུར་ཁྲོད་སོ་སའི་གླིང་
དུ་ཕྱིན་ནས་བརྟུལ་ཞུགས་ཀྱི་སྤྱོད་པ་མཛད་པས༔ མཁའ་འགྲོ་མ་ཞི་བ་འཚོས་དབང་
བསྐུར་བྱིན་གྱིས་བརླབས་སོ༔ དེ་ནས་སྔར་པདྨ་ལས་འཁྲུངས་པའི་རྒྱུ་མཚོའི་གླིང་དེར་
བྱོན་ནས གསང་སྔགས་མཁའ་འགྲོའི་བརྡ་སྐད་ཀྱིས་བསྒྲུབས་པས་རྒྱ་མཚོའི་གླིང་ན་
གནས་པའི་མཁའ་འགྲོ་མ་བཞི་དབང་དུ་འདུས༔ རྒྱ་མཚོའི་ཀླུ་བར་སྣང་གི་གཟའ་སྐར་
ཐམས་ཅད་ཀྱིས་བྲན་དུ་ཁས་བླངས་ནས་དམ་ལ་བཏགས་སོ༔
དེ་ནས་ཨུ་རྒྱན་གྱི་དུར་ཁྲོད་རྩུབ་འགྱུར་ཚལ་དུ་སྤྱོད་པ་མཛད་པས༔ རྡོ་རྗེ་ཕག་
མོའི་ཞལ་གཟིགས་དབང་བསྐུརཿ རིགས་བཞིའི་མཁའ་འགྲོ་དང་གནས་གསུམ་གྱི་
དཔའ་བོ་མཁའ་འགྲོ་མ་རྣམས་ཀྱིས་དངོས་གྲུབ་བཀའ་ལུང་བཞིན་ཕབས་སོ༔ མཁའ་
འགྲོ་མ་རྣམས་ཀྱིས་བྱིན་གྱིས་བརླབས་ཤིང་ཆོས་བཤད་དེ་ནུས་པ་དང་ལྡན་པའི་རྣལ་
འབྱོར་དུ་གྱུར་ཏོ མཁའ་འགྲོ་མ་རྣམས་ཀྱིས་གསང་མཚན་རྡོ་རྗེ་དྲག་པོ་རྩལ་དུ་
26



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
བཏགས་སོ སློབ་དཔོན་པདྨའི་སྐྱེས་རབས་དྲི་མ་མེད་པ་ལས༔ དུར་ཁྲོད་དུ་སྤྱོད་པ་
མཛད་པས་མཁའ་འགྲོ་མ་རྣམས་ཀྱིས་བྱིན་གྱིས་བརླབས་པའི་ལེའུ་སྟེ་གཉིས་པའོ༔
གསུམ་པ། བླ་མ་བསྟེན་ཅིང་ཆོས་ཞུས་པ་ལ་བློ་སྦྱོང་བའི་ཚུལ་བསྟན་པ།
དེ་ནས་རྒྱ་གར་རྡོ་རྗེ་གདན་དུ་བྱོན་ཏེ༔ རེས་འགའ་ནི་དགེ་སློང་བརྒྱ་སྟོང་དུ་
སྤྲུལ་ནས་རྟེན་ལ་མཆོད་པ་བྱེད༔ རེས་འགའ་ནི་རྣལ་འབྱོར་པ་བརྒྱ་སྟོང་དུ་སྤྲུལ་ནས་
སྤྱོད་པ་སྣ་ཚོགས་མཛད་པས༔ མི་རྣམས་ཀྱིས་ཁྱོད་ཀྱི་སློབ་དཔོན་གང་ཡིན་དྲིས་པས
ང་ལ་ཕ་དང་མ་ཡང་མེད༔ མཁན་པོ་སློབ་དཔོན་ཡོད་མ་ཡིན༔ རིགས་དང་མིང་ཡང་
ཡོད་མ་ཡིན༔ ང་ནི་རང་བྱུང་སངས་རྒྱས་ཡིན༔ ཞེས་སྨྲས་པས༔ ཐམས་ཅད་ཐེ་ཚོམ་
དུ་གྱུར་ཏེ༔ སློབ་དཔོན་མེད་པའི་རྫུ་འཕྲུལ་ཅན་འདི་བདུད་ཡིན་ནམ༔ ཅེས（ཞེས）
སྨྲས་སོ
དེ་ནས་སློབ་དཔོན་གྱི་ཐུགས་དགོངས་ལ༔ ང་རང་བྱུང་སྤྲུལ་པའི་སྐུ་ཡིན་ཀྱང
ཕྱི་རབས་རྣམས་སློབ་དཔོན་དགོས་པར་བསྟན་པའི་ཕྱིརཿ རྒྱ་གར་གྱི་མཁས་གྲུབ་
རྣམས་ལ༔ གསང་སྔགས་ཕྱི་ནང་གི་ཆོས་ཐམས་ཅད་རྩད་གཅད་པའི་ཚུལ་བསྟན་
དགོས་སྙམ་ནས༔ སློབ་དཔོན་པྲ་ཧསྟིའི་གམ་དུ་བྱོན་པ་ན༔ དགེ་སློང་ཤཱཀྱ་མེ་ཏི་དང༔
ཤཱཀྱ་བཤེས་གཉེན་གཉིས༔ སློབ་དཔོན་པྲ་ཧསྟི་ལ་ཆོས་ཞུར་འགྲོ་བ་དང་འཕྲད་དེ༔
ཕྱག་འཚལ་ནས་ཆོས་ཞུ་ཞུས་པས༔ དགེ་སློང་གཉིས་ཀྱིས་འདི་སྙམ་སྟེ༔ སྔོན་གྱི་སྲིན་
པོ་མི་ཟན་བྱུང་སྙམ་ནས་བྱེད་དོ༔
སྲིན་པོས་ད་ནི་མི་དགེ་བའི་ལས་མི་བྱེད་པས་རྗེས་སུ་ཟུངས་ཤིག ཅེས་སྨྲས་
27



ལོ་པཎ་གྱི་རྣམ་ཐར་ཕྱོགས་བསྒྲིགས།
པས འོ་ན་སྔོན་ལ་ལག་ཆ་ཕུལ་ཅིག་ཅེས་ཟེར་བས ལྕགས་ཀྱི་མདའ་གཞུ་ཕུལ་བས
དགེ་སློང་གཉིས་ན་རེ ངེད་གཉིས་ཀྱིས་ཁྱོད་འདུལ་བའི་དུས་ལ་མ་བབས་པས༔ བྲག་
དམར་བྱ་ཁྱུང་བྱ་བ་ན༔ ངེད་ཀྱི་སློབ་དཔོན་པྲ་ཧསྟི་བཞུགས་པས་དེར་འདོང་གསུངས་
ནས པྲ་ཧསྟིའི་སྤྱན་སྔར་ཕྱིན་ཏེ་རབ་ཏུ་བྱུང་བས༔ མིང་ཡང་ཤཱཀྱ་སེང་གེར་བཏགས་
སོ༔ དེར་ཡོ་གའི་ཆོས་སུནྡྷ་ཛྷཱ་ན་ཡ་དང༔ ཡོ་ག་ཙཱརྱ་བ་དང༔ ཏ་ཐཱ་སཾ་གྲ་ཧ་སྟེ་ཡོ་གའི་
ཆོས་རྒྱུད་སྡེ་ཆེན་པོ་གསུམ་གསུངས་པས༔ ཚར་རེ་རེས་ཤེས་ཀྱང་སྒྲིབ་པ་སྦྱང་བའི་
ཚུལ་དུ་ཚར་བཅོ་བརྒྱད་རེ་ཉན་པས༔ མ་བསྒྲུབས་པར་དེ་ཉིད་དུ་ཡོ་གའི་ལྷ་སུམ་ཅུ་
རྩ་བདུན་གྱི་ཞལ་མཐོང་བར་གྱུར་ཏོ
དེ་ནས་ཤཱཀྱ་སེང་གེའི་ཐུགས་དགོངས་ལ༔
རྣལ་འབྱོར་མ་ཧཱ་ཡོ་གའི་ཆོས་
ཞིག (ཤིག） བསྒྲུབ་ཅིང་ཡོ་ག་ཚེ་ཡི་རིག་འཛིན་དང༔ ཕྱག་རྒྱ་ཆེན་པོ་མཆོག་གི་རིག་
འཛིན་བསྒྲུབ་པར་ཐུགས་ཀྱིས་དགོངས་ཏེ༔ རི་བོ་མ་ལ་ཡ་བྱ་བ་ན༔ སློབ་དཔོན་ཆེན་
པོ་འཇམ་དཔལ་བཤེས་གཉེན་བཞུགས་པའི་སྤྱན་སྔར་ཕྱིན་ཏེ ཞུས་པས༔ སློབ་དཔོན་
གྱི་ཞལ་ནས༔ ངས་ཁྱོད་འདུལ་བའི་དུས་ལ་མ་བབས་པས༔ ཙན་དན་ཚལ་གྱི་དུར་ཁྲོད་
ན༔ དགེ་སློང་མ་ཀུན་དགའ་མོ་བྱ་བ༔ ཡེ་ཤེས་ཀྱི་མཁའ་འགྲོ་མ་ཕྱི་ནང་གསང་གསུམ་
གྱི་དབང་བསྐུར་བ་ལ་མཁས་པ༔ བྱིན་རླབས་དང་ལྡན་པ་ཞིག་བཞུགས་པས དེར་
སོང་ལ་དབང་བསྐུར་ཞུས་ཤིག ཅེས་ལུང་བསྟན་ཏོ
དེ་ནས་ཤཱཀྱ་སེང་གེ་ཙན་དན་ཚལ་གྱི་དུར་ཁྲོད་དུ་སོང་ནས༔ གཡོག་མོ་ཀུ་མཱ་
རི་ཆུ་ལེན་བྱུང་བ་དང་འཕྲད་ནསཿ ཕྱི་ནང་གསང་གསུམ་གྱི་དབང་ནོད་པའི་འཕྲིན་
བརྫངས་པས༔ ལན་མ་བྱུང་ནས་བརྗེད་དམ་བྱས་པས་ཅི་ཡང་མི་ཟེར་བས༔ སློབ་
དཔོན་གྱིས་མོ་ཡི་ཆུ་བུམ་དང་སྟེགས་བུ་འབྱར་བའི་ཏིང་ངེ་འཛིན་མཛད་པས༔ བུམ་
28



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
པ་འདེགས་མ་ནུས་ཏེ༔ རྐེད་ནས་ཤེལ་དཀར་གྱི་གྲི་གུ་ཞིག་ཕྱུང་སྟེ༔ ཁྱོད་ལ་དེ་འདྲ་
བ་ཡོད་ན༔ ང་ལ་འདི་འདྲ་བ་ཡོད་ཟེར་ནས༔ མོ་རང་གི་བྲང་ཁ་ཕྱེས་ཏེ་བསྟན་པས༔
ཁོག་སྟོད་ལ་ཞི་བའི་ལྷ་བཞི་བཅུ་རྩ་གཉིས༔ ཁོག་སྨད་ལ་ཁྲོ་བོའི་ལྷ་ཁྲག་འཐུང་ལྔ་
བཅུ་རྩ་བརྒྱད་དེ༔ ཞི་ཁྲོའི་ལྷ་བརྒྱ་བཀྲ་ལམ་གྱིས་བསྟན་པས༔ དེ་ཉིད་དགེ་སློང་མ་
རང་ཡིན་སྙམ་ནས ཕྱག་འཚལ་བསྐོར་བ་བྱས་པས༔ ང་ནི་གཡོག་མོ་ཡིན༔ ནང་དུ་
འདོང་ཟེར་ནས་ནང་དུ་ཕྱིན་པ་དང༔ དགེ་སློང་མ་ཞིག་གིས་གདན་ལ་ཉེ་བའི་དཔའ་
བོའི་སྐུར་བསྟེན་རུས་པའི་རྒྱན་གསོལ་ཕྱག་ན་ཀ་པཱ་ལ་དང་ཅང་ཏེའུ་བསྣམས་ཏེ༔
དམན་མོ་སུམ་ཅུ་རྩ་གསུམ་གྱིས་བསྐོར་ནས་ཚོགས་ཀྱི་འཁོར་ལོ་བསྐོར་བ་དང་མཇལ་
ཏེ༔ མཎྜལ་ཕུལ་ཕྱག་འཚལ་བསྐོར་བ་བྱས་ནས༔ ཕྱི་ནང་གསང་གསུམ་གྱི་དབང་ཞུས་
པས༔ ཤཱཀྱ་སེང་གེ་ཡི་གེ་ཧཱུྃ་ཞིག་ཏུ་བྱས་ནས་ཞལ་དུ་མིད་དེ༔ ཁོག་པའི་ནང་དུ་ལུས་
ཀྱི་དཀྱིལ་འཁོར་དུ་དབང་བསྐུར༔
དེ་ནས་གསང་བའི་པད་མོར་བཏོན་ནས་ལུས་ངག་ཡིད་གསུམ་གྱི་སྒྲིབ་པ་དག་
པར་བྱས་ཏེ༔ ཕྱི་ལྟར་སངས་རྒྱས་སྣང་བ་མཐའ་ཡས་སུ་དབང་བསྐུར་ཏེ ཚེ་ཡི་རིག་
འཛིན་ཐོབ་པར་བྱིན་གྱིས་བརླབས༔ ནང་ལྟར་འཕགས་པ་སྤྱན་རས་གཟིགས་སུ་དབང་
བསྐུར་ཏེ༔ ཕྱག་རྒྱ་ཆེན་པོའི་རིག་འཛིན་ཐོབ་པར་བྱིན་གྱིས་བརླབས༔ གསང་བ་དཔལ་
རྟ་མགྲིན་དུ་དབང་བསྐུར་ཏེ༔ མ་མོ་མཁའ་འགྲོ་འཇིག་རྟེན་གྱི་ལྷ་འདྲེ་དྲེགས་པ་ཅན་
ཐམས་ཅད་དབང་དུ་འདུས་པར་བྱིན་གྱིས་བརླབས་ཏེ༔ གསང་བའི་མཚན་ཡང་བློ་
ལྡན་མཆོག་སྲེད་དུ་བཏགས་སོ༔
དེ་ནས་བློ་ལྡན་མཆོག་སྲེད་དེ༔ སླར་འཇམ་དཔལ་བཤེས་གཉེན་གྱི་སྤྱན་སྔར་
བྱོན་ཏེ༔ འཇམ་དཔལ་གྱི་ཕྱི་ནང་གི་ཆོས་ཐམས་ཅད་གསན༔ འཇམ་དཔལ་གྱི་ཞལ་
T
29



ལོ་པཎ་གྱི་རྣམ་ཐར་ཕྱོགས་བསྒྲིགས།
མཐོང༔ སློབ་དཔོན་ཧཱུྃ་ཀཱ་རའི་སྤྱན་སྔར་བྱོན་ཏེ༔ ཡང་དག་གི་ཆོས་ཐམས་ཅད་གསན
སློབ་དཔོན་ཆེན་པོ་པྲ་ཧ་སྟི་ལ་རྡོ་རྗེ་ཕུར་པའི་ཆོས་ཐམས་ཅད་གསན༔ ཕུར་པའི་ལྷ་
ཚོགས་ཀྱི་ཞལ་མཐོང སློབ་དཔོན་ཆེན་པོ་ནཱ་གཱ་རྫུ་ནའི་སྤྱན་སྔར་བྱོན་ནས རྒྱུ་མཚན་
ཉིད་ཀྱི་ཆོས་ཐམས་ཅད་དང༔ པདྨ་གསུང་གི་ཆོས་ཐམས་ཅད་གསན༔ སློབ་དཔོན་
ཆེན་པོ་བུདྡྷ་གུ་ཧྱའི་སྤྱན་སྔར་བྱོན་ནས༔ ཞི་ཁྲོ་སྒྱུ་འཕྲུལ་གྱི་ཆོས་ཐམས་ཅད་གསན
སློབ་དཔོན་ཆེན་པོ་མ་ཧཱ་བཛྲ་གྱི་སྤྱན་སྔར་བྱོན་ནས༔ བདུད་རྩི་ཡོན་ཏན་གྱི་ཆོས་
ཐམས་ཅད་གསན་ནོ༔
སློབ་དཔོན་ཆེན་པོ་དྷ་ན་སཾསྐྲྀ་ཏའི་སྤྱན་སྔར་བྱོན་ནས༔ སྲིད་པ་མ་མོའི་ཆོས་
ཐམས་ཅད་གསན༔ སློབ་དཔོན་ཆེན་པོ་རལྦུ་གུ་རྒྱ་དེ་ཝ་ཙནྡྲའི་སྤྱན་སྔར་བྱོན་ནས
འཇིག་རྟེན་མཆོད་བསྟོད་ཀྱི་ཆོས་ཐམས་ཅད་གསན༔ སློབ་དཔོན་ཆེན་པོ་ཤཱནྟཾ་གནྡྷའི་
སྤྱན་སྔར་བྱོན་ནས༔ དམོད་པ་དྲག་སྔགས་ཀྱི་ཆོས་ཐམས་ཅད་དང༔ བསྟན་པ་སྲུང་
བའི་ངན་སྔགས་དང་དྲག་སྔགས་ཐམས་ཅད་གསན༔ སློབ་དཔོན་ཆེན་པོ་ཤྲཱི་སི་ཧའི་
སྤྱན་སྔར་བྱོན་ནས བཀའ་རྫོགས་པ་ཆེན་པོའི་ཆོས་ཐམས་ཅད་གསན༔ དེ་ཡང་ཆོས་
ཐམས་ཅད་ཚར་རེ་རེས་ཤེས་ཏེ༔ མ་བསྒྲུབས་པར་ལྷ་རྣམས་ཀྱིས་ཞལ་གཟིགས་པར་
གྱུར་ཏོ༔ མཚན་ཡང་བློ་ལྡན་མཆོག་སྲེད་དུ་གྲགས་སོ༔ སློབ་དཔོན་པདྨའི་སྐྱེས་རབས་
དྲི་མ་མེད་པ་ལས༔ བླ་མ་བསྟེན་ཅིང་ཆོས་ཞུས་པ་ལ་བློ་སྦྱོང་བའི་ཚུལ་བསྟན་པའི་ལེའུ་
སྟེ་གསུམ་པའོ༔ ༔
30



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
བཞི་པ། རྫུ་འཕྲུལ་གྱིས་འགྲོ་བ་འདུལ་ཞིང། མུ་སྟེགས་པ་བཏུལ་ནས་
སངས་རྒྱས་ཀྱི་བསྟན་པ་ལ་བཀའ་དྲིན་ཆེ་བ།
དེ་ནས་བློ་ལྡན་མཆོག་སྲེད་ཀྱི་ཐུགས་དགོངས་ལ༔ ད་ངས་གསང་སྔགས་ཀྱི་སྒོ་
ནས་སྐྱེ་ཤི་མེད་པ་ཚེ་ཡི་རིག་འཛིན་ཞིག་བསྒྲུབ་ལ༔ རྒྱ་གར་དང་ཨུ་རྒྱན་གྱི་ཡུལ་གྱི་
འགྲོ་བ་ཐམས་ཅད་ཆོས་ལ་བཙུད་དགོས་སྙམ་པའི་ཐུགས་དགོངས་སྐྱེས་སོ༔ དེ་ཡང་
གསང་སྔགས་ཀྱི་སྒྲུབ་པ་བྱེད་པ་ལ༔ མཚན་ལྡན་གྱི་རིག་མ་ཞིག་དགོས་པས༔ ཟ་ཧོར་
གྱི་ཡུལ་དུ་བྱོན་ནས༔ ཟ་ཧོར་གྱི་རྒྱལ་པོ་གཙུག་ལག་འཛིན་བྱ་བའི་བུ་མོ་མེ་ཏོག་མནྡཱ་
ར་བ་ཞེས་བྱ་བ༔ ལོ་བཅུ་དྲུག་ལོན་པའི་གནད་ཆེན་མ༔ མཚན་དང་ལྡན་པ་ཞིག་ཡོད་
པ་དེ་དབང་དུ་བསྡུས་ཏེ༔ སྒྲུབ་རྟེན་གྱི་ཕྱག་རྒྱ་མོར་ཁྲིད་ནས༔ འཕགས་པ་སྤྱན་རས་
གཟིགས་ཀྱི་ཕོ་བྲང་རི་བོ་ཏ་ལའི་ལྷོ་ཕྱོགས བྲག་ཕུག་མཱ་ར་ཏི་ཀ་ཞེས་བྱ་བ༔ ཁ་ལྷོར་
ལྟ་བ༔ དུས་གསུམ་དུ་མེ་ཏོག་གི་ཆར་འབེབས་པ༔ འཇའ་ཚོན་གྱི་གུར་འཐིབས་པ
སྤོས་ཀྱི་ངད་ལྡང་བ༔ ཙན་དན་གྱི་ཚལ་ཡོད་པ རིགས་གསུམ་མགོན་པོས་བྱིན་གྱིས་
བརླབས་པའི་གནས་དེར་བྱོན་ནས༔ མགོན་པོ་ཚེ་དཔག་མེད་ཀྱི་དཀྱིལ་འཁོར་ཞལ་
ཕྱེས་ཏེ་ཚེ་ཡི་རིག་འཛིན་བསྒྲུབས་པས༔ ཟླ་བ་གསུམ་ནས་སངས་རྒྱས་སྣང་བ་མཐའ་
ཡས་ཚེ་དཔག་མེད་ཀྱིས་ཞལ་གཟིགས༔ འཆི་མེད་ཚེ་ཡི་བུམ་པ་བདུད་རྩིས་བཀང་བ་
ཡབ་ཡུམ་གྱི་སྤྱི་བོར་བཞག༔ ཞལ་དུ་བླུགས་པས་སྐུ་སྐྱེ་ཤི་མེད་པ་རྡོ་རྗེའི་ལུས་སུ་གྱུར་
ཏོ ཡབ་དཔའ་བོ་རྟ་མགྲིན་དུ་བྱིན་གྱིས་བརླབས༔ ཡུམ་རྡོ་རྗེ་ཕག་མོར་བྱིན་གྱིས་
བརླབས༔ རིག་འཛིན་ཚེའི་དངོས་གྲུབ་གྲུབ་པར་གྱུར་ཏོ
31



ལོ་པཎ་གྱི་རྣམ་ཐར་ཕྱོགས་བསྒྲིགས།
དེ་ནས་ཟ་ཧོར་ཡུལ་གྱི་མི་རྣམས་ཆོས་ལ་གཟུད་པའི་ཕྱིར༔ ཡབ་ཡུམ་གཉིས་ཀྱིས་
གྲོང་ཁྱེར་དུ་བསོད་སྙོམས་ལ་བྱོན་པས ཡུལ་མི་རྣམས་ཀྱིས་ཕྲག་དོག་བྱས་ཏེ༔ མཐའ་
ཡི་བརྗེ་འཁྱམས་པོ་ཞིག་གིས༔ སྔོན་ལ་ངེད་ཀྱི་མི་ཐམས་ཅད་བསད༔ བུད་མེད་ལ་
སྤྱོད་པ་བྱས༔ དེ་ནས་རྒྱལ་པོའི་བུ་མོ་ཁྲིད་ནས་རྒྱལ་རིགས་བསླད ད་རུང་འདི་ཡིས་
གནོད་པ་སྐྱེལ་བས་བཀྱོན་དབབ་དགོས་ཟེར༔ སྡིག་པ་སྤྱི་ཁུར་བྱས་ནས་མེ་ལ་བསྲེག་
དགོས་ཟེར་ནས༔ ཙན་དན་ཁུར་རེ་དང་ཏིལ་མར་བྲེ་རེ་བསྡུས་ནས་གྲོང་ཁྱེར་གྱི་དཀྱིལ་
དུ་བསྲེགས་པས གཞན་བསྲེགས་པ་ཞག་གསུམ་ནས་དུད་པ་ཆད་པ་ཡིན་པ་ལ༔ དེ་
ཞག་དགུར་ཡང་དུད་པ་མ་ཆད་པས་བལྟས་ཙམ་ན༔ མེ་ལྕེ་ཕྱིར་འབར་ནས༔ རྒྱལ་
པོའི་ཕོ་བྲང་ཐམས་ཅད་ཚིག ཏིལ་མར་རྒྱ་མཚོར་གྱུར་ནས ནང་ཐམས་ཅད་པདྨར་
ཆགས་ཏེ དབུས་སུ་པདྨའི་སྡོང་པོ་ཞིག་གི་ཁ་ལ༔ ཡབ་ཡུམ་གཉིས་སྐུ་གྲང་གྲང་བསིལ་
བསིལ་ལྟར་བཞུགས་པས༔ རྒྱལ་བློན་རྣམས་ཡ་མཚན་སྐྱེས་ནས༔ བསྟོད་པ་ནི༔
ཧཱུྃ༔ སྐུ་ནི་མི་འགྱུར་རྡོ་རྗེ་ལྟ་བུའི་སྐུ༔ གསུང་ནི་མི་འགྱུར་ཚངས་པ་ལྟ་བུའི་
གསུང༔ ཐུགས་ནི་མི་འགྱུར་ནམ་མཁའ་ལྟ་བུའི་ཐུགས སྐུ་གསུང་ཐུགས་ནི་འཆི་མེད་
རྡོ་རྗེའི་སྐུ༔ མཚོ་སྐྱེས་རྡོ་རྗེ་ཁྱོད་ལ་ཕྱག་འཚལ་བསྟོད༔ བདག་ཅག་མ་རིག་ནོངས་
པས་བཟོད་པར་གསོལ༔ བདག་ཅག་ཡུལ་ཁམས་བདེ་ལ་འགོད་དུ་གསོལ༔ ཅེས་གསོལ་
བ་བཏབ་པས༔ གྲོང་ཁྱེར་གྱི་མེ་ཞི་སྟེ་སྔར་ལས་མཛེས་ཤིང་ཉམས་དགའ་བར་གྱུར་
ཏོ མཚན་ཡང་པདྨ་འབྱུང་གནས་དང་པདྨ་སཾ་བྷར་བཏགས་སོ༔ དེ་ནས་ཟ་ཧོར་ཡུལ་
ཁམས་ཐམས་ཅད་ཆོས་ལ་བཙུད་ནས༔ ཐམས་ཅད་ཕྱིར་མི་ལྡོག་པའི་ས་ཐོབ་པར་གྱུར་
ཏོ
དེ་ནས་སློབ་དཔོན་གྱི་ཐུགས་དགོངས་ལ༔ ད་ནི་ཨུ་རྒྱན་གྱི་ཡུལ་ཁམས་ཐམས་
32



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
ཅད་ཆོས་ལ་བཙུད་དགོས་སྙམ་ནས ཡབ་ཡུམ་གཉིས་ཨུ་རྒྱན་གྱི་ཡུལ་དུ་བསོད་སྙོམས་
ལ་བྱོན་པས༔ ཡུལ་མི་རྣམས་ཀྱིས་ངོ་ཤེས་ཏེ༔ འདིས་སྔོན་ཡང་ངེད་ཀྱི་བློན་པོའི་བུ་
བསད༔ རྒྱལ་ཁྲིམས་ལ་གནོད་པ་བསྐྱལ༔ ད་རུང་གནོད་པ་སྐྱེལ་བས་ཆད་པ་གཅོད་
དགོས་ཟེར་ནས༔ སྔར་གྱི་བུ་བསད་པའི་བློན་པོ་ལ་སོགས་པ་རྣམས་ཀྱིས༔ སྡིག་པ་སྤྱི་
ཁུར་བྱས་ནས༔ ཙན་དན་ཁུ་རུ་རེ་དང་ཏིལ་མར་བྲེ་རེ་བསྡུས་ནས་བསྲེགས་པས༔ སྔོན་
ཆད་བསྲེགས་པ་ཞག་བདུན་ནས་དུ་བ་ཆད་པ་ལ༔ ཞག་ཉི་ཤུ་རྩ་གཅིག་བར་དུ་དུ་བ་
མ་ཆད་ནས༔ རྒྱལ་པོས་བློན་པོ་ལ་ལྟོས་ཤིག་གསུངས་པས༔ སུས་བལྟ་བར་མ་ནུས་ནས
སྔར་གྱི་ཡབ་རྒྱལ་པོ་ཉིད་ཐུགས་མ་ཆེས་ནས༔ གལ་ཏེ་སྤྲུལ་པའི་སྐུ་ཞིག་ཡིན་ན་མི་ཚིག་
སྙམ་ནས འཁོར་དང་བཅས་པ་ལྟར་ཕྱིན་པས༔ ཏིལ་མར་ཞིང་དོར་གཅིག་ཙམ་མཚོར་
འཁྱིལ་བའི་ནང་དབུས་ན༔ སོལ་བའི་གུར་ཆེན་པོ་ཞིག་གི་ནང་ན༔ པདྨའི་སྡོང་པོ་ཞིག་
གི་སྟེང་ན་ཡབ་ཡུམ་གཉིས་སྐུ་གྲང་གྲང་བསིལ་བསིལ་ཟིལ་པ་ཕྲོམ་མེར་བཞུགས་པ་ལ
སྔར་གྱི་འགྲོ་བ་རྣམས་ཐུགས་རྗེས་བསྒྲལ་བའི་ཕྱིར༔ ཐོད་པའི་ཕྲེང་བས་བརྒྱན་ནས་
བཞུགས་པས ཡབ་རྒྱལ་པོ་ལ་སོགས་པ་ངོ་མཚར་སྐྱེས་ཏེ ཕྱག་དང་བསྐོར་བ་བྱས་ནས་
བསྟོད་པ
དངོས་གྲུབ་མཆོག་བརྙེས་ཡ་མཚན་ཆེ་བའི་སྐུ༔ སྐྱེ་ཤི་གཉིས་སྤངས་པདྨའི་ནང་
ནས་འཁྲུངས༔ འཁོར་བ་ཐུགས་རྗེས་བསྒྲལ་ཕྱིར་ཐོད་ཕྲེང་སྐུ་ལ་གསོལ༔ མཚོ་སྐྱེས་
རྡོ་རྗེའི་སྐུ་ལ་ཕྱག་འཚལ་བསྟོད༔ ཅེས་རྒྱལ་པོས་ཞབས་སྤྱི་བོར་བླངས་ནས༔ བླ་ཡི་
མཆོད་གནས་སུ་ཞུས་པས༔ སློབ་དཔོན་གྱི་ཞལ་ནས༔ ཁམས་གསུམ་འཁོར་བར་སྐྱེས་
པ་སྡུག་བསྔལ་བཙོན་དོང་ཡིན༔ ཆོས་སྐྱོང་རྒྱལ་པོར་སྐྱེས་ཀྱང་འདུ་འཛི་གཡེང་བའི་
གནས༔ རང་སེམས་སྐྱེ་མེད་ཆོས་སྐུར་མ་ཤེས་ན༔ འཁོར་བའི་སྐྱེ་གནས་མི་ཆོད་རྒྱུན་
33



ལོ་པཎ་གྱི་རྣམ་ཐར་ཕྱོགས་བསྒྲིགས།
པར་འཁོརཿ རྒྱལ་པོ་ཆེན་པོ་སྟོང་ཉིད་གསལ་སྟོང་ལྟོས༔ ཕྱི་མར་རྫོགས་པའི་སངས་
རྒྱས་ཐོབ་པར་འགྱུར༔ ཞེས་གསུངས་པས༔ རྒྱལ་པོས་དུས་དེ་ཉིད་དུ་རང་སེམས་ཆོས་
སྐུར་རྟོགས་ཏེ༔ རྟོགས་གྲོལ་གཉིས་དུས་གཅིག་ཏུ་གྱུར་ནས༔ ཡབ་རྒྱལ་པོ་འཁོར་དང་
བཅས་པ༔ སྐྱེ་བ་མེད་པའི་ཆོས་ལ་བཟོད་པ་ཐོབ་བོ༔
རྒྱལ་པོས་བསྟོད་པ༔ ཧཱུྃ༔ དངོས་གྲུབ་མཆོག་བརྙེས་ཡ་མཚན་ཆེ་བའི་སྐུ༔ རྟོགས་
པ་བླ་མེད་མཆོག་ཏུ་གྱུར་པ་ཡིས༔ དེ་བཞིན་གཤེགས་པའི་མན་ངག་གསང་ཆེན་རྣམས
ཀློང་ནས་གྲོལ་མཛད་ཁྱོད་ལ་ཕྱག་འཚལ་བསྟོད༔ ཅེས་བསྟོད་ནས༔ ཐོད་ཕྲེང་སྐུ་ལ་
གསོལ་བས་པདྨ་ཐོད་ཕྲེང་རྩལ་དུ་བཏགས་སོ༔ རྒྱལ་པོའི་སྲས་མཛད་པས་པདྨའི་རྒྱལ་
པོར་བཏགས་སོ༔
དེ་ནས་ཡབ་རྒྱལ་པོའི་བླ་མཆོད་ལོ་བཅུ་གསུམ་མཛད་ནས༔ ཨུ་རྒྱན་ཡུལ་གྱི་
རྒྱལ་ཁམས་ཐམས་ཅད་ཆོས་ལ་བཀོད་དོ༔ ཡབ་རྒྱལ་པོ་ཨིནྡྲ་བོདྷི་བཙུན་མོ་འཁོར་
དང་བཅས་པ་དང ཚོང་པ་ལྔ་བརྒྱ་དང་བཅས་པ་ཕྱག་རྒྱ་ཆེན་པོ་མཆོག་གི་རིག་
འཛིན་ཐོབ་བོ༔ དེ་ནས་སློབ་དཔོན་ཛ་ལནྡྷ་རའི་དུར་ཁྲོད་དུ་སྤྱོད་པ་ལ་གཤེགས་པའི་
ཚེ༔ མུ་སྟེགས་ཀྱི་སྟོན་པ་མཐུ་བོ་ཆེ་མི་བཞི་བྱ་བ་བྱུང་སྟེ༔ རེ་རེ་ལ་འཁོར་ལྔ་བརྒྱ་རེ་
དང་བཅས་ནས༔ རྡོ་རྗེ་གདན་གྱི་ཕྱོགས་བཞི་ནས་རྩོད་པ་བྱས་ཏེ༔ ངེད་ཕྱི་པ་རྒྱལ་ན་
ཁྱོད་ངེད་ཀྱི་བསྟན་པ་ལ་ཞུགས་ཤིག ཁྱེད་ནང་པ་རྒྱལ་ན་ངེད་ཁྱེད་ནང་པའི་བསྟན་
པ་ལ་འཇུག་གོ༔ ཅེས（ཞེས）སྨྲས་པས༔ རྡོ་རྗེ་གདན་གྱི་སྒོ་སྲུང་པཎྜི་ཏ་བཞི་
སོགས་པའི་པཎྜི་ཏ་ཐམས་ཅད་ཀྱིས་རྩོད་པ་ཐུབ་ཀྱང་ནུས་པ་མི་ཐུབ་སྙམ་ནས་སུས་
ཀྱང་སྨྲ་བར་མ་ནུས་སོ༔
དེ་ནས་རྡོ་རྗེ་གདན་གྱི་པཎྜི་ཏ་རྣམས་རྒྱལ་པོའི་ཕོ་བྲང་དུ་བཀའ་བགྲོས་པའི་
34



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
ཚེ༔ བུད་མེད་སྔོན་མོ་ཕྱག་ན་ཆག་ཤིང་བཟུང་བ་ཞིག་བྱུང་ནས༔ ཁྱེད་རྣམས་ཀྱིས་མུ་
སྟེགས་ཀྱི་རྒོལ་བ་མི་ཐུབ༔ ངའི་མིང་པོ་ཡིན་ན་ཐུབ་ཟེར་རོ༔ ཁྱོད་ཀྱི་མིང་པོ་གང་
ཡིན༔ གནས་གང་ན་ཡོད་དྲིས་པས༔ ངའི་མིང་པོ་པདྨ་བཛྲ་བྱ་བ་ཡིན༔ ཛ་ལནྡྷ
རའི་དུར་ཁྲོད་ན་སྤྱོད་པ་བྱེད་ཅིང་ཡོད་ཟེར་རོ
འོ་ན་ཇི་ལྟར་བྱས་ན་དྲང་བྱས་པས མོ་ན་རེ བང་ཆེན་པ་བཏང་བས་མི་ཁུག་
པས༔ ཁྱེད་རྣམས་བྱང་ཆུབ་ཆེན་པོའི་གཙུག་ལག་ཁང་དུ་འདུས་ལ༔ མཆོད་པ་ཆེན་
པོ་ཤོམས་ལ་གསོལ་བ་ཐོབ་ཅིག་དང༔ངེད་སྤྱན་འདྲེན་དུ་འགྲོ་བ་ཡིན་ཟེར་ནས༔ བུད་
མེད་དེ་མེད་པར་གྱུར་ཏོ༔ དེ་ནས་པཎྜི་ཏ་རྣམས་ཀྱིས་གཙུག་ལག་ཁང་དུ་འདུས་ནས
མོས་ཇི་ལྟར་ཟེར་བ་ལྟར༔ མཆོད་པ་བཤམས་ནས་གསོལ་བ་འདི་སྐད་ཅེས་བཏབ་བོ༔
དུས་གསུམ་སངས་རྒྱས་འབྱོན་གནས་རྡོ་རྗེའི་གདན་དྲུང་འདིར༔ མུ་སྟེགས་བདུད་
ཀྱི་དམག་ཚོགས་རྒོལ་བར་བྱུང༔ གཡུལ་ངོ་ཟློག་པར་ནུས་པའི་སྐྱོབ་མ་མཆིས སྐྱེས་
མཆོག་མི་ཡི་སེངྒེ་ཁྱོད་ཀྱིས་སྐྱོབས༔ ཅེས（ཞེས）གསོལ་བ་བཏབ་པས༔ སྐྱ་རེངས་
དང་པོ་ཤར་བ་ན་ལྗོན་ཤིང་ལ་བྱ་བབ་པ་ལྟར་རྡོ་རྗེ་གདན་གྱི་ཕོ་བྲང་དུ་བྱོན་ནོ
དེ་ནས་སློབ་དཔོན་གྱིས་བདུད་ལས་རྣམ་པར་རྒྱལ་བའི་ཏིང་ངེ་འཛིན་ལ་
བཞུགས༔ ཕྱག་གིས་གཎྜི་བརྡུངས་པས༔ ཕྱོགས་བཞིའི་མུ་སྟེགས་ཀྱི་སྒྲ་མཁན་རྣམས་
ཀྱིས༔ ད་ནངས་སྔར་དང་མི་འདྲ་བའི་སྒྲ་མི་སྙན་པ་ཞིག་གྲགས་ཞེས་ཟེར་བས༔ ཇི་
སྐད་ཟེར་དྲིས་པས༔ ཤར་ཕྱོགས་ཀྱི་སྒྲ་མཁན་རྣམས་ན་རེ བྱམས་པ་བྱང་ཆུབ་སེམས་
ཀྱི་རྔ་ཆེན་འདི་བརྡུངས་པས༔ མུ་སྟེགས་ཝ་དང་འདྲ་བའི་ཀླད་པ་འགེམས༔ ཞེས་
ཟེར་རོ༔ ལྷོ་ཕྱོགས་ཀྱི་སྒྲ་མཁན་རྣམས་ན་རེ སྙིང་རྗེ་བྱང་ཆུབ་སེམས་ཀྱི་རྔ་ཆེན་འདི་
བརྡུངས་པས༔ ལོག་འདྲེན་བདུད་ཀྱི་དམག་ཚོགས་དབང་དུ་འདུས ཞེས་ཟེར་རོ༔ ནུབ་
35



ལོ་པཎ་གྱི་རྣམ་ཐར་ཕྱོགས་བསྒྲིགས།
ཕྱོགས་ཀྱི་སྒྲ་མཁན་རྣམས་ན་རེ༔ དགའ་བ་བྱང་ཆུབ་སེམས་ཀྱི་རྔ་ཆེན་འདི་བརྡུངས་
པས མ་རུངས་རྒོལ་བའི་ཚོགས་རྣམས་ཚར་བཅད་དོ༔ ཞེས་ཟེར་རོ༔ བྱང་ཕྱོགས་ཀྱི་
སྒྲ་མཁན་རྣམས་ན་རེ བཏང་སྙོམས་བྱང་ཆུབ་སེམས་ཀྱི་རྔ་ཆེན་འདི་བརྡུངས་པས
ནག་པོའི་ཚོགས་རྣམས་མ་ལུས་རྡུལ་དུ་རློག ཅེས་ཟེར་རོ
དེ་ནས་ཉི་མ་ཤར་བ་དང་ཕྱི་ནང་གི་རྩོད་པ་བྱེད་པ་ལ༔ སློབ་དཔོན་སྐུ་ངོ་བོ་
ཉིད་རྡོ་རྗེའི་གདན་གྱི་ཕོ་བྲང་དུ་བཞུགས་པ་ལ༔ བདུད་ལས་རྣམ་པར་རྒྱལ་བའི་ཏིང་
ངེ་འཛིན་ལ་སྙོམས་པར་ཞུགས་ཤིང༔ ཕྱོགས་བཞི་ནས་སྐུ་ཡི་བཀོད་པ་རྣམ་པ་བཞི་
མཛད་དེ༔ འཁོར་པཎྜི་ཏ་ལྔ་བརྒྱ་དང་བཅས་པས་རྩོད་པ་བྱས་པས༔ ནང་པ་རྒྱལ་ནས་
མུ་སྟེགས་ཀྱི་སྟོན་པ་བཞི་རྫུ་འཕྲུལ་དང་ལྡན་པའི་འཁོར་འགའ་ཞིག་དང་བཅས་ཏེ་
ནམ་མཁའ་ལ་འཕུར་བས༔ སློབ་དཔོན་གྱིས་སྡིགས་མཛུབ་ནམ་མཁའ་ལ་གཏད་དེ༔ ༔
བར་སྣང་ལ་མེའི་འཁོར་ལོ་བསྐོར་བས་མུ་སྟེགས་ཀྱི་སྟོན་པ་བཞི་རང་རང་གི་ཕོ་བྲང་
དུ་བྲོས་སོ༔ འཁོར་རྣམས་ནི་ནང་པའི་བསྟན་པ་ལ་བཙུད་དོ༔
དེ་ནས་མུ་སྟེགས་ཀྱི་སྟོན་པ་བཞི་ན་རེ སྒྲ་ཚད་དང་རྫུ་འཕྲུལ་ཁྱོད་ཆེ་ཡང་རུང་
བ་ལ༔ ད་ཞག་བདུན་ནས་འཆི་བའི་དུས་བྱའོ་ཟེར་ནས༔ མུ་སྟེགས་པ་རྣམས་ངན་
སྔགས་ལ་ཞུགས་སོ༔ སློབ་དཔོན་གྱིས་མཁའ་འགྲོ་མ་ལ་ཚོགས་ཀྱི་འཁོར་ལོ་བཏང་ནས་
གསོལ་བ་བཏབ་པས ཐོ་རངས་མཁའ་འགྲོ་མ་བདུད་འདུལ་མས༔ བསེའི་སྒྲོམ་བུ་ལ་
ལྕགས་ཀྱི་ཐ་རམ་བཏབ་པ་ཞིག་ཕྱག་ཏུ་ཕུལ་ནས༔ བདུད་དང་མུ་སྟེགས་པ་ཐམས་
ཅད་ཐུལ་ཅིག་པར་ལུང་བསྟན་པ་དང བསེ་སྒྲོམ་གྱི་ནང་དུ་སྲོག་སེར་ཐོག་དང་
བཅས་པའི་མཁའ་འགྲོ་མའི་ངན་སྔགས་བྱུང་ནས༔ སློབ་དཔོན་གྱིས་མུ་སྟེགས་ཀྱི་གྲོང་
ཁྱེར་ལ་གནམ་ལྕགས་ཀྱི་ཐོག་ཕབ་སྟེ གྲོང་ཁྱེར་ཐམས་ཅད་མེས་བསྲེགས་ཏེ་བརླགས་
36



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
པར་བྱས་ནས༔ སངས་རྒྱས་ཀྱི་བསྟན་པ་འདི་ལ་བཀའ་དྲིན་ཆེ་བར་གྱུར་ཏེ༔ རྡོ་རྗེ་
གདན་གྱི་པཎྜི་ཏ་རྣམས་ཀྱིས་གཙུག་གི་ནོར་བུ་ལྟར་བླངས་ནས༔ མཚན་ཡང་སེངྒེ་སྒྲ་
སྒྲོག་ཏུ་བཏགས་སོ༔ སློབ་དཔོན་པདྨའི་སྐྱེས་རབས་དྲི་མ་མེད་པ་ལས༔ རྫུ་འཕྲུལ་གྱིས་
འགྲོ་བ་འདུལ་ཞིང༔ མུ་སྟེགས་པ་བཏུལ་ནས་སངས་རྒྱས་ཀྱི་བསྟན་པ་ལ་བཀའ་དྲིན་
ཆེ་བའི་ལོ་རྒྱུས་ཀྱི་ལེའུ་སྟེ་བཞི་པའོ༔ ༔
ལྔ་པ། ཡང་ཕུར་གཉིས་ཀྱི་སྒོ་ནས་ཕྱག་རྒྱ་ཆེན་པོའི་
རིག་འཛིན་བསྒྲུབས་པ།
དེ་ནས་སློབ་དཔོན་གྱི་ཐུགས་དགོངས་ལ༔ ཡོ་ག་ཚེའི་རིག་འཛིན་ནི་ཐོབ༔ ད་
ཕྱག་རྒྱ་ཆེན་པོ་མཆོག་གི་རིག་འཛིན་ཞིག་བསྒྲུབ་པར་དགོངས་ནས༔ རྒྱ་གར་ཡུལ་གྱི་
ཚུ་རོལ བལ་པོའི་ཡུལ་གྱི་ཕ་རོལ༔ ཡང་ལེ་ཤོད་ཀྱི་བྲག་ཕུག་ཅེས་བྱ་བ་ན༔ མེ་ཏོག་
དགུན་ཡང་མི་སྐམ་པ་བཀྲ་ཤིས་ལ་བྱིན་རླབས་ཆེ་བའི་གནས་དེར་བྱོན་ནས༔ བལ་
པོའི་རྒྱལ་པོ་དགེ་འཛིན་ཞེས་བྱ་བའི་བུ་མོ་ཤཱཀྱ་དེ་བ་ཞེས་བྱ་བ་སྒྲུབ་རྟེན་གྱི་ཕྱག་རྒྱ་
མོར་ཁྲིད་ནས
དང་པོ་ལ་དཔལ་ཡང་དག་གྲུབ་པ་མར་མེ་དགུ་པའི་དཀྱིལ་འཁོར་ཞལ་ཕྱེས་
ནས་སྒྲུབ་པ་མཛད་པས་བར་ཆད་རྣམ་པ་གསུམ་བྱུང་སྟེ ཀླུ་གྱོང་པོ་དང་གནོད་སྦྱིན་
རྒོད་མ་ཁ་དང༔ བར་སྣང་ཁམས་ཀྱི་གློག་མ་སྤྲིན་གསུམ་གྱིས་བར་ཆད་བྱས་ཏེ༔ ལོ་
གསུམ་དུ་གནམ་ལ་ཁ་ཆར་ཐིགས་པ་གཅིག་ཀྱང་མེད༔ ས་ལ་རྩི་ཐོག་ཀྱང་མ་
མ་སྐྱེས་པས༔
རྒྱ་གར་བལ་བོད་གསུམ་དུ་མུ་གེ་དང་མི་ནད་ཕྱུགས་ནད་ཐམས་ཅད་སྤྲིན་བཞིན་དུ་
37



ལོ་པཎ་གྱི་རྣམ་ཐར་ཕྱོགས་བསྒྲིགས།
འདུས་ཏེ༔ མི་ཕྱུགས་མང་པོ་ཤི་བས༔ སློབ་དཔོན་གྱི་ཐུགས་དགོངས་ལ༔ འདི་ཅིས་ཀྱང་
མ་ལན་ཏེ༔ བདག་གིས་ཕྱག་རྒྱ་ཆེན་པོའི་དངོས་གྲུབ་སྒྲུབ་པ་ལ༔ མི་མ་ཡིན་པ་འདི་
རྣམས་ཀྱིས་བར་ཆད་བྱས་པ་ཡིན་དགོངས་ནས༔ ཐུགས་ཀྱི་སློབ་མ་བལ་པོ་ཇི་ལ་ཇི་ས་
དང༔ ཀུན་ལ་ཀུན་ས་གཉིས་ལ་གསེར་ཕྱེ་བྲེ་གང་སྤྱན་གཟིགས་སུ་བསྐུར་ནས༔ རྒྱ་གར་
དུ་སྔོན་གྱི་སློབ་དཔོན་རྣམས་ལ་བསྲིང་པ༔ བདག་གིས་ཕྱག་རྒྱ་ཆེན་པོའི་དངོས་གྲུབ་
སྒྲུབ་པ་ལ༔ བར་ཆད་རྣམ་པ་གསུམ་བྱུང་བས༔ བར་ཆད་སེལ་བའི་ཆོས་ཤིག་ཞུ
ཞེས་བཏང་བས༔ རྒྱ་གར་གྱི་པཎྜི་ཏ་རྣམས་ན་རེ སློབ་དཔོན་པྲ་ཧསྟི་ལ༔ བར་
ཆད་འདུལ་བའི་གཉེན་པོར༔ རྡོ་རྗེ་ཕུར་པའི་ཆོས་ཞུས་ཤིག་གསུངས་ནས༔ སློབ་
དཔོན་པྲ་ཧསྟེ་ལ་ཞུས་པས༔ ཕུར་པ་བིཏོཏྟ་མ་འབུམ་སྡེའི་ནང་ནས༔ དགྲ་བགེགས་
འདུལ་བའི་འཕྲིན་ལས་མི་ཁུར་གཉིས་བརྫངས་པས ཡང་ལེ་ཤོད་ཀྱི་བྲག་ཕུག་ཏུ་སླེབ་
པ་ཙམ་གྱིས༔ དམ་སྲི་གསུམ་ཡང་ཞི༔ རྒྱ་མཚོ་ལ་ཁ་རླངས་བྱུང ས་ལ་དྲོད་བྱུང ནམ་
མཁའ་ལ་སྤྲིན་འཐིབས༔ བར་སྣང་ལ་ཆར་བབས་ཏེ༔ རྩི་ཤིང་དང་འབྲས་བུ་ལོ་ཏོག་
ཐམས་ཅད་དུས་གཅིག་ལ་སྨིན་ཏེ༔ འབྲས་བུ་དེ་ཟོས་པས་མི་ནད་ཕྱུགས་ནད་ཐམས་
ཅད་ཀྱང་ཆད༔ མུ་གེ་སངས༔ རྒྱལ་ཁམས་ཐམས་ཅད་བདེ་སྐྱིད་དུ་གྱུར་ཏོ ༔
དེ་ནས་སློབ་དཔོན་གྱིས་དཔལ་ཡང་དག་དང་ཕུར་པའི་ལྷ་ཚོགས་ཞལ་གཟིགས་
ཏེ༔ ཡང་དག་ནི་ཚོང་པ་དང་འདྲ་སྟེ༔ དངོས་གྲུབ་ཆེ་ཡང་བར་ཆད་འོང༔ ཕུར་པ་ནི་
སྐྱེལ་མ་དང་འདྲ་བས བར་ཆོད་འདུལ་བ་ལ་དགོས་པར་དགོངས་ནས རྒྱུད་ཧེ་རུ་
ཀ་གལ་པོ་དང༔ བིཏོཏྟ་མ་འབུམ་སྡེ་ལ་བརྟེན་ནས ཡང་ཕུར་སྦྲགས་མའི་སྒྲུབ་ཐབས་
མཛད་ནས༔ སྒྲུབ་པ་མཛད་པས༔ ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ༔ དེའི་
དུས་སུ་ནམ་སྲོད་ལ་ཤུ་ན་མ་མཆེད་བཞིས་སྲོག་གི་སྙིང་པོ་ཕུལ་ནས་དམ་ལ་བཏགས་
38



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
སོ༔ གུང་ལ་རེ་མ་ཏི་མཆེད་བཞིས་སྲོག་གི་སྙིང་པོ་ཕུལ་ནས་དམ་ལ་བཏགས་སོ༔ ཐོ་
རངས་བསེ་མོ་མཆེད་བཞིས་སྲོག་གི་སྙིང་པོ་ཕུལ་ནས་དམ་ལ་བཏགས་སོ༔ གཞན་
ཡང་བསེ་ལྕགས་དུང་གསུམ་གྱི་སྐྱེས་བུ་ཕོ་རྒྱུད་མོ་རྒྱུད་དང་བཅས་པས་སྲོག་གི་སྙིང་
པོ་ཕུལ་ནས་དམ་ལ་བཏགས་སོ༔ རྡོ་རྗེ་ཕུར་པའི་བཀའ་སྲུང་དུ་བཞག་གོ༔
དེ་ནས་སློབ་དཔོན་གྱིས་སྐུ་ལྷའི་དཀྱིལ་འཁོར་གྱིས་དྲེགས་པ་ཅན་ཐམས་ཅད་
ཟིལ་གྱིས་མནན གསུང་སྔགས་ཀྱི་དཀྱིལ་འཁོར་གྱིས་དྲེགས་པ་ཅན་ཐམས་ཅད་དབང་
དུ་བསྡུསཿ ཐུགས་ཆོས་ཉིད་ཀྱི་དཀྱིལ་འཁོར་གྱིས་རྣམ་རྟོག་དུག་ལྔ་ཐམས་ཅད་རང་ཞི་
རང་དྭངས་ཀྱིས་བསལ༔ ཕྱག་རྒྱ་ཆེན་པོའི་དགོངས་པ་ལས་མི་འགྱུར་བར་བཞུགས་སོ༔
སློབ་དཔོན་པདྨའི་སྐྱེས་རབས་དྲི་མ་མེད་པ་ལས༔ ཡང་ཕུར་གཉིས་ཀྱི་སྒོ་ནས་ཕྱག་རྒྱ་
ཆེན་པོའི་རིག་འཛིན་བསྒྲུབས་པའི་ལེའུ་སྟེ་ལྔ་པའོ༔ ༔
དྲུག་པ། བོད་རྒྱལ་པོས་རྒྱལ་སྲིད་བཟུང་བ།
དེ་ནས་སློབ་དཔོན་པདྨ་བོད་ཡུལ་དུ་སྤྱན་ཇི་ལྟར་དྲངས་པའི་ལོ་རྒྱུས་ནི
འཕགས་པ་འཇམ་དཔལ་གྱི་སྤྲུལ་པ་རྒྱལ་པོ་ཁྲི་སྲོང་ལྡེའུ་བཙན་གྱིས༔ དཔལ་གྱི་
བསམ་ཡས་བཞེངས་པའི་ས་གཞི་འདུལ་བའི་ཕྱིར་སྤྱན་དྲངས་ཏེ༔ དེ་ཡང་མཁྱེན་
རབ་ཀྱི་བདག་པོ་འཕགས་པ་འཇམ་དཔལ་དེ༔ བཞུགས་པ་རྒྱ་ནག་རི་བོ་རྩེ་ལྔ་ལ་
བཞུགས་ཀྱང༔ ཞལ་བོད་ཡུལ་དུ་བསྟན་ནས༔ ཐུགས་དགོངས་ཀྱིས་བོད་ཁ་བ་ཅན་
གྱི་མི་རྣམས་འདུལ་བར་དགོངས་ཏེ༔ དེ་ཡང་གོང་དུ་ཐུགས་རྗེ་ཆེན་པོའི་སྤྲུལ་པ་
ལས༔ རྒྱལ་པོ་སྲོང་བཙན་སྒམ་པོར་སྤྲུལ་ནས༔ ལྷ་ས་འཕྲུལ་སྣང་དང་ར་མོ་ཆེ་ལ་
39



ལོ་པཎ་གྱི་རྣམ་ཐར་ཕྱོགས་བསྒྲིགས།
སོགས་པ་མཐའ་འདུལ་དང་ཡང་འདུལ་ལ་སོགས་པ་གཙུག་ལག་ཁང་བརྒྱ་རྩ་བརྒྱད་
བཞེངས་ཏེ༔ དམ་པ་ཆོས་ཀྱི་སྲོལ་གཏོད་ནས་ཡོད་པ་ལ༔ འཕགས་པ་འཇམ་དཔལ་
གྱིས་བོད་ཁ་བ་ཅན་གྱི་ཡུལ་དུ་ཆོས་དར་ཞིང་རྒྱས་པར་བྱ་བར་དགོངས༔
དེ་ཡང
ཡང་རྒྱལ་པོ་དབང་ཆེན་ཞིག་ཏུ་སྤྲུལ་ནས་མངའ་འོག་ཏུ་བསྡུ་བར་དགོངས་
ནས༔ རྒྱ་ནག་རི་བོ་རྩེ་ལྔ་ནས་ཡེ་ཤེས་ཀྱི་སྤྱན་གྱིས་གཟིགས་པས༔ བོད་ཡུལ་རྒྱལ་པོ་
ཁྲི་ལྡེ་གཙུག་བརྟན་པའི་མངའ་འོག་ཏུ་འདུག་པར་མཁྱེན་ནས༔ རྒྱལ་པོ་ཁྲི་ལྡེ་གཙུག་
བརྟན་དང༔ ཡུམ་གྱིམ་ཤང་བཟའ་ཨང་ཅུང་གཉིས་ཕོ་བྲང་བྲག་དམར་ན༔ རིན་པོ་ཆེའི་
ཁྲི་སྟེང་ན་གཟིམས་ནས་བཞུགས་པ་ལ༔ འཕགས་པ་འཇམ་དཔལ་གྱི་ཐུགས་ཀ་ནས་
འོད་ཟེར་རྣམ་པ་ལྔའི་རྩེ་ལ༔ གསེར་གྱི་ཁྱེའུ་ཆུང་ཚོན་གང་བ་ཞིག་གྱིམ་ཤང་བཟའ་
ཨང་ཅུང་གི་མངལ་དུ་སྤྲུལ་པ་བཀྱེས་སོ
དེ་ཡང་ཡུམ་གྱི་རྨི་ལམ་དུ༔ འོད་ཟེར་ཉི་མ་ཤར་བ་འདྲ་བ་ཞིག་བྱུང་ནས༔ དེའི་
སྣ་ལ་ཁྱེའུ་ཆུང་ཞིག་བྱུང་སྟེ༔ མངལ་གྱི་ནང་དུ་ཞུགས་པ་རྨིས་ནས༔ ཡབ་རྒྱལ་པོ་ལ་
བཟླས་པས༔ ཡབ་རྒྱལ་པོས་གསུང་པ བར་སྣང་གི་ལྷ་བྲན་ཞིག་རང་རེའི་བུ་རུ་འོང་
བ་ཡིན༔ རྨི་ལམ་ཡང་ཤིན་ཏུ་བཟང་ངོ་གསུངས་ནས་ཡབ་རྒྱལ་པོ་ཤིན་ཏུ་དགྱེས་སོ༔
དེ་ནས་ཡུམ་གྱི་ལུས་མི་བདེ་བ་མེད་པརཿ འགུལ་བ་དང་འཕར་བ་ལ་སོགས་པ་བྱུང་
ཞིང་ལུས་བདེ་བ་དང་ཡང་བ་དང༔ ཤེས་པ་གསལ་བ་དང་ཉོན་མོངས་པ་མི་སྐྱེ་བར་
གྱུར་ཏོ
དེ་ནས་ཟླ་དགུ་ངོ་དང་བཅུ་ནས་ཕོ་བྲང་བྲག་དམར་དུ་ཡུམ་ལ་ན་ཚ་མེད་པར་
སྐུ་བལྟམས་སོ༔ དེ་ནས་རྒྱལ་བུ་དེ་སོ་དུང་སོ་འཁོར་མར་ཡོད་པ༔ སྐྲ་འཁོར་མཐོན་
མཐིང་རིས་སྤྱི་གཙུག་གཡས་སུ་འཁྱིལ་བ༔ མཛེས་པ་ལྷའི་བུ་ལྟ་བུ་ཞིག་བྱུང་སྟེ རྟའི་
40



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
ལོ་དཔྱིད་ཟླ་ར་བའི་སྐར་མ་རྒྱལ་གྱི་ཉིན་པརཿ ནམ་ལངས་ནས་ཉི་མ་ཤར་བ་ལ་སྐུ་
འཁྲུངས་སོ༔ མཚན་ཡང་ཁྲི་སྲོང་ལྡེའུ་བཙན་དུ་བཏགས་སོ༔
དེ་ནས་རྒྱལ་བུ་དེ་ལོ་བཅུ་གསུམ་ལོན་ནས་ཡབ་རྒྱལ་པོ་ཁྲི་ལྡེ་གཙུག་བརྟན་
དགུང་དུ་གཤེགས༔ དེ་ནས་རྒྱལ་བུ་རྒྱལ་སར་ཕྱུང་སྟེ༔ བཙུན་མོ་གསུམ་ཁབ་ཏུ་བཞེས་
ཏེ༔ ཚེ་སྤོང་བཟའ་དམར་རྒྱན༔ འབྲོ་བཟའ་བྱང་ཆུབ་སྨན༔ ཕོ་གྱོང་བཟའ་རྒྱལ་མོ་
བཙུན་དེ་རྣམས་ཁབ་ཏུ་བཞེས་ནས༔ ལོ་བདུན་བར་དུ་འབངས་རྣམས་ཀྱི༔ ཕྱིའི་སོ་ཁ་
སྲུང་བ་དང༔ ནང་གི་ཁ་རིས་སྐྱོང་བར་བྱས་ནས༔ རྒྱལ་སྲིད་བསྐྱངས་སོ༔ སློབ་དཔོན་
པདྨའི་སྐྱེས་རབས་དྲི་མ་མེད་པ་ལས༔ བོད་རྒྱལ་པོས་རྒྱལ་སྲིད་བཟུང་བའི་ལེའུ་སྟེ་དྲུག་
པའོ༔
བདུན་པ། སློབ་དཔོན་བོདྷི་སཏྭ་གདན་དྲངས་ནས་གཙུག་ལག་
ཁང་གི་རྨང་བཏིང་བ།
དེ་ནས་རྒྱལ་པོ་ཉི་ཤུ་ཐམ་པ་གླང་གི་ལོ་ལ༔ དམ་པའི་ཆོས་མཛད་པའི་ཐུགས་
དགོངས་སྐྱེས་སོ༔ སྔོན་གྱི་རྒྱལ་པོ་སྲོང་བཙན་སྒམ་པོས་ཀྱང༔ བོད་མུན་པའི་སྨག་
རུམ་རྐྱང་འདྲ་བ་ལ་གཙུག་ལག་ཁང་བཞེངས༔ དམ་པའི་ཆོས་མང་པོ་བསྒྱུར༔ བོད་
ལ་བཀའ་དྲིན་ཤིན་ཏུ་ཆེ་བར་འདུག ད་ནི་ངས་ཀྱང་དམ་པའི་ཆོས་དར་ཞིང་རྒྱས་
པ་ཞིག་བྱ་དགོས་སྙམ་པའི་ཐུགས་དགོངས་རྒྱ་ཆེན་པོ་སྐྱེས་ཏེ༔ ད་ནི་དཀོན་མཆོག་
གསུམ་གྱི་ཕོ་བྲང་གི་རྟེན འགྲོ་བ་མི་རྣམས་མོས་ཤིང་དད་པར་བྱེད་པའི་ས བདག་
རང་གི་གཡར་དམ སྔོན་ལ་གཙུག་ལག་ཁང་ཞིག་བཞེངས་སྙམ་ནས༔
41



ལོ་པཎ་གྱི་རྣམ་ཐར་ཕྱོགས་བསྒྲིགས།
དེ་ཡང་ཅི་འདྲ་བ་ཞིག་བྱེད་སྙམ་པའི་ཐུགས་དགོངས་སྐྱེས་པས༔ གླིང་བཞི་རི་
རབ་ལྕགས་རི་དང་བཅས་པ་ཞིག་བཞེངས་པར་ཐུགས་དགོངས་བཅད རྒྱལ་པོ་ཉི་ཤུ་
རྩ་གཅིག་སྟག་གི་ལོ་ལ་རྨང་བཏིང་བར་བཞེད་ནས༔ རྒྱ་གར་ཡུལ་ན་སློབ་དཔོན་བོདྷི་
ས་ཏཱ་ཞེས་བྱ་བ་བྱང་ཆུབ་སེམས་དཔའ་མཁྱེན་པ་ཤིན་ཏུ་ཆེ་བ་ཞིག་བཞུགས་ཟེར་
བའི་སྒྲ་གྲགས་པ་སྙན་དུ་ཐོས་ནས༔ ལོ་ཙཱ་བ་གཉགས་ཛྙཱ་ན་ཀུ་མཱ་ར་བྱ་བ༔ རྒྱ་བོད་ཀྱི་
སྐད་ཤེས་པ་ཞིག་ལ་གསེར་ཕྱེ་བྲེ་གང་ཞུ་རྟེན་དུ་བསྐུར་ནས༔ གཡོག་པོ་གཉིས་དང་
བཅས་ཏེ༔ སློབ་དཔོན་སྤྱན་དྲང་དུ་བཏང་སྟེ༔ ཤྲཱི་ན་ལེནྡྲའི་གཙུག་ལག་ཁང་དུ་ཞལ་
མཇལ་ནས༔ གསེར་ཕྱེ་ཕུལ་ནས༔ བདག་ནི་བོད་ཀྱི་རྒྱལ་པོས་གཙུག་ལག་ཁང་ཞིག་
བཞེངས་པར་འདོད་པས༔ ས་གཞི་འདུལ་བའི་ཕྱིར༔ སློབ་དཔོན་ཉིད་སྤྱན་འདྲེན་དུ་
བཏང་བས༔ འབྱོན་པར་ཞུ་ཞེས་གསོལ་བ་བཏབ་པས༔ སློབ་དཔོན་གྱི་ཞལ་ནས༔ བོད་
ཀྱི་རྒྱལ་པོ་དང་ཚེ་རབས་སྔ་མའི་ལས་འབྲེལ་ཞིག་ཡོད་པས་འགྲོ་དགོས་གསུངས་ནས་
བོད་དུ་བྱོན་ནོ
དེ་ནས་སློབ་དཔོན་ཕོ་བྲང་བྲག་དམར་དུ་གདན་དྲངས་ནས༔ རྒྱལ་པོས་ཞུ་བ་ཕུལ་
བ སློབ་དཔོན་ཆེན་པོ་ལགས དཀོན་མཆོག་གསུམ་གྱི་ཕོ་བྲང་གི་རྟེན༔ བདག་རང་གི་
གཡར་དམ འགྲོ་བ་མི་རྣམས་མོས་པ་བྱེད་པའི་ས གཙུག་ལག་ཁང་ཞིག་བཞེངས་པར་
འདོད་པས༔ སློབ་དཔོན་གྱིས་ས་གཞི་བྱིན་གྱིས་བརླབ་པར་འཚལ་ཞེས་ཞུས་པས༔ སློབ་
དཔོན་གྱི་ཞལ་ནས༔ བོད་ཀྱི་ལྷ་འདྲེ་མི་མ་ཡིན་པ་རྩུབ་མོར་འདུག་པས ངས་བྱང་ཆུབ་
ཀྱི་སེམས་ཀྱིས་འདུལ་བ་ཡིན་པས༔ ཐུལ་ལམ་མི་ཐུལ་མི་ཤེས་པས༔ རྒྱལ་པོ་རང་རྨང་
ཐིངས་ཤིག་གསུངས་ནས༔ སློབ་དཔོན་གྱིས་ཞི་བ་རྡོ་རྗེ་དབྱིངས་ཀྱི་དཀྱིལ་འཁོར་ཞལ་ཕྱེ་
ནས༔ ས་གཞི་བྱིན་གྱིས་བརླབས༔ རྒྱལ་པོ་ཉིད་ཀྱི་སྐུ་ལ་དར་དཀར་གྱི་ན་བཟའ་གསོལ༔
42



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
ཕྱག་ན་གསེར་གྱི་འཇོར་ཐོགས་ནས་བརྐོས་པས༔ ཁྲུ་གང་ཙམ་གྱི་འོག་ནས་འབྲས་དཀར་
མོ་ཁལ་གཅིག༔ བདུད་རྩིས་ཞག་རོ་ཀ་ར་ལྟར་བྲོ་བ་མང་པོ་བྱུང་ནས༔ རྒྱལ་པོ་ཉིད་ཀྱི་
ཞལ་དུ་ཡང་གསོལ་དབུ་ལ་ཡང་བྱུགས་ནས༔ འོ་ན་ང་ཡི་བསམ་པ་འགྲུབ་པར་འོང༔ བོད་
ཡུལ་ན་ཆོས་ཀྱི་བསྟན་པ་དར་བར་འོང་གསུངས་ནས༔ དེ་ནས་རྨང་བཏིང་ནས་བརྩིགས་
པས༔ དགེ་བསྙེན་ཉི་ཤུ་རྩ་གཅིག་ལ་སོགས་པ་བོད་ཀྱི་གནོད་སྦྱིན་ཕོ་མོ་མཐུ་བོ་ཆེ་རྣམས་
ཀྱིས་བར་ཆད་བྱས་ཏེ༔ ཉིན་བརྩིགས་པ་རྣམས་མཚན་བཤིག་པས་དམའ་བར་གྱུར་ཏེ་
བརྩིགས་སུ་མ་སྟེར་རོ༔
དེ་ནས་སློབ་དཔོན་ལ་རྒྱལ་པོས་ཞུས་པ༔ སློབ་དཔོན་ཆེན་པོ་ལགས༔ བདག་གི་
བསམ་པ་ནི་འགྲུབ་འགྲུབ་མི་འདྲ་ན༔ ཐབས་ཅི་མངའ་ཞུས་པས༔ སློབ་དཔོན་གྱིས་
རྒྱལ་པོ་ལ་གསུངས་པ༔ རྒྱལ་པོ་ཆེན་པོ་ལགས༔ བདག་གིས་རྒྱུ་མཚན་ཉིད་ཀྱི་ཆོས་
ཐམས་ཅད་མ་ལུས་པར་ཤེས་ཤིངཿ བྱང་ཆུབ་ཀྱི་སེམས་ཀྱང་འབྱོངས་པ་ཡིན་ཀྱང
བོད་ཀྱི་ལྷ་འདྲེ་གདུག་རྩུབ་ཅན་ཐམས་ཅད་མི་ཐུལ་བ་འདྲ་བས༔ ཐབས་ཤིག་ཡོད་
ཀྱི་གསུངས་སོ༔ སློབ་དཔོན་པདྨའི་སྐྱེས་རབས་དྲི་མ་མེད་པ་ལས༔ རྒྱལ་པོས་ཆོས་
ལ་ཐུགས་དགོངས་སྐྱེས་ནས་ཐུགས་དམ་བཞེངས་པའི་ཕྱིར༔ སློབ་དཔོན་བོདྷི་སཏཱ་
གདན་དྲངས་ནས༔ གཙུག་ལག་ཁང་རྨང་བཏིང་བའི་ལེའུ་སྟེ་བདུན་པའོ༔ ༔
43



ལོ་པཎ་གྱི་རྣམ་ཐར་ཕྱོགས་བསྒྲིགས།
བརྒྱད་པ། སློབ་དཔོན་གྱི་ཐུགས་རྗེས་དགོངས་ནས་བོད་ཡུལ་དུ་
བྱོན་ནས་ཕོ་ཉ་བ་རྣམས་དང་མཇལ་བ།
དེ་ནས་སློབ་དཔོན་ཆེན་པོ་བོདྷི་ས་ཏྭའི་ཞལ་ནས༔ བོད་ཀྱི་ལྷ་འདྲེ་གདུག་པ་
ཅན་འདི་རྣམས་དྲག་པོས་འདུལ་དགོས་པར་འདུག་པས༔ བལ་ཡུལ་ཡང་ལེ་ཤོད་ཀྱི་
བྲག་ཕུག་བྱ་བ་ན༔ ཨུ་རྒྱན་རྒྱལ་པོའི་སྲས་མཛད་པའི་གྲུབ་ཐོབ་ཅིག་བཞུགས་ཏེ༔ དེ་
ཡང་ཇི་ལྟ་བུ་ཞིག་ཡིན་སྙམ་ན༔ སྤྲུལ་པའི་སྐུ་པདྨ་འབྱུང་གནས་བྱ་བ་མཐུ་ཆེ་ལ་རྩལ་
དྲག་པ་གསང་སྔགས་ཀྱི་སྤྱོད་པ་མཛད་པ་ཞིག་བཞུགས་པས དེ་སྤྱན་དྲངས་ན་མངའ་
བདག་གི་དགོངས་པ་འགྲུབ་ཅིང༔ མི་མ་ཡིན་འདི་རྣམས་ཀྱང་ཐུལ་བར་འགྱུར་རོ༔
ཞེས་གསུངས་པས༔
དེ་ནས་བཀའ་ལུང་དེ་མངའ་བདག་གི་རྨི་ལམ་དུ་བྱུང་བ་སྐད་བྱས་ནས༔
འབངས་ཕྱི་འཁོར་དང་ནང་འཁོར་རྣམས་ལ་བཀའ་སྩལ་པ༔ ང་ཡི་མདངས་སུམ་གྱི་
རྨི་ལམ་ན༔ རྒྱ་བལ་གྱི་མཚམས་ཡང་ལེ་ཤོད་ཀྱི་བྲག་ཕུག་ཅེས་བྱ་བ་ན༔ ཨུ་རྒྱན་གྱི་
སློབ་དཔོན་པདྨ་སཾ་བྷ་ཝ་ཞེས་བྱ་བ་ཞིག་བཞུགས་ཏེ༔ དེ་སྤྱན་དྲངས་ན་ངའི་བསམ་པ་
འགྲུབ་བོ་བྱ་བ་ཞིག་རྨིས་སོ༔ དེ་ཁྱེད་རྣམས་ཀྱིས་སྤྱན་འདྲེན་དུ་འགྲོ་དགོས་པས༔ བང་
ཆེན་པ་མི་གསུམ་གཏོང་བའི་གྲོས་གྱིས་གསུངས་པས༔ འབངས་རྣམས་ཀྱིས་བསམ་
རིག་བཏང་ཞིང་གྲོས་བྱས་ཏེ༔ བང་ཆེན་གྱི་ཁས་ལེན་མ་བྱུང་ནས༔ རྒྱལ་པོ་ཉིད་ཀྱིས
སྦས་མང་རྗེ་གསལ་སྣང་དང སེངྒེ་མགོ་ལྷ་ལུང་གཉིས་ལ་བཀའ་སྩལ་ནས༔ གཡོག་པོ་
གསུམ་དང་དཔོན་གཡོག་ལྔ་ལ་གསེར་ཕྱེ་བྲེ་གང་དང་ལམ་རྒྱགས་སོགས་བསྐུར་ནས་
44



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
ལམ་དུ་ཞུགས་པས༔ སློབ་དཔོན་གྱི་སྤྱན་སྔར་བཀའི་སྲུང་མ་རྣམས་ཀྱིས་བསྐུལ་མ་བྱུང་
སྟེ༔ བོད་ཡུལ་ཧས་པོ་རིའི་རྩ་བརཿ བོད་ཀྱི་ལྷ་སྲས་བཙད་པོས་གཙུག་ལག་ཁང་ཞིག་
བཞེངས་སུ་གསོལ་བས སློབ་དཔོན་ཆེན་པོའི་སྤྱན་སྔར་བང་ཆེན་པ་མི་ལྔ་འོངས་པས༔
དེ་རྣམས་ཐང་ཆད་ཉོན་མོངས་པས༔ སློབ་དཔོན་མང་ཡུལ་གུང་ཐང་གི་མཚམས་སུ་
སྟ་གོན་ལ་གཤེགས་པར་ཞུ༔ ཞེས་བསྐུལ་བས༔
སློབ་དཔོན་རྫུ་འཕྲུལ་གྱིས་ནམ་མཁའ་ལ་བྱོན་ནས མང་ཡུལ་གུང་ཐང་དུ་ཟླ་བ་
གསུམ་བཞུགས་པ་དང༔ བང་ཆེན་པ་རྣམས་དང་མཇལ་ནས༔ སློབ་དཔོན་གྱིས་མཁྱེན་
བཞིན་དུ༔ ཁྱེད་རྣམས་སུ་ཡིན་གར་འགྲོ་དྲིས་པས༔ སྦས་མང་རྗེ་གསལ་སྣང་གིས་ངེད་
བོད་ཀྱི་ལྷ་སྲས་ཀྱིས༔ སློབ་དཔོན་པདྨ་འབྱུང་གནས་སྤྱན་འདྲེན་དུ་བཏང་པ་ཡིན་
པས༔ སློབ་དཔོན་ཁྱེད་ལགས་སམ་ཞུས་པས འོ་ན་ང་ཟླ་བ་གསུམ་གྱི་གོང་དུ་སྲུང་མ་
རྣམས་ཀྱིས་བསྐུལ་བྱུང་བས༔ ཁྱོད་བང་ཆེན་པ་རྣམས་ཉོན་མོངས་ཀྱིས་དོགས་ནས་
ང་འདིར་བསྡད་པ་ཡིན༔ ཁྱོད་རྣམས་རེ་འགོར ད་ང་ལ་སྐུ་ཡོན་ཅི་ཡོད་ཕུལ་ཅིག་
གསུངས་བས དེ་རྣམས་ཀྱིས་ཕྱག་བྱས་ཏེ༔ གསེར་ཕྱེ་བྲེ་གང་ཕུལ་བས༔ ད་རུང་ཕུལ་
ཅིག་གསུངས་པས༔ འབངས་རྣམས་ཀྱིས་གོས་ཕུད་ནས་ཕུལ་བས༔ ད་རུང་ཅི་ཡོད་ཕུལ་
ཅིག་
་གསུངས་བས༔ འབངས་རྣམས་ཀྱིས་རྒྱལ་པོས་དེ་བས་ཅི་མ་བསྐུརཿ ངེད་ལ་ཡང་
དེ་བས་ཅི་མེད་པས༔ ད་ནི་ལུས་ངག་ཡིད་གསུམ་བྲན་དུ་འབུལ་བྱས་ནས་ཕྱག་དང་
བསྐོར་བ་བྱས༔ ཞབས་སྤྱི་བོར་བླངས་པས༔ སློབ་དཔོན་ཡང་མཉེས་ཏེ
ངས་བོད་ཀྱི་དད་པ་ལ་འགྱུར་ལྡོག་ཡོད་དམ་མེད་བལྟས་པ་ཡིན༔ ང་ལ་སྣང་བ་
ཐམས་ཅད་གསེར་དུ་ཡོད་གསུངས་ནས༔ ཕྱག་གཡས་པ་མང་ཡུལ་གུང་ཐང་གི་ཕྱོགས་
སུ་བརྐྱངས་པས༔ གཡས་ཕྱོགས་ཀྱི་རི་ཐམས་ཅད་གཡོན་ཕྱོགས་སུ་བསྒྱུར༔ ཕྱག་གཡོན་
45



ལོ་པཎ་གྱི་རྣམ་ཐར་ཕྱོགས་བསྒྲིགས།
པ་ནུབ་ཕྱོགས་སུ་བརྐྱངས་པས༔ ས་རྡོ་ཐམས་ཅད་གཟི་མཆོང་བྱེ་རུ་གསེར་གཡུར་
བསྒྱུར་ནས༔ བང་ཆེན་པ་རྣམས་ལའང་བྱིན་ནས༔ ལྟ་སྟངས་ཤིག་མཛད་པས་ཉི་ཟླ་
ས་ལ་ཕབ༔ སྡིགས་མཛུབ་ཞིག (ཅིག） མཛད་པས་ཆུ་བོ་གྱེན་ལ་བཟློག༔ ང་ལ་རྫུ་
འཕྲུལ་དང་ནུས་པ་འདི་ལྟ་བུ་ཡོད༔ ཁྱེད་རྣམས་ཡིད་ཆེས་པར་གྱིས༔ གསེར་གྱིས་ང་
ལ་དགོས་པ་མེད་ཀྱི༔ འོན་ཀྱང་མངའ་བདག་གི་དགོངས་པ་འགྲུབ་པ་དང༔ བསོད་
ནམས་ཐོབ་པར་བྱ་བའི་ཕྱིར་རེ་ཞིག་བླང་དགོས་གསུངས་ནས༔ མང་ཡུལ་དང་བལ་
ཡུལ་གྱི་ཕྱོགས་སུ་གཏོར་ནས་བཏང་སྟེ དུས་ཕྱི་མར་བོད་ཡུལ་གྱི་གསེར་ཐམས་ཅད་
མང་ཡུལ་དང བལ་ཡུལ་གྱི་ཕྱོགས་སུ་འབོལ་བར་འོང་གསུངས་སོ༔ བང་ཆེན་པ་
རྣམས་ལ་བྱིན་པའི་གསེར་གཡུ་རྣམས་ལ་ཙུག་ཡིན་སྙམ་ནས་ཡིད་མ་ཆེས་ཏེ་སོ་སོར་
ཕྱིན་ནས་བལྟས་པས༔ བདེན་པར་སྣང་སྟེ་སོ་སོར་ཡིད་ཆེས་སོ༔
སློབ་དཔོན་པདྨའི་སྐྱེས་རབས་དྲི་མ་མེད་པ་ལས༔ སློབ་དཔོན་གྱི་ཐུགས་རྗེས་
དགོངས་ནས་བོད་ཡུལ་དུ་བྱོན་ནས་ཕོ་ཉ་བ་རྣམས་དང་མཇལ་བའི་ལེའུ་སྟེ་བརྒྱད་
པའོ༔ ༔
དགུ་པ། སློབ་དཔོན་པདྨས་བོད་ཀྱི་ལྷ་འདྲེ་ཐམས་ཅད་
དམ་ལ་བཏགས་པ།
དེ་ནས་སློབ་དཔོན་དཔོན་གཡོག་རྣམས་མར་བྱོན་ཏེ༔ མང་ཡུལ་དོན་ལ་ཁར་
བྱོན་པས༔ ཞང་ཞུང་གི་དགྲ་བླ་མུ་ཙ་མེད་བྱ་བས་བར་ཆད་བརྩམས་ཏེ༔ རི་ཆེན་པོ་
གཉིས་སུ་བརྫུས་ནས་སློབ་དཔོན་དཔོན་གཡོག་རྣམས་བཅར་བར་བྱས་པས སློབ་
46



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
དཔོན་གྱིས་ཕྱག་མཁར་བྲག་ལ་བཙུགས་ནས་ལམ་བཏོད་དོ༔ མགོ་ཐོག་ནས་མར་བྱོན་
པས་མོ་རབ་ཏུ་སྔངས་ཤིང་བྲེད་པར་གྱུར་ཏེ༔ སྲོག་གི་སྙིང་པོ་ཕུལ་ནས་སྲུང་མར་ཁས་
བླངས༔ གསང་མཚན་གངས་ཀྱི་ཡུམ་ཆེན་རྡོ་རྗེ་གཡུ་བུན་མར་བཏགས
དེ་ནས་བྱང་གནམ་ཐང་དུ་མར་བྱོན་ཙ་ན༔ གནམ་སྨན་དཀར་མོས་སློབ་དཔོན་
ལ་ཐོག་ཕབ་པས༔ སློབ་དཔོན་གྱིས་ཕྱག་གཡོན་པའི་མཐིལ་དུ༔ ཆུ་མེ་ལོང་གང་ཙམ་
བཞག་ནས༔ དེ་བཟེད་པ་དང༔ ཐོག་དེར་ཕབ་ཙ་ན་ཐོག་སྐམ་སྲན་མ་ཙམ་བདུན་དུ་
སོང༔ དེར་མོ་ཡ་མཚན་སྐྱེས་ཏེ་བྲེད་ནས༔ དཔལ་མོ་དཔལ་མཚོར་བྲོས་སོ སློབ་དཔོན་
གྱིས་མཚོ་ལ་སྡིགས་མཛུབ་གཏད་ནས་མཚོ་མེ་དཔུང་དུ་བསྒོམས་པས མཚོ་ལྷག་གིས་
ཁོལ་ནས་མོའི་ཤ་རུས་ཕྱེས་ཏེ་བྲོས་པ་དང༔ སློབ་དཔོན་གྱིས་ཕྱག་གི་རྡོ་རྗེ་བརྒྱབ་པས
མིག་གཡས་པ་བཅར་བ་དང༔ མོ་ན་རེ༔ སྟོན་པའི་ཞལ་སྐྱིན་རྡོ་རྗེ་ཐོད་འཕྲེང་རྩལ༔
བར་ཆད་མི་བགྱིད་ཐུགས་དམ་དགོངས་པ་ཁྲོལ༔ ཞེས་སྲོག་གི་སྙིང་པོ་ཕུལ་ནས་དམ་
ལ་བཏགས་སོ༔ མིང་ཡང་ཤ་མེད་གངས་དཀར་རྡོ་རྗེ་སྤྱན་གཅིག་མར་བཏགས་སོ༔
དེ་ནས་འོ་ཡུག་ནས་མར་བྱོན་ཙམ་ན༔ བརྟན་མ་རྣམས་ཀྱིས་རིའི་བར་དུ་
བཅར་བར་བྱས་པས༔ སློབ་དཔོན་གྱིས་སྡིགས་མཛུབ་རི་ལ་གཏད་ནས་བྱོན་པས༔
བརྟན་མ་རྣམས་ཀྱིས་རི་བསྐྱོད་པར་མ་ནུས་ནས་བྲོས་སོ༔ འོ་ཡུག་གི་མདའ་ལ་རིའི་
རྩེའི་བྲག་ཐམས་ཅད་བསྙིལ་ནས་རྦབ་དུ་བཏང་པས༔ སློབ་དཔོན་གྱིས་སྡིགས་མཛུབ་
གཏད་ནས་བྱོན་པས༔ བྲག་རྡོ་ཐམས་ཅད་གྱེན་ལ་ལོག་སྟེ༔ གཡའ་རི་དང་བྲག་
རི་དང་གངས་རི་ལ་སོགས་བརྟན་མའི་གནས་ས་ཐམས་ཅད་བཤིག་པས༔ བརྟན་
མ་བཅུ་གཉིས༔ སྐྱོང་མ་བཅུ་གཉིས༔ ཡ་མ་བཅུ་གཉིས་ལ་སོགས་པ་སོ་སོའི་འཁོར་
དང་བཅས་པས་སྲོག་གི་སྙིང་པོ་ཕུལ་ནས་དམ་ལ་བཏགས་སོ༔ གསང་མཚན་རེ་རེ་
47



ལོ་པཎ་གྱི་རྣམ་ཐར་ཕྱོགས་བསྒྲིགས།
བཏགས་ནས་བཀའི་སྲུང་མར་དབང་བསྐུར་རོ
དེ་ནས་ལྕེ་ཕུ་ཤམ་པོ་ལུང་དུ་བྱོན་པས༔ ཡར་ལྷ་ཤམ་པོ་གཡག་དཀར་པོ་རི་ལོགས་
ཙམ་དུ་སྤྲུལ་ནས༔ སྣ་རླངས་སྤྲིན་དུ་འཐིབས་པ༔ ང་རོ་འབྲུག་ཏུ་གྲགས་པ༔ ཁ་རླངས་བུ་
ཡུག་ཏུ་འཚུབས་པས༔ ཐོག་དང་སེར་བ་ཕབ་ནས་ཉམས་བླངས་པས༔ སློབ་དཔོན་གྱིས་
ལྕགས་ཀྱུའི་ཕྱག་རྒྱས་སྣ་ནས་བཟུང༔ ཞགས་པའི་ཕྱག་རྒྱས་རྐེད་ནས་བཏབ༔ ལྕགས་
སྒྲོག་གི་ཕྱག་རྒྱས་རྐང་ལག་བཞི་སྒྲོག་ཏུ་བཅུག དྲིལ་བུའི་ཕྱག་རྒྱུས་གཡག་དེ་བཙོག་སྟེ་
བརྡུངས་པས༔ ཁྱེའུ་ཆུང་དར་དཀར་གྱི་རལ་ག་ཅན་ཞིག་ཏུ་གྱུར་ཏེ༔ སྲོག་གི་སྙིང་པོ་
ཕུལ་ནས་དམ་ལ་བཏགས་སོ།
དེ་ནས་སློབ་དཔོན་གནམ་ཐང་ལྷའི་རྩར་བྱོན་པས༔ ཐང་ལྷས་སློབ་དཔོན་ལ་
ཉམས་ཚད་དེ་གནོད་སྦྱིན་ཆེན་པོ་ཞིག་ཏུ་སྤྲུལ་ནས་སློབ་དཔོན་དཔོན་སློབ་ཟ་བའི་
ཚུལ་དུ་བྱས་ནས་བྱུང་བ་ལ༔ སློབ་དཔོན་གྱི་ཕྱག་རྒྱ་སྡིགས་མཛུབ་ཏུ་བྱས་པས༔ ཁོ་
བྱིས་པ་གཡུ་ཡི་ཟུར་ཕུད་ཅན་གཅིག་ཏུ་གྱུར་ནས་དམ་ལ་བཏགས་ཏེ༔ སློབ་དཔོན་གྱི་
ཞལ་ནས ༀ་འདི་ནི་ཀླུའི་མེས་པོ་ཐོད་དཀར་ཞེས་ཀྱང་བྱ༔ དྲི་ཟའི་རྒྱལ་པོ་ཟུར་ཕུད་
ལྔ་པ་ཞེས་ཀྱང་བྱ༔ གཉན་ཆེན་ཐང་ལྷ་ཞེས་ཀྱང་བྱ་འདི་ལ་ངས་དྲོ་ཞིག་བསླང་ངོ་
གསུངས་ནས་གཤེགས་ཏེ༔ ཕྱི་དྲོ་དྲོ་འཁོར་ཙམ་ན༔ ན་བཟའི་ཕུ་དུང་ལྟེབ་ཏུ་ཅི་ཡང་
མི་བྲོ་བའི་ཁུར་བ་ལབ་ལེབ་དང༔ ཞལ་ཟས་མང་པོ་བསྣམས་ནས་བྱོན་ཏེ༔ མངའ་
འོག་ཏུ་འདུས་སོ
དེ་ནས་བྱང་འཕན་ཡུལ་ལ་རུ་བྱོན་ནས༔ བྱང་གི་ཏིང་ཏིང་ཏིང་ལོ་སྨན་དང༔
སྟག་སྨན་ཟོར་གདོང་མ་དང༔ བྱང་ཕུག་མ་གསུམ་གྱིས་བྱང་ཐང་གསུམ་གྱི་ལྷགས་པ་
ཐམས་ཅད་དུས་གཅིག་བསྡུས་ཏེ༔ སློབ་དཔོན་འཁོར་དང་བཅས་པ་ལ་བརྒྱབ་པས ༔
48



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
འཁོར་རྣམས་ནི་རེངས་ལ་ཁད༔ སློབ་དཔོན་ཉིད་ཀྱང་བསེར་བ་ཙམ་ཞིག་བྱུང་ནས
སློབ་དཔོན་གྱིས་སྡིགས་མཛུབ་ཀྱི་རྩེ་ལ་མེའི་འཁོར་ལོ་བསྐོར་བས༔ གནོད་སྦྱིན་ཕོ་མོ་
གནས་པའི་གངས་རི་ཐམས་ཅད་མར་ལ་ལྕགས་སྲེག་ཕོག་པ་ལྟར་ཞུ་ནས༔ བོད་ཀྱི་
གནོད་སྦྱིན་ཕོ་མོ་ཐམས་ཅད་ཀྱིས་སྲོག་སྙིང་ཕུལ་ནས་དམ་ལ་བཏགས་སོ ༔
དེ་ནས་སྟོད་ལུང་གྲམ་བུའི་ཚལ་དུ་བྱོན་ནས༔ སློབ་དཔོན་ལ་རྗེ་འབངས་ཉི་ཤུ་
རྩ་གཅིག་གིས་བསུ་བ་དང་མཇལ་འཕྲད་མཛད་དོ༔ དེ་ནས་སྟོད་ལུང་གཞོང་པའི་
མདོར་བྱོན་ནས སློབ་དཔོན་རྗེ་འབངས་རྣམས་ཀྱིས་དྲོ་བཏབ་པར་འདོད་པས་ཆུ་མ་
རྙེད་ནས༔ སློབ་དཔོན་གྱིས་ཕྱག་མཁར་བྲག་ལ་བཙུགས་པས ཆུ་བྱུང་བས་གཞོང་པའི་
ལྷ་ཆུར་མིང་བཏགས་སོ༔ དེ་ནས་ཁ་ལ་བྲག་རིར་དགོང་གཅིག་བཞུགས་ནས བཙན་
ཐམས་ཅད་དམ་ལ་བཏགས་སོ༔ དེ་ནས་ཟུལ་ཕུག་ཏུ་ཞག་གཅིག་བཞུགས་ཏེ༔ བདུད་
ཐམས་ཅད་དམ་ལ་བཏགས་སོ༔ དེ་ནས་གཡའ་རི་གོང་དུ་ཞག་གཅིག་བཞུགས་ནས༔
རྒྱལ་པོ་དང་འགོང་པོ་ཐམས་ཅད་དམ་ལ་བཏགས་སོ༔ སློབ་དཔོན་པདྨའི་སྐྱེས་རབས་
དྲི་མ་མེད་པ་ལས༔ སློབ་དཔོན་པདྨས་བོད་ཀྱི་ལྷ་འདྲེ་ཐམས་ཅད་དམ་ལ་བཏགས་
པའི་ལེའུ་སྟེ་དགུ་པའོ༔ ༔
བཅུ་པ། སློབ་དཔོན་པདྨ་ཕོ་བྲང་བྲག་དམར་དུ་སྤྱན་དྲངས་ནས་
ས་གཞི་བཏུལ་བ།
དེ་ནས་སློབ་དཔོན་ཧས་པོ་རི་ལ་བྱོན་ནས༔ བོད་ཀྱི་མངའ་བདག་རྗེ་འབངས་
རྣམས་ཀྱིས་བསུ་བ་མཛད་པས༔ རྒྱལ་པོའི་ཐུགས་དགོངས་ལ༔ ང་བོད་མགོ་ནག་གི་
49



ལོ་པཎ་གྱི་རྣམ་ཐར་ཕྱོགས་བསྒྲིགས།
སྤྱི་རྗེ དུད་འགྲོ་རྔོག་ཆགས་ཀྱི་བདག་པོ་ཡིན༔ ཆོས་སྐྱོང་བའི་རྒྱལ་པོ་ཡང་ཡིན་
པས་སློབ་དཔོན་གྱིས་ང་ལ་ཕྱག་བྱེད་འོང་སྙམ་མོ༔ སློབ་དཔོན་གྱི་ཐུགས་དགོངས་
ལ༔ ང་གྲུབ་པ་ཐོབ་པའི་རྣལ་འབྱོར་པ༔ རྒྱལ་པོའི་སློབ་དཔོན་དུ་སྤྱན་དྲངས་པ་ཡིན་
པས ང་ལ་ཕྱག་བྱེད་འོང་སྙམ་ནས༔ ཕྱག་ལ་མ་མཐུན་ཏེ༔ སློབ་དཔོན་གྱིས་ང་
ཆེ་ང་བཙན་གྱི་མགུར་འདི་གསུངས་སོ
ན་མོ་རཏྣ་གུ་རུ༔ ཁྱོད་བོད་ཀྱི་མངའ་བདག་ཚུར་གསོན་དང༔ ངས་ཁམས་
གསུམ་སེམས་ཅན་འཆི་བར་རྟོགས༔ དཔལ་ཡོ་ག་ཚེ་ཡི་རིག་འཛིན་གྲུབ༔ ང་
ང་འཆི་
མེད་པདྨ་འབྱུང་གནས་ཡིན༔ རྡོ་རྗེ་ཚེ་སྒྲུབ་ཀྱི་གདམས་ངག་བདོག སྣང་བ་སེམས་
ཀྱི་དཀྱིལ་འཁོར་དུ༔ ལྷ་སྲིན་སྡེ་བརྒྱད་བྲན་དུ་བཀོལ༔ ང་རྒྱལ་པོ་པདྨ་འབྱུང་གནས་
ཡིན༔ ཁམས་གསུམ་དབང་སྡུད་ཀྱི་གདམས་ངག་བདོག༔ སྣང་བ་འཁོར་འདས་ཀྱི་
དཔེ་ཆ་ལ༔ དྲང་དོན་ངེས་དོན་གྱི་བཤད་པ་བྱེད༔ ང་དགེ་བཤེས་པདྨ་འབྱུང་གནས་
ཡིན༔ འཁོར་འདས་ཤན་འབྱེད་ཀྱི་གདམས་ངག་བདོག སེམས་ཉིད་ཀྱི་ཤོག་བུ་རྣལ་
མ་ལ༔ ཚིག་དང་བྲལ་བའི་ཡི་གེ་བྲི༔ ང་ཡིག་མཁན་པདྨ་འབྱུང་གནས་ཡིན༔ ཆོས་
ཡི་གེ་མེད་པའི་གདམས་ངག་བདོག འདི་ལྟར་སྣང་བའི་གྱང་ལོགས་ལ༔ གཉིས་སུ་
མེད་པའི་རི་མོ་བྲི༔ ང་ལྷ་བཟོ་པདྨ་འབྱུང་གནས་ཡིན༔
སྣང་སྟོང་དབྱེར་མེད་ཀྱི་གདམས་ངག་བདོག མི་དུག་ལྔའི་ནད་ཀྱིས་ཟིན་པ་
ཀུན༔ ཟག་མེད་སྨན་གྱིས་གསོ་བར་བྱེད༔ ང་སྨན་པ་པདྨ་འབྱུང་གནས་ཡིན༔ བདུད་
རྩི་འཆི་གསོས་ཀྱི་གདམས་ངག་བདོག མི་དད་པ་ཆེ་བའི་འདུན་མ་བྱས༔ ཚེ་འདི་ཕྱི་
གཉིས་ཀྱི་བདེ་སྐྱིད་བསྒྲུབ༔ ང་གཙོ་བོ་པདྨ་འབྱུང་གནས་ཡིན༔ འཁོར་བ་རྩད་གཅོད་
ཀྱི་གདམས་ངག་བདོག ཤེས་རབ་སྙིང་པོའི་མཚོན་ཐོགས་ནས༔ རྣམ་རྟོག་ལོག་ལྟའི་
50



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
དགྲ་བོ་བཏུལ༔ ང་དཔའ་བོ་པདྨ་འབྱུང་གནས་ཡིན༔ འཁོར་བ་གཡུལ་བཟློག་གི་
གདམས་ངག་བདོག དུག་ལྔའི་དགྲ་བོ་དགྲར་ལངས་པ༔ ཡེ་ཤེས་ལྔ་ཡི་ཁོངས་སུ་
བྲུབས༔ ང་མཐུ་མཁན་པདྨ་འབྱུང་གནས་ཡིན༔ དུག་ལྔ་རྩད་གཅོད་ཀྱི་གདམས་ངག་
བདོག ཁྱོད་གདོང་དམར་སྲིན་པོ་བོད་ཀྱི་རྗེ༔ འཇིག་རྟེན་དྲེགས་པའི་ཁེངས་སེམས་
ཅན༔ ང་རྒྱལ་འཁོར་བར་སྐྱེ་བའི་རྒྱུ༔ ཉོན་མོངས་དུག་ལྔའི་རྒྱན་གྱིས་བརྒྱན༔ བོད་ཀྱི་
མངའ་བདག་མ་ལགས་སམ༔ ཁྱོད་མངའ་ཐང་ཆེ་བས་གློ་བ་དགའ ངས་བོད་ཀྱི་རྗེ་
ལ་ཕྱག་མི་འཚལ༔ རྒྱལ་པོའི་ན་བཟའ་བཞེས་ཕྱག་འཚལ༔ ཞེས་གསུངས་ནས༔ ཕྱག་
ཐལ་མོ་ཡ་གཅིག་དེང་མཛད་པས༔ ཕྱག་གི་འོད་ཟེར་གྱིས་རྒྱལ་པོའི་ན་བཟའ་ཐམས་
ཅད་ཚིག་པས༔ རྒྱལ་བློན་རྣམས་བྲེད་ནས༔ རྒྱལ་པོ་ཉིད་ཀྱིས་ཕྱག་འཚལ་ལོ༔
དེ་ནས་སློབ་དཔོན་ཕོ་བྲང་དུ་སྤྱན་དྲངས་ཏེ༔ གསེར་གྱི་ཁྲི་ལ་བཞུགས་སོ༔ ཞལ་
སྐྱེམས་དང༔ བཤོས་དང༔ ཞལ་ཟས་སྣ་ཚོགས་ཕྱག་ཏུ་དྲངས་ནས༔ ཟ་འོག་གི་སྨུག་
བེར་སྐུ་ལ་གསོལ༔ རྒྱལ་པོས་གསེར་གཡུའི་མཎྜལ་ཕྱག་རྟེན་དུ་ཕུལ་ནས་ཞུས་པ༔
ཨེ་མ་ཧོ་ན་མོ་གུ་རུ་རྗེ༔ བདག་ནི་སྲིན་པོ་གདོང་དམར་རྗེ༔ བོད་ཀྱི་མི་རྣམས་
འདུལ་དཀའ་བས༔ དམ་པ་ཆོས་ཀྱི་རྟེན་ཞིག་འཛུགས༔ སློབ་དཔོན་སྤྲུལ་པའི་སྐུར་
བཞུགས་པས༔ ས་གཞི་བྱིན་གྱིས་བརླབ་ཏུ་གསོལ༔ ཞེས་ཞུས་པས༔ སློབ་དཔོན་གྱི་ཞལ་
ནས༔ མངའ་བདག་རྒྱལ་པོ་ཆེན་པོ་ལགས༔ བོད་འདི་གནོད་སྦྱིན་ཕོ་མོ་འདྲེའི་ཡུལ་དུ་
འདུག་པས༔ ལམ་ཀར་བོད་ཀྱི་ལྷ་འདྲེ་ཕོ་མོ་དམ་ལ་བཏགས་ཏེ༔ ད་དུང་ཡུལ་ཕ་ཀི་
ན་བོད་ཁམས་ཐམས་ཅད་ལ་དབང་བྱེད་པའི་ཀླུའི་རྒྱལ་པོ་ཞིག་འདུག་པས་དེར་ཀླུའི་
གཏེར་འཛུགས་དགོས་པར་འདུག་གསུངས་ནས༔ མལ་གྲོའི་མདོར་བྱོན་ནས་འཁོར་
བ་དོང་སྤྲུགས་ཀྱི་ཆོ་ག་མཛད༔ དཔལ་ངན་སོང་སྦྱོང་བའི་དཀྱིལ་འཁོར་བཞེངས་ནས༔
51



ལོ་པཎ་གྱི་རྣམ་ཐར་ཕྱོགས་བསྒྲིགས།
མངའ་བདག་རྗེ་འབངས་རྣམས་ཀྱི་སྒྲིབ་པ་སེལ་བའི་ཆོ་ག་མཛད༔ དེ་ནས་མལ་གྲོའི་
ཕུ་ན་བྱོན་ནས་མལ་གྲོ་གཟི་ཅན་གྱི་ཀླུ་ལ་གཏེར་འཛུགས་པའི་ཆོ་ག་མཛད༔ དེ་ནས་
ཧས་པོ་རིར་བྱོན་ནས༔ ཆབ་གཏོར་གཟི་ཕོར་གང་ལ་ཏིང་ངེ་འཛིན་གྱིས་རྒྱ་བསྐྱེད
སློབ་དཔོན་གྱིས་ལྷ་འདྲེ་ཐམས་ཅད་མངའ་འོག་ཏུ་བསྡུས་ཏེ༔ དྲེགས་པ་ཅན་ཟིལ་གྱིས་
གནོན་པའི་མགུར་འདི་གསུངས་སོ༔
ཧཱུྃ༔ ཉོན་ཅིག་ང་ནི་པདྨ་འབྱུང་གནས་ཏེ༔ མངལ་གྱིས་མ་གོས་མཚོ་སྐྱེས་རྡོ་རྗེ་
ཡིན༔ ལུས་ལ་འབྱུང་བཞིའི་ནད་ཀྱིས་མི་ཚུགས་པའི༔ འཆི་མེད་རིག་འཛིན་ཚེ་ཡི་
དངོས་གྲུབ་ཐོབ༔ ལུས་ངག་ཡིད་གསུམ་ལྷ་ཡི་སྐུར་གསལ་བས དྲེགས་པ་ཟིལ་གྱིས་
གནོན་པའི་ནུས་པར་ལྡན༔ རྣམ་རྟོག་ཐམས་ཅད་སེམས་སུ་རྟོགས་པ་ཡིས༔ ལྷ་འདྲེ་
འཇིགས་པས་བསྡིགས་ཀྱང་ཉམ་མི་ང༔ ནམ་མཁའ་ཡངས་པའི་དཀྱིལ་འཁོར་དུ༔
འབྱུང་བ་བཞི་པོ་ཤོང་ཡང་ཤོང ཤོང་ཡང་ཤོང་སྟེ་ཡངས་ཀྱང་ཡངས༔ སེམས་ཉིད་
སྟོང་པའི་དཀྱིལ་འཁོར་དུ༔ སྣང་སྲིད་ལྷ་འདྲེ་ཤོང་ཡང་ཤོང ཤོང་ཡང་ཤོང་སྟེ་ཡངས་
ཀྱང་ཡངས༔ སེམས་ཉིད་སྟོང་པ་དམིགས་མེད་ལ༔ ལྷ་ཡང་མེད་དེ་འདྲེ་ཡང་མེད
ལ་ཆོ་འཕྲུལ་ཅི་སྟོན་ཀྱང༔ ང་ལ་གཡོ་བ་རྡུལ་ཙམ་མེད༔ སླར་ཡང་རང་སེམས་བརླག་
ཏ་རེ༔ ང་ཡི་བཀའ་ལས་མ་འདའ་བརཿ མཆོད་སྦྱིན་གཏོར་མ་ཆེན་པོ་འདི༔ མང་
པོར་ཏིང་ངེ་འཛིན་གྱིས་བསྐྱེད༔ སོ་སོར་ཐོབ་པ་སྔགས་ཀྱིས་བྱས༔ ཕྱག་རྒྱུས་ཕམ་རྒྱལ་
འཐབ་རྩོད་མེད༔ ཚིག་བཤད་བདེན་པས་བཀྲོལ་ཏེ་བསྔོས༔ འདི་བཞེས་ས་གཞི་གནང་
བ་བྱིན༔ ཁྲི་སྲོང་ལྡེའུ་བཙན་བསམ་པ་སྒྲུབས༔ ལྷ་ཁང་རྩིགས་ཤིག་ལྷ་འདྲེ་རྣམས
སྔགས་འཆང་བདག་གི་བཀའ་མ་བཅག༔ གུམ་གུམ་ཆུམ་ཆུམ་ལས་ལ་འདུས༔ ཞེས་
གསུངས་པས༔
ང་
52



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
ལྷ་འདྲེ་ཐམས་ཅད་བཀའ་འོག་ཏུ་འདུས་ཏེ༔ དམ་ལ་བཏགས་པ་ན༔ རྨ་ཆེན་
སྤོམ་ར་འོང་དུ་མ་ཉན་པས༔ སློབ་དཔོན་གྱི་ལྕགས་ཀྱུའི་ཕྱག་རྒྱུས་སྙིང་ག་ནས་བཟུང་
སྟེ་བཀུག་པས ཞང་བློན་སྤྲེལ་ཞྭ་ཅན་སྤྱང་ཐུལ་གྱོན་པ་ཞིག རྐང་པ་ཡ་གཅིག་ཁམས་
ཀྱི་གཡར་མོ་ཐང་དུ་བཞག༔ ཡ་གཅིག་ཧས་པོ་རི་ལ་བཞག༔ མདུན་དུ་སྤོབ་ཀྱིས་ལྷུང་
སྟེ༔ བདག་ཀྱང་ཡལ་གམ་ཆེ་བ་ལགས བན་ཆུང་ཁྱོད་ཀྱང་བཀའ་ནན་ཆེ་བ་ཞིག་བྱུང་
བས༔ མི་འོང་དུ་མ་ཉན་ནས་འདིར་མཆིས༔ ད་ནི་ཅི་བགྱིའི་བཀའ་སྩོལ་ཅིག
ཟེར་བས་སློབ་དཔོན་གྱིས་མཆོད་པ་འདི་བཞེས་ལཿ མངའ་བདག་གི་དགོངས་
པ་སྒྲུབས་ཤིག་གསུངས་པས༔ ཁོ་ན་རེ༔ གསུངས་པ་དེ་ནི་དེ་ལྟར་བགྱིད་པ་ལགས
བདག་སྣ་གཏོར་ཆེ་བས་སྐམ་ཆས་ཤིག་ལ་དགའ་བ་ལས༔ ཟན་བྲུལ་གྱི་ཞབས་སུ་ཆུ་
བླུགས་པའི་གཏོར་མ་འདིས་ང་མི་ཚིམས་པས༔ སྐམ་ཆས་ཤིག་ཞུ་ཟེར་བས༔ སློབ་
དཔོན་གྱིས་དངུལ་སྡེར་དུ་རིན་པོ་ཆེ་སྣ་ལྔ་བདར་ནས༔ བྱིན་གྱིས་བརླབས་ནས་བཀའ་
དང་དམ་ལ་བཏགས་སོ༔ སློབ་དཔོན་པདྨའི་སྐྱེས་རབས་དྲི་མ་མེད་པ་ལས༔ སློབ་
དཔོན་པདྨ་ཕོ་བྲང་བྲག་དམར་དུ་སྤྱན་དྲངས་ནས་ས་གཞི་བཏུལ་བའི་ལེའུ་སྟེ་བཅུ་
པའོ
བཅུ་གཅིག། རྗེ་མངའ་བདག་རྒྱལ་པོ་དང༔ སློབ་དཔོན་པདྨས་དཔལ་
གྱི་བསམ་ཡས་བཞེངས་ཏེ་རབ་གནས་མཛད་པ།
དེ་ནས་སློབ་དཔོན་པདྨས་བོད་ཀྱི་དགེ་བསྙེན་ཉི་ཤུ་རྩ་གཅིག གཡའ་རི་དང་
གངས་རི་བྲག་རི་ལ་གནས་པའི་མ་མོ་ཉི་ཤུ་རྩ་གཅིག བརྟན་མ་བཅུ་གཉིས༔ བོད་ཀྱི་
53



ལོ་པཎ་གྱི་རྣམ་ཐར་ཕྱོགས་བསྒྲིགས།
གནོད་སྦྱིན་ཕོ་མོ་ཉི་ཤུ་རྩ་གཅིག་ལ་སོགས་མཐུ་བོ་ཆེ་ཐམས་ཅད་དམ་ལ་བཏགས་སོ༔
གཟའ་དང་རྒྱུ་སྐར་ལ་སོགས་པ་རྣམས་མངའ་འོག་ཏུ་འདུས་ཏེ༔ རི་རྡོ་རི་ལ་བཞག
ཀླུང་རྡོ་ཀླུང་ལ་བཞག དེ་ནས་ལྷ་ཁང་རྨང་རྡོ་བཏིང་སྟེ༔ རྒྱལ་པོ་ཉིད་ཀྱིས་དབུ་རྩེ་
རིགས་གསུམ་རི་རབ་ཚུལ་དུ་བྱས༔ འཁོར་ས་གསེར་གྱི་རི་བདུན་གྱི་ཚུལ་དུ་བྱས
ཡཀྵ་ལྟག་འོག་གཉིས་ཉི་ཟླའི་ཚུལ་དུ་བྱས༔ གླིང་བཞི་གླིང་ཕྲན་བརྒྱད་རྣམས གླིང་
དང་གླིང་གཡོག་ཚུལ་དུ་བྱས༔ ཁྱད་པར་གྱི་གླིང་གསུམ་ཡང ཕོ་གྱོང་བཟའ་རྒྱལ་མོ་
བཙུན་གྱིས་བུ་ཚབ་གསེར་ཁང་གླིང་བཞེངས༔ ཚེ་སྤོང་བཟའ་དམར་རྒྱུན་གྱིས་ཁམས་
གསུམ་ཟངས་ཁང་གླིང་བཞེངས༔ འབྲོ་བཟའ་བྱང་ཆུབ་སྨན་གྱིས་དགེ་རྒྱས་བྱེ་མ་གླིང་
བཞེངས གླིང་ཆེན་བཞི་དང་གླིང་ཕྲན་བརྒྱད་རྣམས་ལ༔ འཇམ་དཔལ་གླིང ཨཱརྱ་
པ་ལོའི་གླིང༔ བྱམས་པ་གླིང༔ ཕྱག་ན་རྡོ་རྗེའི་གླིང༔ སྣང་བ་མཐའ་ཡས་ཀྱི་གླིང
ཁྲུས་ཁང་གླིངཿ བསམ་གཏན་གླིངཿ སྒྲ་སྒྱུར་གླིང༔ པེ་ཀར་གླིང༔ བདུད་འདུལ་སྔགས་
པ་གླིང༔ སྣ་ཚོགས་གླིང༔ བྱང་ཆུབ་གླིང་དང་བཅུ་གཉིས་བཞེངས༔ ཟུར་བཞི་ལ་མཆོད་
རྟེན་ཆེན་པོ་བཞི༔ ཕྱོགས་བཞིར་མགོན་ཁང་བཞི སྒོ་བཞི་ལ་རྡོ་རིང་ཆེན་པོ་བཞིའི་
ཐོག་ཏུ་ཟངས་ཀྱི་ཁྱི་བོ་ཆེ་བཞི ཕྱི་ལྕགས་རིས་བསྐོར་བའི་རྨང་བཏིངས་སོ༔
དེ་ནས་སློབ་དཔོན་པདྨ་འབྱུང་གནས་དགོངས་པ་ལ་བཞུགས་པས༔ ལྷ་མ་སྲིན་
སྡེ་བརྒྱད་ཀྱིས་རྩིག་རོགས་བྱས་ནས༔ རི་རྡོ་རི་ལ་བཞག་པ་ཀླུང་དུ་བསྙིལ་ནས༔ ཉིན་
མིས་བརྩིགས་པ་བས་མཚན་ལྷ་སྲིན་གྱིས་བརྩིགས་པ་མཐོ་བར་གྱུར་ཏོ
དེ་ནས་སློབ་དཔོན་གྱི་དགོངས་པ་ལ༔ ངས་ལྷ་མ་སྲིན་སྡེ་བརྒྱད་ཀྱི་ལུས་ངག་
ཡིད་གསུམ་དམ་ལ་ཐོགས་སམ་མ་ཐོགས་སྙམ་ནས༔ དགོངས་པ་ལ་བཞུགས་ཤིང་
གཟིགས་པས༔ ལྷ་མ་སྲིན་སྡེ་བརྒྱད་ཀྱི་ལུས་ངག་ཡིད་གསུམ་དམ་ལ་ཐོགས་ནས༔ ཅི་
སྒྲ་
54



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
བསྒོ་བ་བྱེད་ཅིང་འདུག ཀླུའི་ལུས་དམ་ལ་ཐོགས་ནས་བསམ་ཡས་རྩིག་ཅིང་འདུག
ངག་དམ་ལ་ཐོགས་ནས་སློབ་དཔོན་གྱི་བཀའ་ཉན་ཟེར་ཅིང་འདུག ཡིད་དམ་ལ་མ་
ཐོགས་ནས༔ གནོད་པ་སྣ་ཚོགས་སྐྱེལ་བར་འདུག་པས༔ སློབ་དཔོན་གྱིས་ཀླུ་འདུལ་
བའི་ཏིང་ངེ་འཛིན་ལ་བཞུགས་པ་ལ༔ རྩིག་པ་མཁན་པོ་ཧྭ་ཤང་མ་ཧཱ་ཡཱ་ན་དང༔
ཧོར་ཡག་ཀྲ་ཀ་མ་ལ་སོགས་པས་རྩིག་བཟོ་ཟིན་ནས༔ ཤིང་བཟོ་མཁན་པོ་རྒྱ་ནག་ལང་
ཙངཿ བལ་པོ་བ་སུ་ལ་སོགས་པས༔ སྟེའུ་ཀླད་ལ་བསྐོར་ཞིང་རྒྱལ་པོ་ཆེན་པོ་ཤིང་ག་ན་
ཡོད༔ ཤིང་རྡུགས་སོ་བྱས་པས༔ རྒྱལ་པོ་སྐྲག་ཅིང་སྔངས་ཏེ༔ ཤིང་འདི་ཙམ་གང་ནས་
བཙལ་སྙམ་ནས་ཐུགས་ཡེད་བྱུང་བ་དང
ཟུར་ཕུག་རྒྱ་ལྕང་ཚལ་གྱི་ཀླུས་རྒྱལ་པོ་ལ་བར་ཆད་བྱས་ཏེ༔ མི་དཀར་རྟ་དཀར་
ཅན་ཞིག་ཏུ་སྤྲུལ་ནས་རྒྱལ་པོའི་དྲུང་དུ་འོང་སྟེ༔ རྗེ་ལགས་བསམ་ཡས་ཀྱི་ཤིང་ཅི་
དགོས་ངས་འབུལ་གྱི སློབ་དཔོན་དགོངས་པ་བཀྲོལ་བར་ཞུ་ཟེར་བས༔ རྗེ་ཡི་ཐུགས་
ལ་དངོས་གྲུབ་ཡིན་པར་དགོངས་ནས ཞལ་གྱིས་བཞེས་ཏེ༔ རྒྱལ་པོས་སློབ་དཔོན་
དགོངས་པ་བཀྲོལ་དུ་མི་འཇུག་རེ་ཟེར་ནས་མནའ་བསྐྱལ་ལོ༔
དེ་ནས་རྒྱལ་པོས་མཆིམས་ཕུ་བྲེ་གུ་དགེའུ་རུ སློབ་དཔོན་གྱི་སྤྱན་སྔར་བྱོན་ནས
སློབ་དཔོན་དགོངས་པ་བཀྲོལ་བར་ཞུ་བྱས་པས༔ མ་གནང་སྟེ༔ ཅིས་ཀྱང་དགོངས་
པ་བཀྲོལ་བར་ཞུ༔ དངོས་གྲུབ་ཆེན་པོ་བདག་གིས་རྙེད་བྱས་པས༔ སློབ་དཔོན་གྱི་
དགོངས་པ་བཀྲོལ་ནས༔ རྗེས་གོང་གི་ལོ་རྒྱུས་རྣམས་ཞུས་པ་དང༔ སློབ་དཔོན་གྱི་ཞལ་
ནས༔ གཙུག་ལག་ཁང་གི་ཤིང་རང་བཞིན་གྱིས་འོང་བ་ཡིན་ཏེ༔ བདག་གིས་ལྷ་མ་སྲིན་
སྡེ་བརྒྱད་གཞན་གྱི་ལུས་ངག་ཡིད་གསུམ་དམ་ལ་ཐོགས་པ་ལ༔ ཀླུའི་ཡིད་དམ་ལ་མ་
ཐོགས་པས་དམ་ལ་བཏགས་སོ་སྙམ་ལགས་ཏེ༔ དུས་ལྔ་བརྒྱའི་ཐ་མ་ལ་བབ་པའི་
་དུས་
55



ལོ་པཎ་གྱི་རྣམ་ཐར་ཕྱོགས་བསྒྲིགས།
སུ ས་གཞི་ཐམས་ཅད་ཀླུས་དབང་བྱེད༔ ནད་དུ་མཛེ་རིགས་བཅོ་བརྒྱུད་དར་བ་འོང
མཐའ་འདུལ་དང་མིའི་ཁང་ཁྱིམ་ཐམས་ཅད་ཀླུ་ལ་སོང་བས་འཇིག༔ ས་སྟེང་ས་འོག་
ཐམས་ཅད་ཀླུས་དབང་བྱེད་པ་ཞིག་འོང་གསུངས་སོ༔
དེ་ནས་རྒྱལ་པོས་མར་བྱོན་པ་ན༔ ཀླུས་ཕུལ་བའི་ཤིང་ཐམས་ཅད་གཙང་པོ་ལ་
བསྐུར་ནས༔ བསམ་ཡས་ཀྱི་ན་བ་ལ་ཆགས་སོ༔ དེ་ལྟར་རྒྱལ་པོ་ཉི་ཤུ་རྩ་གཅིག་སྟག་
གི་ལོ་ལ་རྨང་བཏིང་ནས་བརྩིགས་པ༔ རྟ་ཡི་ལོ་ལ་འབྱོངས་ཏེ༔ དབུ་རྩེ་རིམ་གསུམ་
གོང་མ་ནི༔ རྒྱ་གར་ཆོས་ཀྱི་གྲོལ་ཕུགས་ཡིན་པས་རྒྱ་གར་ལུགས་སུ་བཞེངས༔ བར་
མ་ནི་ཞང་པོ་རྒྱ་ནག་ཡིན་པས་རྒྱ་ནག་ལུགས་སུ་བཞེངས༔ འོག་མ་ནི་ཡབ་མེས་བོད་
ཡིན་པས་བོད་ཀྱི་ལུགས་སུ་བཞེངས༔ འཁོར་ས་གསེར་གྱི་རི་བདུན༔ ཡག་ཤ་ལྟག་འོག་
གཉིས་ཉི་ཟླའི་ཚུལ་དུ་བྱས༔ གླིང་བཞི་གླིང་ཕྲན་བརྒྱད༔ ཁྱད་པར་གླིང་གསུམ ཕྱི་
ལྕགས་རི་དང་བཅས་པ༔ རྒྱལ་པོའི་ཐུགས་དགོངས་ལ་ཇི་ལྟར་བསམ་པ་ལྟར་འགྲུབ་
པས དཔལ་གྱི་བསམ་ཡས་ལྷུན་གྱིས་གྲུབ་པ་ཞེས་བྱའོ༔
དེ་ནས་པདྨས་ལུག་གི་ལོ་ལ་རབ་གནས་མཛད་པས༔ བྱིན་རླབས་ཁྱད་པར་
ཅན་ལྔ་བྱུང་བ་ནི༔ བྱང་ཆུབ་གླིང་གི་རྣམ་པར་སྣང་མཛད་ནམ་མཁའ་ལ་འཕགས་པ་
དངཿ དབུ་རྩེའི་ལྷ་ཐམས་ཅད་ཕྱིར་ཤར་གྱིས་བྱུང་བ་དང༔ རྗེ་ཡི་ཐུགས་དགོངས་ལ་
ད་ནང་དུ་མི་ཚུད་སྙམ་ནས་སྐྲག་པ་དང༔ སློབ་དཔོན་གྱིས་སེ་གོལ་གཅིག་བརྡབས་
པས་ཐམས་ཅད་ནང་དུ་ཐིབས་ཀྱིས་ཚུད་དོ༔ སྒོ་བཞིའི་རྡོ་རིང་སྟེང་དུ་ཟངས་ཀྱི་ཁྱི་བོ་
ཆེ་བཞི་ཕྱོགས་བཞིར་ཐང་རེ་མཆོངས་ནས་སྐད་ཐེངས་གསུམ་གསུམ་རེ་ཕྱུངཿ འཁོར་
སའི་སྨྱུག་རིང་རིམ་གྱིས་མ་སྐྱེས་པར་དུས་གཅིག་ལ་ཤར་གྱིས་བྱུང༔ བདེ་བར་གཤེགས་
པས་ནམ་མཁའ་མངོན་སུམ་དུ་གང་ནས་འོད་ཟེར་དུ་བྱུང་སྟེ་ལྷ་རྣམས་ལ་ཐིམ་པ་
56



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
དང༔ ནམ་མཁའི་ལྷ་བྲན་གྱིས་མེ་ཏོག་གི་ཆར་པ་ལ་སོགས་བྱུང་ངོ༔ སློབ་དཔོན་པདྨ་
འབྱུང་གནས་ཀྱི་སྐྱེས་རབས་དྲི་མ་མེད་པ་ལས༔ རྗེ་མངའ་བདག་རྒྱལ་པོ་དང༔ སློབ་
དཔོན་པདྨས་དཔལ་གྱི་བསམ་ཡས་བཞེངས་ཏེ་རབ་གནས་མཛད་པའི་ལེའུ་སྟེ་བཅུ་
གཅིག་པའོ༔ ༔
བཅུ་གཉིས། སློབ་དཔོན་རྣམ་གཉིས་དང་ལོ་ཙཱ་བ་སྐ་ཅོག་གཉིས་ཀྱིས་
གསང་སྔགས་ཀྱི་ཆོས་བསྒྱུར་ཞིང་གཏན་ལ་ཕབ་ པ།
དེ་ནས་སློབ་དཔོན་པདྨ་འབྱུང་གནས་དང༔ སློབ་དཔོན་བོདྷི་སཏྭ་གཉིས༔ རྒྱ་
གར་ཡུལ་དུ་བཞུད་པར་དགོངས་ནས༔ མངའ་བདག་ལ་ཞུས་པ༔ བོད་ཡུལ་དབུས་སུ་
སྐྱེས་པའི་བཙན་པོ་ཁྲི་སྲོང་ལྡེའུ་བཙན་དང༔ ཟ་ཧོར་ཡུལ་ནས་བྱོན་པའི་མཁན་པོ་
བོདྷི་སཏྭ་དང ཨུ་རྒྱན་ཡུལ་ནས་འོང་བའི་པདྨ་འབྱུང་གནས་གསུམ༔ ཚེ་རབས་སྔ་
མའི་དུས་ཙམ་ན༔ མ་ག་དྷ་ཡི་ཡུལ་དག་ཏུ༔ མོན་ཕྲུག་སྤུན་གསུམ་དག་ཏུ་སྐྱེས༔ མཆོད་
རྟེན་བརྩིགས་ཤིང་སྨོན་ལམ་བཏབ༔ སྐྱེ་བ་སོ་སོར་སྨིན་པ་ལས༔ བོ་དྷི་སཏུ་བྲམ་ཟེར་
སྐྱེས༔ བཙན་པོ་དྲང་སྲོང་རིགས་སུ་སྐྱེས༔ བདག་ནི་ཕྲ་མེན་སྲིན་བུར་སྐྱེས༔ དེ་གསུམ་
དུས་གཅིག་འཚོགས་ནས་ནི༔ སྔ་མའི་མཆོད་རྟེན་དེ་ལ་ནི༔ མཆོད་པ་ཆེན་པོ་རབ་
ཕུལ་ཏེ༔ སྨོན་ལམ་སོ་སོར་འདི་ལྟར་བཏབ༔ དྲང་སྲོང་བུ་ཡི་སྨོན་ལམ་ནི༔ བདག་གི་
འདི་ཡི་ཕྱི་མ་ལ༔ འཁྱགས་པའི་འཁྱགས་རུམ་བོད་ཡུལ་དུ༔ ཆོས་སྐྱོང་རྒྱལ་པོར་སྐྱེས་
ནས་ནི༔ སངས་རྒྱས་བསྟན་པ་འཛུགས་པར་ཤོག
དེ་སྐད་སྨོན་ལམ་བཏབ་པ་ཡིས༔ ད་ལྟ་ཆོས་སྐྱོང་རྒྱལ་པོར་སྐྱེས༔ བྲམ་ཟེའི་བུ་
57



ལོ་པཎ་གྱི་རྣམ་ཐར་ཕྱོགས་བསྒྲིགས།
ཡི་སྨོན་ལམ་ནི༔ བདག་ནི་མཁས་པ་པཎྜི་ཏ༔ རིག་པའི་གནས་ལྔ་མཁས་པ་ཡིས༔ རྒྱལ་
བའི་བསྟན་པ་འཛུགས་པ་ཡི༔ སློབ་དཔོན་བྱེད་པར་སྨོན་ལམ་བཏབ༔ ད་ལྟ་བོདྷི་སཏཱ་
ཡིན༔ ཕྲ་མེན་བུ་ཡི་སྨོན་ལམ་ནི༔ བདག་ནི་སྔགས་འཆང་མཐུ་སྟོབས་ཅན༔ རྒྱལ་པོའི་
བསྟན་པ་སྲུང་བར་ཤོག༔ དེ་སྐད་དུ་ནི་སྨོན་ལམ་བཏབ༔ རྒྱལ་པོའི་ཐུགས་དགོངས་
སྒྲུབ་པ་ཡིན༔ སྨོན་ལམ་བཏབ་པའི་མཐུ་བཙན་པས༔ ཟ་ཧོར་ཨུ་རྒྱན་བོད་ཀྱི་ཡུལ༔ སོ་
སོར་སྐྱེས་ཀྱང་བོད་ཡུལ་དུ༔ དཔོན་སློབ་ཡོན་མཆོད་གྱུར་པ་ཡིན༔ རྒྱལ་པོའི་ཐུགས་
དམ་བསམ་ཡས་འདི༔ སྟག་ལ་རྨང་བཏིང་རྟ་ལ་འབྱོངས༔ ལོ་ལྔས་གཏན་ལ་ཕབ་ནས་
བཞག༔ བགེགས་ཞི་བསམ་ཡས་ལྷུན་གྱིས་གྲུབ༔ རྒྱལ་པོའི་ཐུགས་དགོངས་རྫོགས་པར་
བྱས༔ མཁན་པོ་བོདྷི་སཏྭ་དང༔ ཨུ་རྒྱན་པདྨ་འབྱུང་གནས་བདག༔ རྒྱ་གར་ཡུལ་དུ་
འགྲོ་བར་ཞུ༔ ཞེས་གསུངས་པས༔
རྒྱལ་པོས་སློབ་དཔོན་གཉིས་ལ་གསེར་ཕྱེ་བྲེ་རེ་རེས་དངུལ་སྐྱོགས་བཀང་ནས་
འཇིག་རྟེན་གྱི་སྤྱན་གཟིགས་མང་དུ་དྲངས་ནས༔ ཕྱག་འཚལ་བསྐོར་བ་བྱས་སྤྱན་ཆབ་
བཏོན་ནས་ཞུ་བ་ཕུལ་བ
ཨེ་མ་ཧོ༔ སློབ་དཔོན་རྣམ་གཉིས་བདག་ལ་གསོན༔ སྐྱེ་བ་སྔར་ཡང་སྨོན་ལམ་
བཏབ༔ རྒྱ་གར་ཡུལ་དུ་སྐྱེས་ནས་ནི༔ སྨོན་ལམ་སོ་སོར་བཏབ་པ་ཡིས༔ སློབ་དཔོན་
རྣམ་གཉིས་རྒྱ་གར་ཡུལ༔ དམ་པ་ཆོས་ཀྱི་ཡུལ་དུ་སྐྱེས༔ བདག་ནི་གདོང་དམར་བོད་
ཀྱི་ཡུལ༔ ལས་ཀྱིས་བདས་ནས་རྒྱལ་པོར་སྐྱེས༔ བསོད་ནམས་མི་ཆུང་མགོ་ནག་རྗེ རྟ་
ཡི་ལོ་ལ་བྲག་དམར་དུ༔ རྒྱ་བཟའ་ཨང་ཅུང་ལུས་ལ་སྐྱེས༔ བཅུ་གསུམ་ལོན་ནས་ཡབ་
དང་བྲལ༔ ཉི་ཤུ་ལོན་ནས་དགེ་སེམས་སྐྱེས༔ རྩ་གཅིག་སྟག་ལ་རྨང་བཏིང་ནས༔ སློབ་
དཔོན་བོ་དྷི་སཏྭ་ཡིས༔ ས་གཞི་བྱིན་གྱིས་བརླབས་ལགས་ཀྱང༔ བགེགས་ཀྱིས་འགྲུབ་
5
58



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
ཏུ་མ་སྟེར་བས༔ སློབ་དཔོན་པདྨ་སྤྱན་དྲངས་ན༔ རྒྱལ་པོའི་བསམ་པ་འགྲུབ་བོ་ཞེས
བོ་དྷི་སཏུས་ལུང་བསྟན་བཞིན སྔོན་གྱི་ཐུགས་དམ་དབང་བཙན་བྱོན༔ སྟག་ནས་རྟ་
ཡི་ལོ་ལ་འབྱོངས༔ སྔ་མ་སྐུ་དྲིན་ཆེ་ལགས་ཀྱང༔ སྤྲུལ་སྐུ་མངལ་སྐུ་རྣམ་གཉིས་ཀྱིས
ད་རུང་བདག་ཉིད་མ་འདས་བར སློབ་དཔོན་རྣམ་གཉིས་མི་བཞུད་པརཿ ཐུགས་
དགོངས་བསྒྱུར་ལ་བཀའ་གནང་ཞུ༔ ཞེས་ཞུ་བ་ཕུལ་བས
སློབ་དཔོན་རྣམ་གཉིས་བཀའ་བགྲོས་ནས༔ སློབ་དཔོན་པདྨའི་ཞལ་ནས༔ རང་
རེ་སྤུན་གསུམ་ཚེ་རབས་སྔ་མ་ནས་ཡང་སྔ་འདི་གསུམ་གྱི་འབྲེལ་པ་ཡོད་པ་ཡིན་པས
རྒྱལ་པོའི་ཞལ་ངོ་མི་བསྒྱུར་བར་བྱ་གསུངས་པས་བོ་དྷི་སཏཱའི་ཞལ་ནས༔ ཤིན་ཏུ་ལེགས་
པས་དེ་བཞིན་དུ་བགྱིད་གསུངས་ནས༔ སློབ་དཔོན་གྱི་རྒྱལ་པོ་ལ་གསུངས་པ༔ རང་རེ་
དཔོན་སློབ་རྣམ་པ་གསུམ༔ སྐྱེ་བ་གསུམ་གྱི་སྨོན་ལམ་གྱི༔ ལས་འཕྲོ་སྨིན་ལས་བོད་དུ་
ཚོགས༔ སྔ་མ་བཙན་པོ་དགྱེས་པར་བྱས༔ ད་ཡང་ཞལ་ངོ་མི་བསྒྱུར་འཚལ༔ གསུངས་
པས་རྒྱལ་པོ་ཡང་ཤིན་ཏུ་དགྱེས་སོ༔
དེ་ནས་རྒྱལ་པོས་སློབ་དཔོན་རྣམ་གཉིས་ལ་ཆོས་གསུང་བའི་ཞུ་བ་ཕུལ་ཏེ༔
གསེར་གྱི་ཁྲི་ལ་སློབ་དཔོན་པདྨ་བཞུགས དངུལ་གྱི་ཁྲི་ལ་བོ་དྷི་སཏུ་བཞུགས གུང་
གྲལ་ལ་རྒྱལ་པོ་ཉིད་བཞུགས༔ གཡོན་གྲལ་ལ་ཅོག་རོ་ཀླུའི་རྒྱལ་མཚན་དང༔ སྐ་བ་
དཔལ་བརྩེགས་གཉིས་གབ་ཙེའི་ཁྲི་ལ་བཞུགས་ནས༔ སློབ་དཔོན་གཉིས་ལ་གསེར་གྱི་
མཎྜལ་ཁྲུ་གང་བ་རེ་རེ་ལ༔ གཡུའི་ཚོམ་བུ་གླིང་བཞི་རི་རབ་དང་བཅས་པ་རེ་རེ་ཕུལ
ལོ་ཙཱ་བ་གཉིས་ལ་ཡང་རིན་པོ་ཆེའི་མཎྜལ་རེ་རེ་ཕུལ་ནས༔ ཆོས་གསུང་བར་ཞུ་བ་ཕུལ་
བ་ནི༔ ཨེ་མ་ཧོ༔ རྒྱ་གར་ཡུལ་དུ་སྐུ་འཁྲུངས་ཤིང༔ མཁས་གྲུབ་པཎྜི་ཏར་གྱུར་ནས
དམ་པའི་ཆོས་ལ་མངའ་བརྙེས་པའི༔ སློབ་དཔོན་ཆེན་པོ་རྣམ་གཉིས་ཀྱིས༔ སྔགས་
59



ལོ་པཎ་གྱི་རྣམ་ཐར་ཕྱོགས་བསྒྲིགས།
དང་མཚན་ཉིད་ཆོས་རྣམས་ཀུན༔ མ་ལུས་ཚིམས་པར་བཤད་དུ་གསོལ༔ ལོ་ཙཱ་གཉིས་
ཀྱིས་བསྒྱུར་བར་ཞུ༔ བོད་ཡུལ་མུན་པ་འཐིབས་པ་ལ༔ ཆོས་ཀྱི་སྒྲོན་མེ་སྦྱར་དུ་གསོལ
ཉོན་མོངས་མེ་ཡིས་འཚིག་པ་ལ༔ ཆོས་ཀྱི་ཆར་པ་དབབ་ཏུ་གསོལ༔ ཞེས་ཆོས་གསུང་
བའི་ཞུ་བ་ཕུལ་བས
སློབ་དཔོན་གཉིས་ཀྱི་ཞལ་ནས༔ ཨེ་མ་ཧོ༔ རྒྱལ་པོ་ཆེན་པོ་ལགས༔ བོད་ཀྱི་མི་
ནི་དད་པ་ཆེན་པོ་མེད་ལ༔ བློན་པོ་རྣམས་ནི་ཆོས་ལ་གནག་པས་ན༔ འབྱུང་པོ་རྣམས་
ཀྱིས་བར་ཆོད་བྱེད་པས༔ བར་ཆད་མེད་པའི་རྟེན་འབྲེལ་བསྒྲིག་འཚལ་བས རྒྱལ་པོ་
ཉིད་རང་ཆོས་ཀྱི་བཀའ་ཁྲིམས་ཆོས་ཤིག་གསུངས་པས༔ རྒྱལ་པོ་ཉིད་རང་ཆོས་ཁྲིམས་
བཅས་ཏེ༔ ལུག་གི་ལོ་ནས་སྤྲེལ་གྱི་ལོའི་གཞུག་ཡན་ཆད་ལ༔ སློབ་དཔོན་པདྨ་དང་ཅོག་
རོ་ཀླུའི་རྒྱལ་མཚན་གཉིས་ཀྱིས༔ གསང་སྔགས་ནང་གི་རྒྱུད་སྡེ་བཅོ་བརྒྱད་སོགས་བསྒྱུར་
ཏེ༔ དང་པོ་གསང་སྔགས་ཀྱི་སྒྲུབ་པ་ལ་བར་ཆད་མི་འབྱུང་བར་བྱ་བའི་ཕྱིརཿ གཟི་ལྡན་
འབར་བ་མཚམས་ཀྱི་རྒྱུད༔ བདག་ཏུ་འཛིན་པ་འཁོར་བའི་རྒྱུ་ཡིན་པས༔ འཁོར་བ་ཆོས་
ཉིད་དུ་བསྒྲལ་ནས་ཕུང་པོ་ལྷའི་དཀྱིལ་འཁོར་དུ་བསྒྲུབ་པར་བྱ་བའི་ཕྱིརཿ ཞི་བ་དམ་པ་
ལྷའི་རྒྱུད
བདུད་དང་མུ་སྟེགས་སྲིན་པོ་དྲེགས་པ་ཚར་གཅོད་པའི་ཕྱིར༔ སྐུའི་སྒྲུབ་ལུགས་
བསྐལ་པ་མེ་ལྟར་འབར་བའི་རྒྱུད༔ གསུང་གི་སྒྲུབ་པ་དབང་ཆེན་འདུས་པའི་རྒྱུད
ཐུགས་ཀྱི་སྒྲུབ་པ་ཁྲོ་བོ་པུཎྜ་རཱི་ཀའི་རྒྱུད༔ ཡོན་ཏན་གྱི་སྒྲུབ་པ་ལྷ་མོ་མ་གོལ་བའི་
རྒྱུད༔ ཕྲིན་ལས་ཀྱི་སྒྲུབ་པ་རིག་འཛིན་གྲུབ་པའི་རྒྱུད རིག་སྔགས་སྤྱིའི་སྒྲུབ་ལུགས་
ཀྱི་རྒྱུད༔ དཔལ་ཧེ་རུ་ཀ་འདུས་པའི་རྒྱུད༔ འཇམ་དཔལ་སྐུའི་རྒྱུད་ཟླ་གསང་ནག་
པོ༔ པདྨ་གསུང་གི་རྒྱུད་རྟ་མཆོག་རོལ་པ༔ ཡང་དག་ཐུགས་ཀྱི་རྒྱུད་ཧེ་རུ་ཀ་གལ་པོ་
60



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
དང༔ འཇིག་རྟེན་ལས་འདས་པའི་མདོ༔ བདུད་རྩི་ཡོན་ཏན་གྱི་རྒྱུད་བདུད་རྩི་རོལ་
པ་ཆེ་ཆུང་དངཿ ལུང་བམ་པོ་བརྒྱད་པ ཕུར་པ་ཕྲིན་ལས་ཀྱི་རྒྱུད་བིཊོཏྟ་མ་འབུམ་སྡེ
མ་མོ་རྦོད་གཏོང་གི་རྒྱུད་འབུམ་གྱི་ཏི་ཀའི་རྒྱུད་ལུང༔ སྒྲུབ་པ་སྡེ་དྲུག་གི་རྒྱུད་ལུང
འཕྲིན་ལས་ཁ་སྐོང་བ་དང་རྒྱུན་གདག་པའི་ཕྱིར༔ ཤེས་པ་སྟོང་གིས་བརྒྱན་པའི་རྒྱུད
ལས་རྒྱ་མཚོ་ཇི་ལྟར་བྱ་བ་བསྟན་པའི་ཕྱིར ཀརྨ་མཱ་ལེ་འཕྲིན་ལས་ཀྱི་རྒྱུད༔ བསོད་
ནམས་ཡེ་ཤེས་ཀྱི་ཚོགས་རྫོགས་པར་བྱ་བའི་ཕྱིར་ཚོགས་རྒྱུད་ཆེ་ཆུང༔
མཆོད་པ་མི་ཟད་པའི་གཏེར་དུ་བྱིན་གྱིས་བརླབ་པའི་ཕྱིརཿ ནམ་མཁའ་མཛོད་
བྱིན་རླབས་ཀྱི་རྒྱུད༔ སྒྲོལ་བ་གནས་སུ་དག་པའི་ཕྱིརཿ སྟོབས་ཀྱིས་ཡོངས་སྒྲོལ་གྱི་
རྒྱུད སྦྱོར་བ་གནས་སུ་དག་པར་བྱ་བའི་ཕྱིར༔ ཐིག་ལེ་བདེ་བ་ཀློང་གི་རྒྱུད བརྟུལ་
ཞུགས་དྲག་པོ་བྱ་བའི་ཕྱིར༔ གླང་པོ་ཆེ་རབ་འབོག་གི་རྒྱུད བཀྲ་ཤིས་པ་ལ་སྦྱིན་སྲེག་
བྱ་བའི་ཕྱིར༔ ཟ་བྱེད་རོལ་པའི་རྒྱུད༔ ལས་ཐམས་ཅད་ཀྱི་སྔོན་དུ་འགྲོ་བ་ནི་གཏོར་མ་
ཡིན་པའི་ཕྱིར༔ གཏོར་ལུང་ཆེ་ཆུང་གི་རྒྱུད༔ ཕྱི་འཁོར་སྐྱོང་བའི་ལྷག་མ་ལ་དབང་བ་
རྣམས་ལ་ལས་བཅོལ་བའི་ཕྱིར༔ དཔལ་འབར་ཁྲོ་མོའི་རྒྱུད༔ དགྲ་བགེགས་མནན་
ཅིང་གཟིར་བའི་ཕྱིར༔ ཞིང་བཅུ་སྒྲོལ་བའི་རྒྱུད༔ དེ་རྣམས་ནི་མ་ཧཱ་ཡོ་གའི་རྒྱུད་སྡེ་
ཡིན་ནོ༔
ཨ་ནུ་ཡོ་གའི་རྒྱུད་སྡེ་ལ༔ མདོ་བཞི་སྡོམ་དང་ལྔ་སྟེ༔ དེ་རྣམས་ནི་ཀུན་འདུས་
རིན་པོ་ཆེའི་མདོ༔ ཡེ་ཤེས་རྔམ་པ་གློག་གི་འཁོར་ལོའི་མདོ༔ དུར་ཁྲོད་ཁུ་བྱུག་རོལ་
པའི་མདོ༔ སེམས་ལུང་ཆེན་པོའི་མདོ་རྣམས་དང༔ སངས་རྒྱས་ཐམས་ཅད་དགོངས་
པ་འདུས་པའི་མདོ་ནི་བཀའ་ཐམས་ཅད་ཀྱི་སྡོམ་དུ་བཞག་པ་ཡིན་ནོ༔ གསང་བ་སྡེ་
དྲུག་ནི༔ སྐུའི་རྒྱུད་སངས་རྒྱས་མཉམ་སྦྱོར༔ གསུང་གི་རྒྱུད་ཟླ་གསང་ཐིག་ལེ ཐུགས་
61



ལོ་པཎ་གྱི་རྣམ་ཐར་ཕྱོགས་བསྒྲིགས།
ཀྱི་རྒྱུད་གསང་བ་འདུས་པ༔ ཡོན་ཏན་གྱི་རྒྱུད་རྣམ་སྣང་སྒྱུ་འཕྲུལ་དྲྭ་བ ཕྲིན་ལས་ཀྱི་
རྒྱུད་ཀརྨ་མཱ་ལེ མཇུག་རྒྱུད་དོན་བསྡུས་པ་རྡོ་རྗེ་གདན་བཞིའི་རྒྱུད་དོ༔ སྒྱུ་འཕྲུལ་སྡེ་
བརྒྱད་ནི༔ སེམས་དང་ཡེ་ཤེས་རང་ལུགས་སུ་བསྟན་པ་གསང་བའི་སྙིང་པོ༔ ཕྲིན་ལས་
ཁ་ཚང་བ་བསྟན་པ་སྒྱུ་འཕྲུལ་བཞི་བཅུ་པ༔ དབང་མངོན་དུ་གྱུར་པ་སྒྱུ་འཕྲུལ་བླ་མ
དམ་ཚིག་དང་ལྡན་པའི་མན་ངག་ཏུ་གྱུར་པ་སྒྱུ་འཕྲུལ་ལེའུ་ལག དོན་བསྡུས་ནས་
བསྟན་པ་སྒྱུ་འཕྲུལ་བརྒྱད་པ རོལ་པ་མངོན་དུ་གྱུར་པ་ལྷ་མོ་སྒྱུ་འཕྲུལ༔ དེ་རྣམས་ཀྱི་
མ་ཚང་བ་ཁ་སྐོང་བ་སྒྱུ་འཕྲུལ་བརྒྱད་ཅུ་པ དོན་དམ་པ་ཡེ་ཤེས་སུ་བཤད་པ་འཇམ་
དཔལ་སྒྱུ་འཕྲུལ་ལོ༔ དེ་རྣམས་གསང་སྔགས་ནང་གི་རྒྱུད་སྡེ་རྣམས་ཡིན་ཏེ༔ སློབ་
དཔོན་པདྨ་འབྱུང་གནས་དང༔ ལོ་ཙཱ་བ་ཅོག་རོ་ཀླུའི་རྒྱལ་མཚན་གཉིས་ཀྱིས་བསྒྱུར་
རོ༔ རྒྱུ་དཔེ་རྒྱ་གར་གྱི་ཤྲཱི་ན་ལེནྡྲའི་གཙུག་ལག་ཁང་ན་བཞུགས༔ སློབ་དཔོན་པདྨས་
རྫུ་འཕྲུལ་གྱིས་བླངས་ཏེ༔ རྒྱ་གར་ན་མ་ལུས་པརཿ ད་ལྟ་དཔལ་བསམ་ཡས་དཀོར་
མཛོད་ན་བཞུགས་སོ
སློབ་དཔོན་བོདྷི་སཏྭ་དང༔ ལོ་ཙཱ་བ་སྐ་བ་དཔལ་བརྩེགས་ཀྱིས་གསང་སྔགས་ཕྱི་
པ་རྣམས་བསྒྱུར་ཏེ༔ དེ་ཡང་བྱ་བའི་ཆོས་སྤྱིའི་རྒྱུད་ལས༔ རིག་སྔགས་ཐམས་ཅད་ཀྱི་
ཁོག་འབུབས་པ་ཀྲི་ཡ་དཔུང་བཟང་གི་རྒྱུད༔ རིག་སྔགས་ཐམས་ཅད་ཀྱི་དབང་བསྐུར་
བ་ཕྱག་ན་རྡོ་རྗེ་དབང་གི་རྒྱུད༔ རིག་སྔགས་ཐམས་ཅད་ཀྱི་གསལ་བྱེད་རིག་པ་མཆོག་
གི་རྒྱུད༔ རིག་སྔགས་ཐམས་ཅད་ཀྱི་དོན་འདུས་པ་སུ་སིདྡྷི་ཀ་ར་ལེགས་པར་གྲུབ་པའི་
རྒྱུད༔ རིག་སྔགས་ཐམས་ཅད་ཀྱི་ཕྲིན་ལས་ཁམས་གསུམ་རྣམ་པར་རྒྱལ་བའི་རྒྱུད༔ རིག་
སྔགས་ཐམས་ཅད་ཀྱི་དགོངས་པ་བསྟན་པ་བསམ་གཏན་ཕྱི་མའི་རྒྱུད་དང་དྲུག་གོ༔ བྱ་
བ་བྱེ་བྲག་གི་རྒྱུད་ནི༔ རིགས་གསུམ་མགོན་པོའི་སྐོར་ལས༔ སྤྱན་རས་གཟིགས་ཀྱི་སྐོར་
62



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
ནི༔ པདྨ་ཅོད་པན་རྩ་བའི་རྒྱུད པདྨ་བརྩེགས་པ་སྔགས་ཀྱི་རྒྱུད༔ ཆོ་ག་ཟབ་མོ་སྔགས་
ཀྱི་རྒྱུད༔ ཡིད་བཞིན་ནོར་བུ་འཁོར་ལོས་སྒྱུར་བའི་རྒྱུད ཨ་མོ་གྷ་པཱ་ཤ་སྟེ་དོན་ཡོད་
ཞགས་པའི་རྒྱུད ཟ་མ་ཏོག་ཆེ་ཆུང་བཀོད་པ་ལ་སོགས་པའི་རྒྱུད་དོ༔ འཇམ་དཔལ་
གྱི་སྐོར་ལ༔ འཇམ་དཔལ་ཡེ་ཤེས་སེམས་དཔའ་དྲི་མ་མེད་པའི་རྒྱུད༔ འཇམ་དཔལ་
ཤེས་རབ་རྣོན་པོའི་རྒྱུད༔ འཇམ་དཔལ་དྲྭ་བ་གཅོད་པའི་རྒྱུད༔ འཇམ་དཔལ་གྱི་
མཚན་ཡང་དག་པར་བརྗོད་པ་བསྟོད་པ་གླུར་བླངས་པའི་རྒྱུད་ལ་སོགས་པའོ༔ ཕྱག་
ན་རྡོ་རྗེའི་སྐོར་ལ ཕྱག་ན་རྡོ་རྗེ་དབང་བསྐུར་བའི་རྒྱུད༔ རྡོ་རྗེ་ས་འོག་གི་རྒྱུད རྡོ་
རྗེ་ས་བླའི་རྒྱུད༔ འབྱུང་པོ་འདུལ་བྱེད་ཀྱི་རྒྱུད༔ རྡོ་རྗེ་བེ་ཅོན་གྱི་རྒྱུད༔ རྡོ་རྗེ་བདེ་ཁྲོས་
ཀྱི་རྒྱུད༔ རྡོ་རྗེ་རྣོན་པོའི་རྒྱུད༔ རྡོ་རྗེ་གསང་བ་བསྟན་པའི་རྒྱུད༔ རྡོ་རྗེ་མེ་རིའི་རྒྱུད་ལ་
སོགས་པའོ༔
གཞན་ཡང་གཟུངས་གྲྭ་ལྔ་དངཿ གཟུངས་སུམ་བརྒྱ་དྲུག་ཅུ་ལ་སོགས་པའོ༔ ཨུ་
བྷི་ཡའི་རྒྱུད་བཞི་ལ རྣམ་སྣང་མངོན་པར་བྱང་ཆུབ་པའི་རྒྱུད༔ མེ་དཔུང་འབར་བ་
ཉོན་མོངས་སྲེག་པའི་རྒྱུད ལག་ན་རྡོ་རྗེ་དབང་བསྐུར་བའི་རྒྱུད རྣམ་པར་མི་རྟོག་
དགོངས་པའི་རྒྱུད་དོ༔ ཡོ་ག་ལ་གཞུང་ཆེན་པོ་བམ་པོ་སུམ་བརྒྱ་ཡོད་པ་མ་འགྱུར་ཏེ
ཡོ་གའི་རྒྱུད་སྡེ་ཆེན་པོ་བཞི་ལས༔ མཱུ་ལ་ཏཅུ་རྩ་བའི་རྒྱུད་ཏ་ཐཱ་སཾ་གྲ་ཧ བྷཱཥ་ཀ་ར་
རྡོ་རྗེ་རྩེ་མོའི་རྒྱུད ཤྲཱི་པར་མཱ་དི་དཔལ་མཆོག་དང་པོའི་རྒྱུད སརྦ་ས་མུཙྪ་རྟོག་པ་
བསྡུས་པའི་རྒྱུད༔ དེ་རྣམས་གསང་སྔགས་ཕྱིའི་རྒྱུད་སྡེ་རྣམས་ཡིན་ཏེ༔
སློབ་དཔོན་བོདྷི་སཏྭ་དང༔ ལོ་ཙཱ་བ་སྐ་བ་དཔལ་བརྩེགས་གཉིས་ཀྱིས་བསྒྱུར་
ནས༔ རྒྱ་དཔེ་རྣམས་བསམ་ཡས་དཀོར་མཛོད་ན་བཞུགས་སོ སློབ་དཔོན་པདྨ་འབྱུང་
གནས་ཀྱི་སྐྱེས་རབས་དྲི་མ་མེད་པ་ལས༔ སློབ་དཔོན་རྣམ་གཉིས་དང་ལོ་ཙཱ་བ་སྐ་ཅོག་
63



ལོ་པཎ་གྱི་རྣམ་ཐར་ཕྱོགས་བསྒྲིགས།
གཉིས་ཀྱིས་གསང་སྔགས་ཀྱི་ཆོས་བསྒྱུར་ཞིང་གཏན་ལ་ཕབ་པའི་ལེའུ་སྟེ་བཅུ་གཉིས་
པའོ༔ ༔
བཅུ་གསུམ། བོད་ཀྱི་དགེ་སློང་མི་ལྔས་རྒྱ་གར་ནས་ཆོས་བཙལ་བ་
དང་སློབ་དཔོན་ནམ་མཁའི་སྙིང་པོ་གྲུབ་པ་ཐོབ་པ།
དེ་ནས་སློབ་དཔོན་པདྨའི་ཐུགས་དགོངས་ལ༔ བོད་ཀྱི་རྗེ་འབངས་རྣམས་ངའི་
ཆོས་འདི་ལ་ཡིད་ཆེས་པར་བྱ་བའི་ཕྱིར༔ རྒྱ་གར་དུ་ཞུ་གཏུག་ལ་གཏང་དགོས་སྙམ་
ནས༔ རྒྱལ་པོ་ལ་གསུང་པ༔ རྒྱལ་པོ་ཆེན་པོ་ལགས༔ བོད་ཀྱི་རྗེ་འབངས་རྣམས་ངའི་
ཆོས་ལ་ཡིད་ཆེས་པར་བྱ་བ་དང༔ ཁྱེད་རང་རྣམས་སྤྲོས་པ་གཅོད་པར་བྱ་བའི་ཕྱིར༔
གསང་སྔགས་རྡོ་རྗེ་ཐེག་པའི་ཆོས་ཕྱག་རྒྱ་ཆེན་པོ་མཆོག་གི་དངོས་གྲུབ་ཚེ་གཅིག་
ལ་འཐོབ་པའི་གདམས་པ༔ རྒྱ་གར་གྱི་མཁས་གྲུབ་རྣམས་ལ་ཞུར་ཐོངས༔ ལར་བོད་
འདིར་གྲུབ་ཐོབ་འགའ་མ་བྱུང་ན༔ ཕྱི་རབས་ཡིད་མི་ཆེས་པ་ཡིན་ནོ་གསུངས་པས༔
རྒྱལ་པོས་ཀྱང་ཐུགས་ཀྱིས་དགོངས་ནས༔ སློབ་དཔོན་བོ་དྷི་སཏུ་ལས་བོད་ཀྱི་མི་ལྔ་
རབ་ཏུ་བྱུང་སྟེ༔ གནུབས་ནམ་མཁའི་སྙིང་པོ༔ གྲུ་གུ་ཨེ་པག་ཤ༔ རླངས་དཔལ་གྱི་
སེངྒེ༔ རུ་ལེའི་སི་ཧ་རཱ་ཛ༔ འབྲེ་རྒྱལ་བའི་བློ་གྲོས༔ དེ་ལྔ་ཞབས་འོག་ནས་རྡེའུ་བཏོན་
ནས་དབུའི་མཆོད་གནས་སུ་བཀུར་བར་བཀའ་ལ་བཏགས་སོ༔
རྒྱ་བོད་ཀྱི་སྐད་འགྱུར་ཐམས་ཅད་བསླབས་ཏེ༔ གསེར་ཕྱེ་བྲེ་རེ་བསྐུར་ནས༔ རྒྱ་
གར་དུ་གསང་སྔགས་ཀྱི་ཆོས་ཚོལ་དུ་བཏང་པས༔ ལོ་ཙཱ་བ་མི་ལྔས་དཀའ་བ་དང་
དུ་བླང་ནས་རྒྱ་གར་དུ་ཕྱིན་ཏེ༔ ཤར་ཕྱོགས་ཀ་མ་རཱུ་པ་ཞེས་བྱ་བར་བུད་མེད་ཅིག་
64



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
དང་ཕྲད་དེ༔ ད་ལྟ་རྒྱ་གར་ན་གསང་སྔགས་ཀྱི་ཆོས་ལ་གྲུབ་པ་ཐོབ་པ་ཇི་སྐད་བྱ་བ་
ཡོད་དྲིས་པས༔ བུད་མེད་དེ་ན་རེ གསེར་བྲག་བྱ་ཁྱུང་ཚལ་བྱ་བ་ན༔ སློབ་དཔོན་ཧཱུཾ་
ཀཱ་ར་བྱ་བ་བཞུགས་ཟེར་བས༔ ལོ་ཙཱ་བ་ལྔ་པོ་སློབ་དཔོན་ཧཱུྃ་ཀཱ་རའི་ཐད་དུ་ཕྱིན་ཏེ༔ ཉེ་
གནས་སོ་སོ་ཁྱ་དེ་བ་བྱ་བ་ལ་གསེར་བྱིན་ནས ངེད་བོད་ཀྱི་རྒྱལ་པོས་སློབ་དཔོན་ལ་
ཆོས་ཞུར་བཏང་པ་ཡིན་པས་ཁྱེད་ཀྱིས་མཇལ་རོགས་བྱེད་དགོས་བྱས་པས༔ སློབ་དཔོན་
བསྐོར་ཁང་དགུ་རིམ་གྱི་ནང་ན་དགོངས་པ་མཛད་ཅིང་བཞུགས་པས༔ ངས་མཇལ་དུ་
མི་བཏུབ་པས་ཁྱེད་རང་རྣམས་ངས་ནང་དུ་ཁྲིད་ཀྱི སློབ་དཔོན་གྱི་སྤྱན་སྔར་བཙན་
ཐབས་སུ་སོང་ལ་གསེར་ཕུལ་ལ་ཆོས་ཞུས་དང་གནང་སྟེ་འོང་གསུངས་ནས༔ ཉེ་གནས་
ཀྱིས་བསྐོར་ཁང་དགུ་རིམ་གྱི་སྒོ་ཕྱེས་ཏེ་བོད་ཀྱི་བནྡེ་ལྔ་སློབ་དཔོན་གྱི་སྤྱན་སྔར་ཕྱིན་
ནས༔ ཕྱག་འཚལ་གསེར་ཕུལ་ཏེ༔ སློབ་དཔོན་ཆེན་པོ་ལགས༔ ངེད་བོད་ཀྱི་ཆོས་སྐྱོང་
བའི་རྒྱལ་པོས་ཚེ་འདི་ཉིད་ལ༔ ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པའི་ཆོས་
ཤིག་བཙལ་དུ་བཏང་པ་ཡིན་པས༔ སློབ་དཔོན་གྱིས་གནང་བར་ཞུ༔ མ་ལོན་ན་ངེད་
རྣམས་ལ་ཁྲིམས་ཕོག་པ་ཡོད༔ སློབ་དཔོན་གྱིས་ཐུགས་རྗེས་བཟུང་འཚལ་ཞུས་པས
སློབ་དཔོན་གྱི་ཞལ་ནས༔ བོད་ཀྱི་རྒྱལ་པོ་བྱང་ཆུབ་སེམས་དཔའི་རིགས་ཅན་ཆོས་ལ་
ཐུགས་དགོངས་གཞོལ་བ་ངོ་མཚར་ཆེའོ
ཁྱེད་རྣམས་ཀྱང་དཀའ་བ་སྲོག་དང་བསྡོས་ནས་འོང་བ་ང་དང་འཕྲད་པ་ལས་
འབྲེལ་ཡོད་པ་ཡིན་པས ད་སྔོན་ལ་དབང་བསྐུར་དགོས་གསུངས་ནས༔ དབང་བསྐུར་
གསང་སྔགས་ཀྱི་རྩ་བ་ཡིན་པས༔ དབང་མ་བསྐུར་ན་གསང་སྔགས་བཤད་དུ་མི་བཏུབ༔
སྒྲུབ་ཏུ་མི་རུང་གསུངས་ཏེ༔ ཟླ་གམ་དྲུག་ཅུ་རྩ་བརྒྱད་པའི་དཀྱིལ་འཁོར་ཞལ་ཕྱེ་ནས་
དབང་བསྐུར་པས༔ ཁྲག་འཐུང་དྲུག་ཅུ་རྩ་བརྒྱད་ཀྱིས་ཞལ་བསྟན༔ དེ་ནས་ཟླ་གམ་ལྔ་
65



ལོ་པཎ་གྱི་རྣམ་ཐར་ཕྱོགས་བསྒྲིགས།
བཅུ་རྩ་བརྒྱད་པ་དང ཟླ་གམ་དགུ་པ་དངཿ ཟླ་གམ་གཅིག་པ་དང ཟླ་གམ་གསུམ་
པ་བང་རིམ་གསུམ་པ་སྟེ དེ་ལྟར་དཀྱིལ་འཁོར་རྣམས་རིམ་པར་ཞལ་ཕྱེས་ལྷའི་ཞལ་
བསྟན༔ སྨན་སྒྲུབ་པའི་དཀྱིལ་འཁོར་གསུམ་ལས༔ པདྨ་འདབ་བརྒྱུད་ཁྲོལ་བུའི་སྒྲུབ་པ༔
འཁོར་ལོ་རྩིབ་བརྒྱད་ཕྱེ་མའི་སྒྲུབ་པ༔ ཟླ་གམ་དགུ་པ་དམ་རྫས་རློན་སྦྱོར་གྱི་སྒྲུབ་པ་སྟེ་
དཀྱིལ་འཁོར་དེ་གསུམ་དུ་བདུད་རྩི་སྨན་གྱི་དབང་བསྐུར་ནས་ལྷའི་ཞལ་བསྟན༔ དེ་
ནས་བཀྲ་ཤིས་ཡང་དག་པའི་རྫས་ལ་ཚེ་སྒྲུབ་པ༔ མཁའ་དབྱིངས་ཡུམ་གྱི་བྷ་ག་ལ་ཚེ་
སྒྲུབ་པ༔ གསང་བ་ཡང་དག་པའི་དབྱིངས་ལ་ཚེ་སྒྲུབ་པ་སྟེ་གསུམ་གྱི་དཀྱིལ་འཁོར་དུ་
ཚེ་བསྒྲུབས་ནས་འཆི་མེད་ཚེ་དབང་བསྐུར་རོ༔
ཡེ་ནས་དག་པ་ཆོས་ཉིད་བྱང་ཆུབ་སེམས་ཀྱི་སྒྲུབ་པ༔ མཁའ་དབྱིངས་དག་པ་
སྦྱོར་བ་བྱང་ཆུབ་སེམས་ཀྱི་སྒྲུབ་པ༔ སྙིང་རྗེ་དག་པ་སྒྲོལ་བ་བྱང་ཆུབ་སེམས་ཀྱི་སྒྲུབ་པ་
སྟེ༔ དཀྱིལ་འཁོར་དེ་གསུམ་དུ་གསང་སྔགས་སྤྱོད་པར་དབང་བསྐུར༔ དེ་རྣམས་ལག་
ལེན་དུ་བཤད་ནས༔ ཡང་དག་གི་བཀོལ་བྱང་མཛད་ནས ད་ཁྱེད་རྣམས་ལོ་གཅིག་ཏུ་
རྩེ་གཅིག་སྒྲུབས་ལ་རྟགས་ཐོན་པར་གྱིས་ལ་བོད་དུ་སོངས་ཤིག་གསུངས་སོ༔
དེ་ནས་བོད་ཀྱི་བནྡེ་མི་ལྔ་གྲོས་བྱས་པས༔ རླངས་དཔལ་གྱི་སེངྒེས་གོ་བ་ལ༔ སློབ་
དཔོན་གྱིས་ཆོས་བོད་དུ་འཕེལ་དོགས་པ་ཡིན་ཏེ་འོང༔ འདིར་རྒྱ་གར་བ་ཆོས་ལ་ཕྲག་
དོག་ཆེ་བས༔ འུ་ཅག་གི་སྲོག་ལ་བབ་པའི་ཉེན་ཡོད་ཟེར་བས༔ གནུབས་ནམ་མཁའི་
སྙིང་པོས་སྨྲས་པ༔ མས་བུ་ལ་དུག་མི་བླུད༔ སློབ་དཔོན་གྱིས་ལོག་པ་མི་སློབ༔ བསླབས་
ཀྱང་བཀའ་བཅག་ན༔ དམྱལ་བར་འགྲོ་བས་ང་ནི་མི་འགྲོ་ཁྱེད་རྣམས་འགྲོ་ན་སོངས་
བྱས་པས༔ མི་བཞི་པོ་འགྲོ་བར་ཆས་པ་ན སློབ་དཔོན་གྱིས་སེང་ལྡེང་གི་ཕུར་པ་ཞིག་
བྱིན་གྱིས་བརླབས་ནས༔ རླངས་དཔལ་གྱི་སེངྒེ་ལ་བསྐུར་ཏེ༔ འདི་འགྲོ་བའི་དུས་སུ་
66



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
ལག་ན་ཟུངས༔ ཉལ་བའི་དུས་སུ་སྔས་སུ་ཐོབ་ཅིག༔ བར་ཆོད་འོང་ཉེན་ཡོད་གསུངས་
010
དེ་ནས་མི་བཞི་པོ་བོད་དུ་ལོག་ནས་བལ་ཡུལ་གྱི་མཚོ་འགྲམ་ཞིག་ཏུ་ཉལ་ནས༔
རླངས་དཔལ་གྱི་སེངྒེས་སེང་ལྡེང་གི་ཕུར་པ་སྔས་སུ་བཏབ་པ༔ གྲུ་གུ་ཨེ་བག་ཤས་ཁོ་
རང་གི་སྔས་སུ་བཏབ་པ་དང༔ སྔར་སློབ་དཔོན་གྱི་བཀའ་ལ་ཡིད་མ་ཆེས་པའི་ཉེས་
པས མཚོ་དེ་ལ་ཀླུ་བདུད་ནག་པོ་འདམ་འཛིན་བྱ་བ་ཡོད་པས༔ སྦྲུལ་ནག་ཅིག་ཏུ་
སྤྲུལ་ཏེ༔ རླངས་དཔལ་གྱི་སེངྒེའི་རྩེའུ་ཆུང་འཇིབས་ཏེ་བཀུམས་སོ༔ དེ་ནས་དགེ་སློང་
གསུམ་པོ་རྗེའི་སྤྱན་སྔར་ཕྱིན་ཏེ་ཆོས་ཕུལ་ནས༔ གཉིས་པོའི་ལོ་རྒྱུས་བཤད་པ་ལ༔ རྒྱལ་
པོ་ཡང་ཐུགས་མ་ཆེས༔ བློན་པོ་གདུག་པ་ཅན་རྣམས་ཀྱིས༔ ཆོས་ལ་ཕྲག་དོག་བྱས་
ནས༔ མི་ལྔ་རྒྱ་གར་དུ་བཏང་པ་གཉིས་མེད་པ་བྱས༔ ཁྱེད་གསུམ་ཡང་སྤྲུག་གོ་ཟེར་
ནས༔ འབྲེ་རྒྱལ་བའི་བློ་གྲོས་བྱང་ཐོ་ཡོར་ནག་པོར་སྤྲུགས༔ གྲུ་གུ་ཨེ་བག་ཤ་ཞང་
ཞུང་ཡུལ་དུ་སྤྲུགས༔ རུ་ལེའི་སི་ཧ་རཱ་ཛ་མདོ་ཁམས་སྨད་དུ་སྤྲུགས་སོ༔
དེ་ནས་རྒྱ་གར་དུ་གནུབས་ནམ་མཁའི་སྙིང་པོ་ལ༔ སློབ་དཔོན་གྱིས་ཡང་དག་
གྲུབ་པ་རྩ་རྒྱུད་ལྟ་བུ་ལ འགྲེལ་ཆེན་སྒྲོན་མེ་ལྟ་བུར་བྱས་ནས་བཤད ཡང་དག་ལུང་
གི་ཁོག་པ་ལྟ་བུ་ལ༔ ཁོག་པའི་སྙིང་དང་འདྲ་བའི་མེ་གཅིག་ཐོད་གཅིག་གནང་ནས་
ལོ་གཅིག་ལ་གསེར་བྲག་བྱ་ཁྱུང་ཚལ་དུ་བསྒྲུབས་པས༔ དཔལ་ཆེན་ཡབ་ཡུམ་གྱི་ཞལ་
མཐོང༔ མཆོག་ཐུན་མོང་གི་དངོས་གྲུབ་ཐོབ་པས༔ སློབ་དཔོན་གྱི་ཞལ་ནས༔ ད་ནི་
བོད་དུ་སོངས་ཤིག་གསུངས་པས༔ རྫུ་འཕྲུལ་གྱིས་བོད་དུ་འོང་ནས་རྗེའི་སྤྱན་སྔར་ཕྱིན་
ནས་ཞུས་པ༔
རྗེ་བཞེད་པའི་ཆོས་དཔལ་ཡང་དག་གྲུབ་པ་ཞེས་བྱ་བ་རྒྱུ་སེམས་ཅན་ལ་འབྲས་
67



ལོ་པཎ་གྱི་རྣམ་ཐར་ཕྱོགས་བསྒྲིགས།
བུ་སངས་རྒྱས་འགྲུབ་པ་འདི་ལྟ་བུ་མཆིས་སོ༔ ཡང་དག་གྲུབ་པ་གཅིག་པུ་ཉིད༔ སངས་
རྒྱས་བདེ་ཆེན་ཀུན་འདུས་པ༔ རྣལ་འབྱོར་ཟབ་མོ་སྐུ་གསུམ་རྫོགས མཁའ་འགྲོ་སྒྱུ་མ་
བདེ་མཆོག་བདེ༔ ཞེས་གསུངས་ནས༔ རང་གི་བྲང་དངུལ་དཀར་གྱི་གྲི་གུས་གཤགས་
པ་དང༔ ཁོག་སྟོད་ལ་ཞི་བའི་ལྷ་བཞི་བཅུ་ཞེ་གཉིས༔ ཁོག་སྨད་ལ་ཁྲག་འཐུང་གི་ལྷ་ལྔ་
བཅུ་རྩ་བརྒྱད་ཀྱི་ཞལ་བསྟན་པས༔ རྒྱལ་པོས་ཚིག་དང་དོན་དང་ལྷ་དང་སློབ་དཔོན་
ཀུན་ལ་ངེས་ཤེས་སྐྱེས༔ ཕྱག་དབུ་ཐོད་བུད་བུད་དུ་བཙལ་ལོ༔
དེ་ནས་རྒྱལ་པོས་བླ་ཡི་མཆོད་གནས་སུ་བཟུང་སྟེ༔ དཔལ་ཡང་དག་གྲུབ་པ་
གསན་པས༔ བློན་པོ་རྣམས་ཀྱིས་ཕྲག་དོག་བྱས་ནས༔ རྒྱལ་པོས་འབངས་ལ་སློབ་
དཔོན་བྱར་མི་རིགས་ཏེ༔ འདིས་རྒྱལ་ཁྲིམས་ལ་གནོད་པས༔ ལུགས་དང་མི་མཐུན་
ཟེར་ནས༔ ལྷོ་བྲག་མཁར་ཆུར་སྤྲུགས་སོ༔ དེ་ནས་ནམ་མཁའི་སྙིང་པོས་ནུབ་ཕྱོགས་
ལྕགས་ཕུར་བྲག་ལ་སྒྲུབ་པ་མཛད་པས གྲུབ་རྟགས་མར་མེ་རང་འབར་བ་དང༔ བྲག་
ལ་སྐུ་རྗེས་བཏབ་པ་དང༔ ཕུར་པ་བཏབ་པ་དང༔ ཉི་ཟེར་ལ་ཞོན་ནས་འགྲོ་བ་ལ་
སོགས་བྱུང་ངོ༔ དེ་ནས་དུས་རེ་ཞིག་ནས་རྗེ་བསྙུན་ནས་སྐུའི་རིམ་གྲོ་ཅི་བྱས་ཀྱང་མ་
ཕན༔ གཏོ་དང་མོ་རྩིས་ཅི་བྱས་ཀྱང་མ་ཕན་ནས༔ མོ་བཏབ་པས་གཞན་ཅིས་ཀྱང་
མི་ཕན དགེ་སློང་ནམ་མཁའི་སྙིང་པོ་སྤྱན་དྲངས་ན་ཕན་ཟེར་བས༔ ལྷོ་བྲག་ཏུ་བང་
ཆེན་པ་མི་གཉིས་བཏང་ནས་ཞུས་པས༔ ནམ་མཁའི་སྙིང་པོའི་ཞལ་ནས༔ ཁྱེད་རང་
གཉིས་སྔོན་དུ་སོངས༔ ང་ཕྱི་ནས་འོང་གི་གསུངས་ནས༔ མི་གཉིས་སྔོན་དུ་བཏང་སྟེ་
མ་སླེབ་བར༔ སློབ་དཔོན་རྫུ་འཕྲུལ་གྱིས་སྔོན་དུ་བྱོན༔
དེ་ནས་རྒྱལ་པོའི་སྐུའི་རིམ་གྲོ་ལ་རྒྱུ་ཅི་འཚལ་ཞུས་པས༔ གཞན་ཅི་ཡང་མི་
རྒྱལ་པོ་ཉིད་རང་གསོལ་བ་ཅི་ཙམ་འཚལ་བ་ཞིག་ཞལ་སྐྱེམས་དང་
འཚལ་བས༔
68



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
བཅས་པ་དྲོངས་ཤིག་གསུངས་ཏེ༔ དེ་ནས་སློབ་དཔོན་ནམ་མཁའི་སྙིང་པོས་བཞེས་
པ་རྣམས་བཟའ་ཚོགས་སུ་མཛད་ནས་གསོལ་བས༔ བཞེས་པ་སུམ་ཆ་ཙམ་གསོལ་བ་
ན༔ འབངས་ནང་པ་ཞིག་གིས་བསྙུན་གསོལ་བས༔ བདག་ནི་བུད་མེད་དཀར་མོ་ཞིག་
བྱུང་ནས་ཐལ་ལྕག་ཅིག་བརྒྱབ་སྙམ་བྱེད་དོ༔ ཨེན་ཅིག་བདེ་གསུངས་ཏེ༔ རྒྱལ་པོས་
སློབ་དཔོན་སྤྲུགས་པའི་ཉེས་པ་ལས་སྐུའི་དམ་ཚིག་ཉམས་པ་བསྐངས་སོ༔
དེ་ནས་བཞེས་པ་སུམ་གཉིས་གསོལ་ཙམ་ན༔ འབངས་ནང་པ་ཞིག་གིས་བསྟུན་
གསོལ་བས བདག་ནི་བུད་མེད་སྨུག་མོ་ཞིག་བྱུང་ནས་ཐལ་ལྕག་ཅིག་བརྒྱབ་སྙམ་བྱེད་
དོ༔ ད་ཅི་བས་ཀྱང་བདེ་གསུངས་སོ༔ གསུང་གི་དམ་ཚིག་ཉམས་པའི་ཉེས་པ་བསྐངས་
སོ༔ དེ་ནས་བཞེས་པ་ཀུན་གསོལ་ཟིན་ཙམ་ན༔ འབངས་ནང་པ་ཞིག་གིས་བསྙུན་
གསོལ་བས བདག་ལ་བུད་མེད་ནག་མོ་ཞིག་བྱུང་ནས་ཐལ་ལྕག་ཅིག་བརྒྱབ་སྙམ་བྱེད་
དོ༔ ད་ནི་མི་བདེ་བ་ཡེ་ནས་མེད་དོ་གསུངས་སོ༔ ཐུགས་ཀྱི་དམ་ཚིག་ཉམས་པའི་ཉེས་
པ་བསྐངས་སོ༔
དེ་ནས་བློན་པོ་རྣམས་ན་རེ འདི་རྒྱལ་པོ་དང་ནམ་མཁའི་སྙིང་པོ་དཔོན་སློབ་
གཉིས་འཕྲད་འདོད་པའི་རྟགས་ཡིན་ཟེར་ནས༔ ཆད་པ་གཅོད་འདོད་པས༔ ཉི་མ་
རྒལ་ལ་ཁད་ཙམ་ན་བནྡེ་ཁྱོད་ཀྱིས་རྗེའི་དབུ་བསིལ་ཅིག ཉི་མ་མ་རྒལ་པ་ལ་མ་ཐོན་
ན་བཀྱོན་འབེབས་སོ་ཟེར་བ་ན༔ ནམ་མཁའི་སྙིང་པོས་ཉི་གྲིབ་མཚམས་སུ་སེང་ལྡེང་
གི་ཕུར་པ་བཏབ་ནས་རྗེའི་དབུ་བསིལ་ཏེ༔ ཉི་མ་ཕྱེད་སྐབས་ཙམ་གཏོད་ལ་མནན་
ནས༔ ད་ནི་ཕྱུགས་རྣམས་ཚུད་ཅིག་གསུངས་ནས ཉི་གྲིབ་མཚམས་ཀྱི་ཕུར་པ་བཏོན་
པ་དངཿ ཉི་མ་དམར་ཧྲིལ་གྱིས་ཐལ་བས་བློན་པོ་རྣམས་བྲེད་དེ༔ བནྡེ་རྫུ་འཕྲུལ་ཅན་
འདིས་འུ་ཅག་ལ་མཐུ་བྱེད་དུ་འོང་བས་བསད་དགོས རྒྱལ་པོ་དང་ཡོན་མཆོད་
69



ལོ་པཎ་གྱི་རྣམ་ཐར་ཕྱོགས་བསྒྲིགས།
གཉིས་སྐུ་འཆག་ཏུ་འོང་བས་སྒུགས་ཤིག་ཟེར་ནས་འོང་བའི་སར་བསྒུགས་པས༔ ནམ་
མཁའི་སྙིང་པོས་མཁྱེན་ནས༔ ཧཱུཾ་ཧཱུཾ་ཞེས་དྲག་ཏུ་བརྗོད་པས༔ ནམ་མཁའ་ནས་ཐོག་
ཕབ་ཅིང༔ ཐོག་སྡིགས་མཛུབ་གྱི་རྩེ་ལ་བསྐོར་བས བློན་པོ་གདུག་པ་ཅན་ལ་ལ་བརྒྱལ
ལ་ལ་རེངས་ནས་རྗེ་ཡང་བྲེད་པས༔ སློབ་དཔོན་གྱིས་རྗེ་ལ་མ་བསྙེངས་སམ་བྱས་པས
འཇིགས་དང་འཇིགས་ཆེ་གནམ་ལྕགས་ཀྱི་སྒྲ་བས་ཀྱང་བནྡེའི་ཧཱུཾ་སྒྲ་དེ་རང་འཇིགས
བློན་པོ་ནག་པོ་འདི་རྣམས་ད་རེས་ཚིམས་གསུངས་སོ༔ དགེ་སློང་ནམ་མཁའི་སྙིང་པོ་
ནམ་མཁའ་ལ་འཕུར་ནས་ལྷོ་བྲག་མཁར་ཆུར་བཞུད་དོ༔ སློབ་དཔོན་པདྨའི་སྐྱེས་རབས་
དྲི་མ་མེད་པ་ལས༔ བོད་ཀྱི་དགེ་སློང་མི་ལྔས་རྒྱ་གར་ནས་ཆོས་བཙལ་བ་དང༔ སློབ་
དཔོན་ནམ་མཁའི་སྙིང་པོ་གྲུབ་པ་ཐོབ་པའི་ལེའུ་སྟེ་བཅུ་གསུམ་པའོ༔ ༔
བཅུ་བཞི། པ་གོར་བེ་རོ་ཙ་ན་རྒྱ་གར་དུ་ཆོས་ཚོལ་བར་སོང་ཞིང་
ཚ་བའི་རོང་དུ་སྤྱུགས་པ།
དེ་ནས་རྒྱལ་པོའི་རྨི་ལམ་དུ༔ དཔལ་རྡོ་རྗེ་སེམས་དཔའ་ནམ་མཁའ་ལ་བྱོན་ནས
རྒྱལ་པོ་ཁྱེད་རྒྱ་གར་གྱི་ཡུལ་ནས་རྒྱུ་འབྲས་བུ་བསླབས་པ་བས རྟོགས་གྲོལ་གཉིས་དུས་
གཅིག་ལ་འོང་བའི་ཆོས བཀའ་རྫོགས་པ་ཆེན་པོ་ཞེས་བྱ་བ་ཡོད་པས༔ བོད་ཀྱི་ལོ་ཙཱ་
བ་མི་གཉིས་ཐོངས་ཤིག་ཅེས་ལུང་སྟོན་བྱུང་སྟེ༔ རྒྱལ་པོས་མཆིམས་ཕུའི་ཚོགས་ཁང་
དུ༔ སློབ་དཔོན་པདྨའི་སྤྱན་སྔར་ཕྱིན་ནས་ཞུས་པ་ན༔ སློབ་དཔོན་གྱི་ཞལ་ནས་ཤིན་
ཏུ་འཐད་པས༔ འབངས་ཤེས་རབ་གང་ཆེ་བ་གཉིས་བོ་དྷི་སཏྭ་ལས་རབ་ཏུ་བྱུང་ལ་
ལོ་ཙཱ་སློབས༔ ངས་རྫུ་འཕྲུལ་གྱི་གདམས་པ་བསྟན་ལ་ལམ་ལ་བར་ཆད་མེད་པར་བྱའོ་
70



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
གསུངས་ནས༔ རྒྱལ་པོས་པ་གོར་ཧེ་འདོད་ཀྱི་བུ༔ པ་གོར་བེ་རོ་ཙ་ན་དང གཙང་ཐང་
ལྷའི་བུ་གཙང་ལེགས་གྲུབ་གཉིས་བོད་ལ་ཤེས་རབ་ཆེ་ཟེར་ནས༔ དེ་གཉིས་ལ་བཀའ་
ནན་ཕབ་སྟེ༔ སློབ་དཔོན་བོདྷི་སཏྲ་ལས་རབ་ཏུ་བྱུང སྒྲ་སྒྱུར་ལོ་ཙཱ་བ་བསླབས༔ སློབ་
དཔོན་པདྨས་རྫུ་འཕྲུལ་གྱི་གདམས་པ་བསྟན་ནས༔ རྒྱལ་པོས་གསེར་ཕྱེ་བྲེ་གང་དང
གསེར་གྱི་པ་ཏྲ་ཞིག་བསྐུར་ནས༔ རྒྱ་གར་དུ་བཀའ་རྫོགས་པ་ཆེན་པོ་གདན་འདྲེན་དུ་
བཏང༔ གཅན་འཕྲང་བས་གསེར་འཕྲོག་པར་བྱས་པས༔ བེ་རོ་ཙ་ནས་རྫུ་འཕྲུལ་བྱས་ཏེ༔
རང་གི་གསེར་ཕྱེ་རུ་བསྒྱུར༔ ཕྱེ་བྲེ་གང་གསེར་དུ་བསྒྱུར་ནས་བྱིན་པས གཅན་འཕྲང་བ་
དགའ་ནས་རྒྱ་གར་དུ་བཏང་ངོ༔
དེ་ནས་རྒྱ་གར་དུ་ཕྱིན་ནས བཀའ་རྫོགས་པ་ཆེན་པོ་ལ་སུ་མཁས་ཞེས་ཀུན་ལ་
དྲིས་པས༔ སློབ་དཔོན་ཤྲཱི་སིཾ་ཧ་མཁས་ཟེར་བ་ལ་ཁ་མཐུན་ནས༔ སློབ་དཔོན་ཤྲཱི་སིཾ་ཧའི་
སྤྱན་སྔར་ཕྱིན་ནས༔ གསེར་ཕྱེ་དང་གསེར་གྱི་པ་ཏྲེ་ཕུལ་ནས་ཞུས་པ༔ སློབ་དཔོན་ཆེན་
པོ་ལགས རྒྱ་གར་ན་བཀའ་རྫོགས་པ་ཆེན་པོ་ཞེས་བྱ་བ༔ ཚེ་གཅིག་གིས་འཚང་རྒྱ་བའི་
གདམས་པ་གདན་དྲོངས་ཤིག་བྱ་བ་བོད་ཀྱི་རྒྱལ་པོ་ལ་ལུང་བསྟན་བྱུང་བས་བདག་
གཉིས་ཚོལ་དུ་བཏང་བ་ཡིན་པས་གནང་བར་ཞུ་འཚལ༔ ཞེས་ཞུས་པས༔ སློབ་དཔོན་
གྱིས་བཀའ་གནང་བ བོད་ཀྱི་རྒྱལ་པོ་ཐུགས་དད་པ་དང་ལྡན་པ༔ ཁྱེད་གཉིས་ཀྱང་
བརྩོན་འགྲུས་དང་ལྡན་པས༔ བཀའ་རྫོགས་པ་ཆེན་པོ་འདི་བོད་དུ་དར་བར་འགྱུར་
བས༔ ངས་བཤད་ཀྱིས༔ རྒྱ་གར་གྱི་རྒྱལ་པོ་ཆོས་ལ་ཕྲག་དོག་ཆེ་བས་ཐབས་དང་སྦྱར་
རོ་གསུངས་ནས༔ བསྐོར་ཁང་དགུ་རིམ་གྱི་ནང་དུ་ཁྲིད་ནས༔ རྒྱལ་ཐབས་སྤྱི་བླུགས་ཀྱི་
དབང་བསྐུར༔
དེ་ནས་སྒྱེད་པུ་གསུམ་གྱི་ཁ་ལ་ཟངས་མོ་ཆེ་ཞིག་བཙུགས༔ དེའི་སྟེང་དུ་སློབ་
71



ལོ་པཎ་གྱི་རྣམ་ཐར་ཕྱོགས་བསྒྲིགས།
དཔོན་ཉིད་བཞུགས༔ སྐུ་ལ་རས་ཀྱི་དྲྭ་བ་མནབས་ཏེ༔ ཞལ་ལ་ཟངས་དུང་སྦྱར་ནས་
ཆོས་གསུངས་ཏེ༔ རྒྱུད་ཉི་ཤུ་རྩ་ལྔ་བཤད
དེ་ལ་དང་པོ་སེམས་ཀྱི་དོན་རྩ་བ་ཡན་ལག་རྒྱས་པར་བསྟན་པའི་ཕྱིར་ནམ་
མཁའ་ཆེ་རྒྱས་པའི་རྒྱུད་བཤད སེམས་ཀྱི་དོན་རྟོགས་པར་དཀའ་བ་དེ་ཉམས་སུ་བླང་
བའི་ཕྱིར༔ ནམ་མཁའ་ཆེ་རྒྱས་པ་སྤྱི་ཏིའི་རྒྱུད་བཤད༔ སེམས་ཀྱི་དོན་རྣམ་པར་གྲོལ་
བར་བསྟན་པའི་ཕྱིར༔ ནམ་མཁའ་ཆེ་གྲོལ་བའི་རྒྱུད་བཤད༔ སེམས་ཀྱི་དོན་མི་འགྱུར་
བར་བསྟན་པའི་ཕྱིར༔ ཡང་ཏིག་རྒྱལ་པོའི་རྒྱུད་བཤད སེམས་ཀྱི་དོན་ཐིག་ལེའི་ཀློང་
དུ་འདུས་པ་བསྟན་པར་བྱ་བའི་ཕྱིར༔ བྱང་ཆུབ་སེམས་ཀྱི་ཐིག་ལེའི་རྒྱུད་བཤད༔
སེམས་ཀྱི་དོན་རང་བྱུང་ཡེ་ཤེས་སུ་བསྟན་པའི་ཕྱིར༔ ཡེ་ཤེས་ཐིག་ལེའི་རྒྱུད་
བཤད༔ སེམས་ཀྱི་དོན་རིམ་པ་རྒྱས་པར་བསྟན་པའི་ཕྱིར༔ མན་ངག་ཕྲེང་བའི་རྒྱུད་
བཤད༔ སེམས་ཀྱི་དོན་ཀུན་གྱི་ཐུན་མོང་དུ་མ་གྱུར་བར་བསྟན་པའི་ཕྱིར༔ གསང་བ་
རྒྱ་མཚོའི་རྒྱུད་བཤད༔ སེམས་ཀྱི་དོན་རང་གི་རིག་པར་རྟོགས་ཤིང་ཁོང་དུ་ཆུད་པར་
བྱ་བའི་ཕྱིར༔ ཤེས་རབ་ཡེ་ཤེས་ཀྱི་རྒྱུད་བཤད༔ སེམས་དོན་ཀུན་ཏུ་བཟང་པོའི་ཀློང་དུ་
ཐམས་ཅད་གཅིག་པར་བྱ་བའི་ཕྱིརཿ དབྱིངས་རྣམ་པར་དག་པའི་རྒྱུད་བཤད༔ སེམས་
ཀྱི་དོན་མཆོག་ཏུ་གྱུར་པ་དེ་བཞིན་ཉིད་ལ་ཡིད་ཆེས་པར་བྱ་བའི་ཕྱིར༔ སྙིང་པོ་སྤྱི་
ཏིའི་རྒྱུད་བཤད༔ སེམས་ཀྱི་དོན་རྩ་བ་མ་ནོར་བར་བསྟན་པའི་ཕྱིར༔ ནམ་མཁའ་ཆེ་
བ་སེམས་ཀྱི་རྒྱུད་བཤད༔ སེམས་ཀྱི་དོན་ཐིག་ལེ་ཉག་གཅིག་ཏུ་བསྟན་པའི་ཕྱིར༔ ཉག་
གཅིག་དགོངས་པའི་རྒྱུད་བཤད༔ སེམས་ཀྱི་དོན་ལ་མ་ནོར་བར་རྣལ་དུ་གཞུག་པའི་
ཕྱིར༔ བསམ་གཏན་གཅིག་པུའི་རྒྱུད་བཤད༔ སེམས་དོན་རིམ་པར་བརྒྱུད་ནས་བསྟན་
པའི་ཕྱིར༔ བསམ་གཏན་བརྒྱུད་པའི་མདོ་རྒྱུད་བཤད
72



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
བའི་རྒྱུད་བཤད
སེམས་ཀྱི་དོན་གཞུང་ཀུན་ལ་དགོས་པར་བསྟན་པའི་ཕྱིར༔ བཀྲ་ཤིས་སྒྲོན་མེའི་
རྒྱུད་བཤད སེམས་ཀྱི་དོན་དབང་གི་རིམ་པ་བཞིན་དུ་བསྟན་པའི་ཕྱིར༔ ནམ་མཁའ་
ཆེ་དབང་གི་གལ་མདོའི་རྒྱུད་བཤད༔ སེམས་ཀྱི་དོན་བརྗོད་པའི་ཚིག་དང་བྲལ་བར་
བསྟན་པའི་ཕྱིར༔ ཡེ་ཤེས་སྒྲོན་མེའི་རྒྱུད་བཤད༔ སེམས་ཀྱི་དོན་ནམ་མཁའ་ལྟར་རང་
བཞིན་མེད་པའི་ཕྱིར༔ ནམ་མཁའ་ཆེ་ཡི་གེ་མེད་པ་རྩེ་མོའི་རྒྱུད་བཤད༔ སེམས་ཀྱི་དོན་
དངོས་པོ་ཐམས་ཅད་ཇི་ལྟར་འབྱུང་བ་བཞིན་དུ་བསྟན་པའི་ཕྱིར༔ རིན་པོ་ཆེ་འབར་
སེམས་ཀྱི་དངོས་པོ་ཐམས་ཅད་ངོ་བོ་བྲལ་བར་བསྟན་པའི་ཕྱིར
རིན་པོ་ཆེ་སྒྲོན་མེའི་རྒྱུད་བཤད༔ སེམས་ཀྱི་དགོངས་པ་ཐམས་ཅད་རང་ལས་བྱུང་བར་
བསྟན་པའི་ཕྱིརཿ རིན་པོ་ཆེ་ཕྲེང་བའི་རྒྱུད་བཤད སེམས་ཀྱི་དོན་ཁམས་ཀྱི་ནང་དུ་
གསལ་བར་བསྟན་པའི་ཕྱིར༔ ཁམས་གསུམ་སྒྲོན་མེའི་རྒྱུད་བཤད༔ སེམས་ཀྱི་དོན་ངེས་
པར་ཡང་དག་པའི་དོན་བསྟན་པའི་ཕྱིར༔ ངེས་པ་སྙིང་པོའི་རྒྱུད་བཤད༔ སེམས་ཀྱི་
དོན་འགྱུར་མེད་དུ་བསྟན་པའི་ཕྱིར༔ རྡོ་རྗེ་རབ་ཏུ་གསང་བའི་རྒྱུད་བཤད༔ སེམས་ཀྱི་
དོན་རྒྱུ་སེམས་ཅན་ལ་སངས་རྒྱས་ད་ལྟ་ནས་བསྟན་པའི་ཕྱིར༔ ཡེ་ནས་སངས་རྒྱས་ཀྱི་
རྒྱུད་དང་ཉི་ཤུ་རྩ་ལྔ་བཤད་དོ
དེ་ནས་ལུང་ཆེན་པོ་བཅོ་བརྒྱད་བཤད་དེ༔ བྱང་ཆུབ་སེམས་ལས་ཐམས་ཅད་
འབྱུང་བའི་ཕྱིར༔ རིག་པ་ཁུ་བྱུག་གི་ལུང་བཤད རྩོལ་སྒྲུབ་ཐམས་ཅད་ཟིལ་གྱིས་
གནོན་པའི་ཕྱིར༔ རིག་པ་རྩལ་ཆེན་གྱི་ལུང་བཤད སེམས་ཀྱི་དོན་ཆོས་ཀྱི་དབྱིངས་སུ་
རྫོགས་པའི་ཕྱིར༔ ལྟ་བ་ཁྱུང་ཆེན་གྱི་ལུང་བཤད བསྒོམ་པའི་དོན་དབྱིངས་སུ་རྫོགས་
པའི་ཕྱིར༔ རྡོ་ལ་གསེར་ཞུན་གྱི་ལུང་བཤད བསྒོམ་པའི་དོན་མཐར་ཕྱིན་པའི་ཕྱིརཿ མི་
ནུབ་རྒྱལ་མཚན་ནམ་མཁའ་ཆེའི་ལུང་བཤད སེམས་ཉིད་སྟོང་པ་ཉིད་ལ་བཟླ་བའི་
73



ལོ་པཎ་གྱི་རྣམ་ཐར་ཕྱོགས་བསྒྲིགས།
ཕྱིརཿ ཡེ་ཤེས་རྨད་དུ་བྱུང་བའི་ལུང་བཤད སྒོམ་པའི་ཐབས་བསྟན་པའི་ཕྱིར༔ བསྒོམ་
དོན་གྲུབ་པའི་ལུང་བཤད སེམས་ཉིད་རང་བཞིན་ཆོས་ཀྱི་སྐུར་བསྟན་པའི་ཕྱིར༔ རྗེ་
བཙུན་དམ་པའི་ལུང་བཤད༔ སེམས་ཉིད་ཐིག་ལེ་ཉག་གཅིག་ཏུ་བསྟན་པའི་ཕྱིར༔ སྐྱེ་
མེད་ཏི་ལ་ཀའི་ལུང་བཤད སེམས་ཉིད་སྐྱེ་ཤི་མེད་པར་སྲིད་གསུམ་འཁོར་ལོ་བསྐོར་
བའི་ཕྱིར་སྲོག་གི་འཁོར་ལོའི་ལུང་བཤད སེམས་ཉིད་ལས་འདོད་པའི་ཡོན་ཏན་ཐམས་
ཅད་འབྱུང་བར་བསྟན་པའི་ཕྱིར༔ ཡིད་བཞིན་ནོར་བུའི་ལུང་བཤད
སེམས་ཀྱི་རྣམ་པར་རྟོག་པ་ཐམས་ཅད་ཆོས་ཉིད་ཀྱི་ངང་དུ་གནས་པའི་ཕྱིར༔ རིན་
ཆེན་ཀུན་འདུས་ཀྱི་ལུང་བཤད སེམས་ཉིད་ལ་ཐེག་པ་ཐམས་ཅད་རྫོགས་ཤིང་འབྱུང་
བ་ཀུན་ལ་རྒྱས་པར་བསྟན་པའི་ཕྱིར༔ ནམ་མཁའ་ཆེ་བ་རྒྱལ་པོའི་ལུང་བཤད སེམས་
ཉིད་ཀུན་ཏུ་བཟང་པོའི་ངང་ལ་གཞག་པ་ཀུན་གྱི་མཆོག་གམ་རྩེ་མོར་བསྟན་པའི་ཕྱིར
རྩེ་མོ་བྱུང་རྒྱལ་གྱི་ལུང་བཤད སེམས་ཀྱི་རང་བཞིན་གྱི་དོན་སྤྲོས་པ་དང་བྲལ་ཞིང་བདེ་
བའི་ངང་དུ་གནས་པར་བྱ་བའི་ཕྱིར༔ བདེ་བ་རབ་འབྱམས་ཀྱི་ལུང་བཤད༔ སེམས་ལ་
ཉོན་མོངས་པའི་སྐྱོན་གྱིས་མ་གོས་ཤིང༔ ཡོན་ཏན་གྱི་ཕྲ་ཡིས་སྤྲས་པའི་ཕྱིར༔ བདེ་བ་ཕྲ་
བཀོད་ཀྱི་ལུང་བཤད སེམས་ཀྱི་ཀློང་དུ་འཁོར་འདས་ཀུན་འབྱུང་བར་བསྟན་པའི་ཕྱིར
སྣ་ཚོགས་གཏེར་ཆེན་གྱི་ལུང་བཤད སེམས་ཀྱིས་ཐེག་པ་ཐམས་ཅད་སྤྱིར་བཅིངས་པའི་
ཕྱིར༔ བཀའ་ལུང་གི་སྤྱི་ཆིངས་དང་ལུང་པུསྟི་བཅོ་བརྒྱད་བཤད་དོ༔
དེ་ནས་སློབ་དཔོན་ཤྲཱི་སིཾ་ཧའི་ཞལ་ནས་ཆོས་རྫོགས་པར་བཤད་པ་ཡིན་ཏེ༔ རྒྱ་
གར་བ་ཆོས་ལ་ཕྲག་དོག་ཆེ་བ་ཡིན་པསལམ་དུ་སྲོག་གི་བར་ཆད་འོང་ཉེན་ཡོད༔ རྐང་
མགྱོགས་སྒྲུབས་ཤིག་གསུངས་ནས༔ རྐང་མགྱོགས་ཀྱི་གདམས་པ་གནང སློབ་དཔོན་
གྱིས་པ་གོར་བེ་རོ་ཙ་ནར་མིང་བཏགས་སོ༔ གཙང་ལེགས་གྲུབ་ཀྱིས་རྐང་མགྱོགས་མ་
74



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
བསྒྲུབས་པར་རྗེ་ལ་ངོ་སོ་འདོད་པས་སྔོན་དུ་འོང་བས་གཅན་འཕྲང་བས་བཀུམས་
སོ༔ དེ་ནས་བེ་རོ་ཙ་ནས་སྒོ་སྲུང་བས་ཆོས་འཕྲོག་དོགས་པས༔ རྒྱ་དཔེ་རྣམས་ཏ་ལའི་
ལོ་མར་ཨ་རུ་རས་འཕྲུལ་ཡིག་ཏུ་བྲིས་ཏེ་ཆས་པའི་ནུབ་མོ་རྡོ་རྗེ་གདན་གྱི་སྒོ་ལྕགས་
ཐམས་ཅད་ཀྱང་རང་སྒྲ་གྲགས་པ་ན༔ དཀོར་སྲུང་རྣམས་ཀྱིས་སྒོ་པ་རྣམས་སྦྱིན་ནས
བོད་ཀྱི་བརྗེས་ཆོས་ཁྱེར་རོ༔ མ་གཏང་ཞིག་ཟེར་ནས་སྒོ་སྲུང་བ་རྣམས་ཀྱིས་སྒོ་བཅད་
ནས་བསྲུངས་པས༔ ནངས་པར་བེ་རོ་ཙ་ན་བྱུང་བས༔ མདང་གི་རྨི་ལམ་ཐམས་ཅད་
ངན་པས་བོད་ཀྱི་བརྗེ་འདིས་ཅི་ཁྱེར་ཟེར་ནས་གཅེར་བུར་བཤུས་པས༔ ཏ་ལའི་ལོ་མའི་
པུསྟི་གཉིས་བས་མ་བྱུང་བས་འདི་མ་ཡིན༔ ཏ་ལ་སྟོང་པ་ལས་ཡི་གེ་མི་སྣང་ཐོངས་ཟེར་
ནས་བཏང་ངོ༔
བེ་རོ་ཙ་ནས་རྐང་མགྱོགས་གྲུབ་ཀྱང་གཅན་འཕྲང་ལས་མི་ཐར་དགོངས་ནས༔
གཅན་འཕྲང་བའི་དཔོན་ཀུ་མཱ་ར་དང་གྲོགས་པོ་བྱས༔ གསེར་ཕྱེ་བྱིན་ནས་མནའ་ཐོ་
བྱས་ཏེ གཅན་འཕྲང་བའི་དཔོན་གྱིས་གཅན་འཕྲང་མང་པོ་བསྒྲལ་ནས་ལོག་གོ༔ དེ་
ནས་རྒྱ་གར་གྱི་པཎྜི་ཏ་རྣམས་ཀྱི་རྨི་ལམ་དུ༔ རྒྱ་གར་གྱི་ཉི་མ་བོད་དུ་བནྡེ་ཞིག་གིས་
ཁུར་ནས་ནུབ་པ་རྨིས ལྗོན་ཤིང་དང་མེ་ཏོག་ཐམས་ཅད་ཀྱང་ཉམས༔ བྱ་སྐད་ཐམས་
ཅད་ཀྱང་མི་སྙན་པར་གྱུར་ནས༔ རྡོ་རྗེ་གདན་གྱི་རྒྱལ་པོས་འདི་ཅིས་ལན་ཞེས་པཎྜི་
ཏ་རྣམས་ལ་དྲིས་པས༔ བོད་ཀྱི་བརྗེས་ཆོས་མ་ཁྱེར་རམ་ཟེར་ནས༔ རྐང་མགྱོགས་པ་
བཏང་བས༔ གཅན་འཕྲང་བའི་དཔོན་ན་རེ བོད་ཀྱི་བརྗེ་འདྲ་བ་མ་སོང༔ མཐའ་ཡི་
མོན་བུ་སྤྱི་ཟླུམ་ཅན་ཞིག་སོང་སྟེ༔ ཅི་ཡང་མ་ཁྱེརཿ ཡིན་ན་ད་ལྟ་བོད་དུ་སླེབ་ཙམ་དུ་
སོང་བྱས་པས༔ རྐང་མགྱོགས་པ་ལོག་གོ
བེ་རོ་ཙ་ནས་རྐང་མགྱོགས་གྲུབ་པས༔ རྡོ་རྗེ་གདན་ནས་ཞག་བདུན་གྱིས་བོད་
75



ལོ་པཎ་གྱི་རྣམ་ཐར་ཕྱོགས་བསྒྲིགས།
དུ་སླེབས་ཏེ རྗེའི་སྤྱན་སྔར་ཕྱིན་ནས་ཞུས་པ༔ རྗེ་བཞེད་པའི་ཆོས་ནི་ལོན་ནས་ཡོད
རྒྱ་གར་བ་ནི་ཆོས་ལ་ཕྲག་དོག་ཆེ བོད་ཀྱི་བློན་པོ་རྣམས་ནི་ཆོས་ལ་གནག༔ རྒྱལ་པོ་
ནི་སྙན་ཁུང་སྲབ སྙན་ཕྲ་འབྱུང་སྲིད་པས༔ མི་གསན་པར་ཞུ་ཞེས་སྤྲིངས་སོ
དེ་ནས་རྡོ་རྗེ་གདན་གྱི་རྒྱལ་པོས༔ ད་བོད་ཀྱི་བརྗེའི་རྗེས་ནི་མ་སླེབས༔ འདི་
བཤད་པའི་སློབ་དཔོན་གང་ཡིན་པ་དེ་ལ་ཆད་པ་གཅད་ཟེར་ནས༔ གཏོ་དང་མོ་དང་
རྩིས་བཏབ་པས༔ སློབ་དཔོན་གང་ཡིན་མ་ཤེས་སོ༔ བྲམ་ཟེའི་རྒན་མོ་དྲང་སྲོང་གི་
རྟེན་འབྲེལ་ལ་མཁས་པ་ཞིག་ན་རེ༔ ངོས་ནི་མཐོང་བ་ཞིག་ཡོད་ན་རང་ཡིད་ལ་མི་
འཐད་པས༔ རྒྱལ་པོ་ལ་སྨྲ་མི་ནུས་སོ་ཟེར་རོ༔ རྒྱལ་པོས་སྐྱོན་མེད་པས་སྨོས་ཤིག་བྱས་
པས མོ་ན་རེ༔ འོ་ན་རི་གསུམ་གྱི་ཁ་ལ་མཚོ་ཞིག་སྣངཿ དེའི་སྟེང་དུ་ཐང་ཁྲ་བོ་
ཞིག་སྣང༔ དེའི་སྟེང་ན་ལུས་པོ་མིག་གིས་གང་བ༔ མཆུ་དམར་པོ་འདོམ་གང་ཡོད་པ་
ཞིག་གིས་བཤད་པ་མཐོང་བྱས་པས ཀུན་གྱི་ཡིད་ལ་མི་འཐད་པར་གྱུར་ཏོ༔ དེ་ནས་
རྒྱལ་པོ་ན་རེ བོད་དུ་རྐང་མགྱོགས་གཏང་དགོས་ཆ་ངན་ཞིག་སྒྲོགས་གསུངས་ནས༔
རྐང་མགྱོགས་པ་གཉིས་བཏང་བས༔ བེ་རོ་ཙ་ནས་དབུ་རྩེའི་ཐང་ན་རྒྱལ་བློན་ལ་ཆོས་
གསུང་བའི་རྩར༔ ཨ་ཙ་ར་གཉིས་བྱུང་ནས༔ བོད་ཀྱི་བནྡེ་འདིས་རྒྱ་གར་ནས་ཆོས་མ་
ལོན་ནས མུ་སྟེགས་ཀྱི་ངན་སྔགས་མང་པོ་ཁྱེར་ཡོད་པས་ཕུང་བར་བྱེད་དོ༔ མུ་སྟེགས་
ཡིན་པས་སོད་ཅེས་པའི་སྒྲ་བསྒྲགས་ནས་བྲོས་སོ
དེ་ནས་བློན་པོ་ཀུན་ན་རེ དེ་བདེན་པས་བོད་ཕུང་བར་བྱེད་པས་ཆབ་ལ་གསོལ་
དགོས་ཟེར་བས༔ རྒྱལ་པོས་དེ་ལྟར་མིན༔ རྒྱ་གར་བས་ཆོས་ལ་ཕྲག་དོག་བྱས་པ་ཡིན་བྱས་
ཀྱང་མ་ཉན་པས༔ རྒྱལ་པོས་མཐའི་སྤྲང་པོ་ཞིག་བཟུང་ནས༔ བེ་རོ་ཙ་ནའི་ཞྭ་གོས་བཀོན་
ཏེ༔ ཟངས་ཁ་སྦྱར་དུ་བཅུག་ནས་གཟེར་བཏབ་ཅིང་གཙང་པོར་བསྐུར་ནས་བཏང་སྟེ
76



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
བེ་རོ་ཙ་ན་ཕོ་བྲང་ཡང་རྫོང་དུ་ཀ་བ་ལ་ཁོང་སྟོང་བྲུས་པ་ཞིག་ཏུ་བཅུག ནམ་ཕྱེད་ཙམ་
ན་བཞེས་པ་དྲངས་ནས་ཆོས་གསན་པ་ལ༔ སེམས་རྨད་དུ་བྱུང་བ་བཅོ་བརྒྱད་ཀྱི་ལེའུ་ལྔ་
བཅུ་ཚར་བ་དང༔ འབངས་ནང་པ་ཞིག་དང་ཚེ་སྤོང་བཟའ་དམར་རྒྱུན་མ་གཉིས་ཀྱིས་
ཚོར་ནས་ཕྱིར་བསྒྲགས་པ་དང༔ བློན་པོ་ཐམས་ཅད་འཚོགས་ནས༔ རྗེ་ལ་ཐུགས་ནོར་
ཆེན་པོ་མངའ་བས༔ ཡབ་མེས་ཀྱི་དཀོར་མཛོད་ཀྱི་གསེར་དངུལ་ཐམས་ཅད་འཇིམ་པ་ལ་
བྱུགས་ནས་ལྷ་ཁང་མཛད་གསུང༔ ཆོས་བྱེད་གསུང་ཞིང་ས་མཐའི་མི་བཟུང་ནས་ཆུ་ལ་
བསྐུར༔ བོད་ཕུང་བར་བྱེད་པའི་ངན་སྔགས་མཁན་དེ་ཕུག་ཏུ་སྦས་ནས་ཅི་ཟེར་ཉན༔ དེ་
ལ་ཆད་པ་གཅོད་པས་སྒོར་ཐོན་ཅིག དེ་ལ་ཆད་པ་མི་གཅོད་ན༔ རྒྱལ་ཁྲིམས་འཇིག་གོ་
ཟེར་ནས༔ རྒྱལ་པོ་ཐུགས་མ་དགྱེས་ནས སློབ་དཔོན་ལ་ཇི་ལྟར་བྱ་ཞེས་ཞུས་པས།
སློབ་དཔོན་བཻ་རོ་ཙ་ནའི་ཞལ་ནས༔ རྗེ་ལགས༔ བདག་སྔོན་ཡང་རྒྱལ་མོ་ཚ་བ་
རོང་དུ་རྒྱལ་པོ་ལེགས་གཞེར་རྗེ་དང༔ དཔལ་མོ་བྱ་བ་གཉིས་ཀྱི་བུར་སྐྱེས༔ ད་རུང་
ལས་ཀྱི་འཕྲོ་ཞིག་དང་གདུལ་བྱ་ཞིག་ཡོད་པས་དེར་སྤྲུགས་ཤིག རྗེ་ཉིད་གསོན་དང
ད་རུང་རྒྱ་གར་གྱི་ཡུལ་ན༔ རྒྱ་གར་གྱི་པཎྜི་ཏ་རྣམས་ཀྱི་ནང་ནས་མཁས་པ་བི་མ་ལ་མི་
ཏུ་བྱ་བ་བཞུགས་པས༔ དེ་སྤྱན་དྲོངས་ལ་ཆོས་གྲྭ་ཚུགས་དང༔ དེའི་དུས་སུ་ངའི་ཆོས་
འདི་རྣམས་ཞུ་གཏུགས་སུ་གཏང་གིས༔ དེར་བློན་པོ་རྣམས་ཡིད་ཆེས་ནས ང་
གཉིས་མཇལ་བར་མཆི་གསུངས་ནས༔ རྗེ་ལ་དབང་མེད་རྒྱལ་ཁ་བློན་གྱིས་བསྒྱུར་ཏེ
བེ་རོ་ཙ་ན་རྒྱལ་མོ་ཚ་བ་རོང་དུ་སྤྲུགས་སོ༔
དེ་ནས་བེ་རོ་ཙ་ན་བྱང་གཡག་ལ་སེ་བོའི་རྩར་ཕྱིན་ཙམ་ན༔ ཡར་དབུས་སུ་
གཟིགས་པས༔ ནམ་ལངས་པའི་སྟེང་དུ་ཉི་མ་ཤར་བ་དང་འདྲ་བ༔ ཁམས་ན་མར་
གཟིགས་པས་ཉི་མ་ནུབ་པའི་སྟེང་དུ་མུན་རུབ་པ་འདྲ་བ་གཟིགས་པས༔ སྤྱན་ཆབ་
ང་དང་རྗེ་
77



ལོ་པཎ་གྱི་རྣམ་ཐར་ཕྱོགས་བསྒྲིགས།
ཤོར་ཏེ་དབང་མེད་དུ་རྒྱལ་མོ་ཚ་བའི་རོང་དུ་བྱོན་ནས་རི་ལ་བཞུགས་པས༔ བོད་ཀྱི་
བྱ་ཐམས་ཅད་འདུས་ནས སློབ་དཔོན་གྱི་སྟེང་དུ་བསྐོར་བ་བྱས་པས༔ ཚ་བ་རོང་གི་
མི་རྣམས་ཡིད་མ་ཆེས་ཏེ༔ བལྟས་པས་ཁོང་རྙེད་ནས་བོད་ཀྱི་རྟོག་ཅན་པ་བྱུང་ཟེར་
ནས་ཤིག་དོང་དུ་བསྒྱུར
དེ་ནས་སྦལ་དོང་དུ་བསྐྱུར་ཡང་མ་གནོད་པརཿ ཡར་ཕྱུང་ནས་དྲི་རྨེད་བྱས་པས
བེ་རོ་ཙ་ནའི་ཞལ་ནས ང་བོད་ཀྱི་རྒྱལ་བློན་རྣམས་ཀྱིས་རྒྱ་གར་དུ་ཆོས་ཚོལ་བར་བཏང་
པས རྒྱ་གར་བས་ཆོས་ལ་ཕྲག་དོག་བྱས་ཏེ༔ ངན་སྔགས་ཡོད་བྱས་པས༔ རྒྱལ་བློན་རྣམས་
ཀྱིས་སྤྱུགས་པ་ཡིན་ནོ༔ ང་ཚེ་སྔ་མ་ལ་འདིར་སྐྱེས་པ་ཡིན༔ སྔོན་རྒྱལ་པོ་ལེགས་གཞེར་
དང་དཔལ་མོའི་བུ༔ དགེ་སློང་པཱུརྞ་བྱ་བ་དེ་ཡིན་གསུངས་པས༔ མི་རྣམས་ཡིད་ཆེས་ཏེ
སྐྱེ་བ་སྔ་ཕྱི་དྲན་པ་ངོ་མཚར་ཆེ་ཟེར་ནས་ཕྱག་འཚལ་བཤགས་པ་བྱས༔ ཞབས་མགོ་ཐོག་
ཏུ་བླངས་ཏེ་བསྙེན་བཀུར་བྱས་སོ༔
དེ་ནས་བེ་རོ་ཙ་ནའི་ཐུགས་དགོངས་ལ༔ རྒྱལ་མོ་ཚ་བ་རོང་འདིར་ཆོས་རྫོགས་པ་
ཆེན་པོ་དར་བ་ཞིག་བྱ་དགོངས་ནས བྱིས་པ་མང་པོ་བ་གླང་འཚོ་བའི་རྩར་ཕྱིན་ནས
བྱིས་པ་རྣམས་ལ་རྡོ་རྗེ་སེམས་དཔའ་སེམས་དཔའ་ཆེ་ཟེར་བ་བསླབས་པས༔ ཐམས་ཅད་
ཀྱིས་མ་ཤེས་ཏེ༔ ལྟོས་སེ་ལྟོས་སེ་ཟེར་རོ༔ དེར་བྱིས་པ་གཉིས་ཀྱིས༔ རྡོ་རྗེ་སེམས་དཔའ་
སེམས་དཔའ་ཆེ་ཟེར་ནས༔ རྒྱལ་བུ་གཡུ་བྱ་བ་དངཿ རྒྱལ་བུ་ཀླུ་བྱ་བ་གཉིས་ཀྱིས་ཤེས་
པར་གྱུར་ནས༔ སློབ་དཔོན་བེ་རོ་ཙ་ནས་ནུབ་བྱིས་པ་དེ་གཉིས་མཆན་གཡས་གཡོན་དུ་
བཞག་ནས་གཏོང་ཐུན་བསླབས༔ ཉིན་པར་དཔེ་བསླབ་བྱས་ཏེ༔ བཀའ་རྫོགས་པ་ཆེན་
པོའི་ཆོས་ཐམས་ཅད་ཤེས་ཤིང་ཁོང་དུ་ཆུད་དེ༔ རྒྱལ་མོ་ཚ་བ་རོང་དུ་དམ་པའི་ཆོས་ཉི་
མ་ཤར་བ་ལྟར་དར་ཞིང་རྒྱས་པར་མཛད་དོ༔
78



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
སློབ་དཔོན་པདྨའི་སྐྱེས་རབས་དྲི་མ་མེད་པ་ལས༔ པ་གོར་བེ་རོ་ཙ་ན་རྒྱ་གར་དུ་
ཆོས་ཚོལ་བར་སོང་ཞིང་ཚ་བའི་རོང་དུ་སྤྲུགས་པའི་ལེའུ་སྟེ་བཅུ་བཞི་པའོ༔ ༔
བཅོ་ལྔ། རྒྱལ་པོས་ཆོས་ཁྲིམས་བཅས་པ།
དེ་ནས་རྒྱལ་པོའི་ཐུགས་དགོངས་ལ༔ ངས་བོད་ཀྱི་རྒྱལ་ཁམས་འདི་ཆོས་ལ་བཀོད་
པར་འདོད་པས༔ བོད་ཀྱི་ཤེས་རབ་ཅན་རྒྱ་གར་དུ་བཏང་ནས་ཆོས་ངོ་མཚར་ཅན་ལོན་
ཀྱང བློན་པོ་ཆོས་ལ་གནག་པས་ཕྲག་དོག་བྱས་ནས༔ ཆོས་ལ་སྤྱོད་དབང་མ་བྱུང
ཆོས་
ཚོལ་དུ་བཏང་བ་རྣམས་ཀྱང༔ བློན་པོས་རྒྱལ་ཁྲིམས་ལ་བསྙད་ཅིང་སྤྲུགས་པས༔ ད་ནི་
རྒྱ་གར་ན་པཎྜི་ཏ་ཆོས་ཕྱི་ནང་ལ་མཁས་པ་ཞིག་སྤྱན་དྲངས་ལ༔ བོད་ཀྱི་ཤེས་རབ་ཅན་
ཐམས་ཅད་ཀྱང་ལ་ལ་ནི་ལོ་ཙཱ་བ་བསླབ༔ ལ་ལ་ནི་རབ་ཏུ་འབྱིན༔ ལ་ལ་ནི་ཆོས་བསྒྲུབ་
ཏུ་བཅུག་དགོས་སྙམ་ནས བོད་རུ་བཞི་ཐམས་ཅད་བཀའ་འོག་ཏུ་བསྡུས་ཏེ་བཀའ་སྩལ་
བ ང་ཆོས་སྐྱོང་བའི་རྒྱལ་པོ་ཡིན་པས༔ ད་དུས་དེ་རིང་ནས་ཆོས་ཁྲིམས་བཅའ་བ་ཡིན་
པས༔ རབ་ཏུ་བྱུང་སུས་ནུས༔ ལོ་ཙཱ་སློབ་སུས་ནུས༔ སྒྲུབ་པ་བྱེད་སུས་ནུས་ན་ཞབས་
འོག་ནས་རྡེའུ་བཏོན་ཏེ་དབུའི་མཆོད་གནས་སུ་བྱེད་དོ༔ ཞེས་བཀའ་ཁྲིམས་བཅས་སོ༔
དེ་ནས་སློབ་དཔོན་པདྨ་འབྱུང་གནས་ཞེས་བྱ་བ༔ འདས་མ་འོངས་ད་ལྟ་དུས་
གསུམ་མཁྱེན་པ་དེས༔ གུང་གྲལ་ནས་རྒྱལ་བློན་རྣམས་ལ་བཀའ་སྩལ་གྱིས་དགོངས་
པ་གསུང་པ རྗེ་ལྷ་གཅིག་ཆོས་སྐྱོང་བའི་རྒྱལ་པོ་ལགསཿ ཆོས་ཁྲིམས་བཅའ་བ་ཤིན་
ཏུ་ལེགས༔ བདག་འདྲ་པདྨ་འབྱུང་གནས་ཀྱིས༔ དུག་གསུམ་སྐུ་གསུང་ཐུགས་སུ་ཤེས
རྣམ་རྟོག་ཆོས་ཉིད་དབྱིངས་སུ་གོ༔ ཉོན་མོངས་རྒྱུད་རྣམས་རང་ཞིར་སོང༔ འཛིན་
79



ལོ་པཎ་གྱི་རྣམ་ཐར་ཕྱོགས་བསྒྲིགས།
པའི་ལྕགས་སྒྲོག་ཤུགས་ལས་གྲོལ༔ ཡེ་ཤེས་ལྷུག་པར་རྟག་ཏུ་འཆརཿ དེ་རྟགས་ཡོན་
ཏན་མངོན་ཤེས་ཀྱིས༔ ཕྱི་མར་ཅི་འབྱུང་ད་ལྟར་ཤེས༔ སྔ་མ་ཅི་ཡིན་འདི་ལྟར་ཤེས
བདག་འདྲ་པདྨ་འབྱུང་གནས་དང༔ མཁན་པོ་བོ་དྷི་སཏྭ་དང༔ བཙན་པོ་ཁྲི་སྲོང་ལྡེའུ་
བཙན་གསུམ༔ སྐྱེ་བ་འདི་ཡི་སྔ་མ་ལ༔ མ་ག་དྷ་ཡི་ཡུལ་དག་ཏུ༔ མོན་ཕྲུག་སྤུན་གསུམ་
དག་ཏུ་སྐྱེས༔ མ་ནི་དབུལ་མོ་བྱ་རྫི་མོ༔ མ་ཡི་དགེ་བར་མཆོད་རྟེན་བཞེངས༔ མཆོད་
རྟེན་བྱ་རུང་ཁ་ཤོར་ལ མཆོད་པ་ཕུལ་ཞིང་གསོལ་བ་བཏབ༔ འཁྱགས་པས་འཁྱགས་
ཡུལ་མཐའ་འཁོབ་ཏུ༔ ཆོས་ཀྱི་བསྟན་པ་འཛུགས་པར་ཤོག༔
དེ་སྐད་སྨོན་ལམ་བཏབ་པ་ཡིས༔ སྐྱེ་བ་དེ་ཡི་འོག་རོལ་དུ༔ སྲིན་གྱི་བུ་དང་དྲང་
སྲོང་བུ༔ བྲམ་ཟེའི་བུ་དང་གསུམ་དུ་སྐྱེས༔ སྔ་མའི་མཆོད་རྟེན་དེ་ལ་ནི༔ མཆོད་པ་
ཆེན་པོ་རབ་ཕུལ་ཏེ༔ སྨོན་ལམ་སོ་སོར་འདི་ལྟར་བཏབ༔ དྲང་སྲོང་བུ་ཡི་སྨོན་ལམ་
ནི༔ འཁྱགས་པས་འཁྱགས་ཡུལ་བོད་ཡུལ་དུ༔ ཆོས་སྐྱོང་རྒྱལ་པོར་སྐྱེས་ནས་ནི༔ སངས་
རྒྱས་བསྟན་པ་འཛུག་པར་ཤོག༔
སྨོན་ལམ་དེ་སྐད་བཏབ་པ་ཡིས༔ ད་ལྟར་རྒྱལ་པོར་སྐྱེས་པ་ཡིན༔ ཆོས་སྐྱོང་
རྒྱལ་པོར་བྱ་བར་རིགས བྲམ་ཟེའི་བུ་ཡི་སྨོན་ལམ་ནི༔ ཆོས་སྐྱོང་རྒྱལ་པོ་ཁྱོད་ཀྱི་ཚེ ༔
མཁས་པ་པཎྜི་ཏར་གྱུར་ནས༔ སངས་རྒྱས་བསྟན་པ་འཛིན་པར་ཤོག སྨོན་ལམ་དེ་
སྐད་བཏབ་པའི་མཐུས༔ ཟ་ཧོར་སྐྱེས་ཀྱང་འདི་རུ་ཚོགས མཁན་པོ་རབ་ཏུ་བྱུང་བར་
རིགས༔ བདག་འདྲ་སྲིན་བུ་པདྨ་ཡིས༔ ཆོས་སྐྱོང་རྒྱལ་པོ་ཁྱོད་སྐྱེས་ཚེ གྲུབ་ཐོབ་ནུས་
པའི་མཐུ་ལྡན་ནས༔ སངས་རྒྱས་བསྟན་པ་བསྲུང་བར་ཤོག སྨོན་ལམ་དེ་སྐད་བཏབ་
པ་ཡིས༔ ཨུ་རྒྱན་སྐྱེས་ཀྱང་འདི་རུ་ཚོགས༔ སངས་རྒྱས་བསྟན་པ་ང་ཡིས་བསྲུང༔ རྒྱུ་
གར་ཡུལ་གྱི་མ་ག་དྷའི དྲང་སྲོང་དཔལ་ལྡན་ཞེས་བྱ་དང༔ ཡུམ་ནི་ཀྲ་མ་ཏི་ཡི་བུ
80



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
ཨ་ས་མ་རུ་ཚེ་འཕོས་པས༔ བོད་ཀྱི་མངའ་བདག་རྒྱལ་པོར་སྐྱེས༔ མི་ལ་དགོས་དགུ་
གཅེས་དགུ་དང༔ སྡེ་སྣོད་གསུམ་གྱི་ཆོས་རྣམས་ཀུན༔ རྒྱལ་པོ་ཉིད་ཀྱི་རིང་ལ་འབྱུང༔
རྒྱ་གར་ཡུལ་ནི་ཀུ་ཤ་ཀའི སྨད་འཚོང་པྲ་མ་ནི་ལ་ཏའི༔ ཕྲུ་གུར་སྐྱེས་པ་ཚེ་འཕོས་པ༔
ཁྲི་བཟང་ཡབ་ལྷག་བློན་པོ་ཡིན༔ དྷརྨ་ཤཱི་ལ་ཚེ་འཕོས་པ རྒྱལ་ཏོ་ར་མི་བློན་པོ་ཡིན༔
དྷརྨ་པྲཛྙཱ་ཚེ་འཕོས་པ ཁྲི་བཟང་ལྷ་ལོད་བློན་པོ་ཡིན༔
དྷརྨ་ཀཱ་ཡ་ཚེ་འཕོས་པ ཤུད་བུ་དཔལ་གྱི་སེང་གེ་ཡིན༔ དྷརྨ་སུ་ཁ་ཚེ་འཕོས་པ༔
མདོ་གཞེར་སྤྲེལ་ཆུང་བློན་པོ་ཡིན༔ དྷརྨ་མི་ཏུ་ཚེ་འཕོས་པ ཏ་ར་ཀླུ་གོང་བྱ་བ་ཡིན༔
བློན་པོ་དྲུག་པོ་དེ་རྣམས་ཀྱིས༔ འཁྱགས་པས་འཁྱགས་ཡུལ་མཐའ་འཁོབ་ཏུ འདུས་
བྱས་སྨོན་ལམ་གཅིག་ཏུ་བཏབ༔ རྒྱ་གར་ཡུལ་གྱི་ལས་འཕྲོ་ནི༔ བོད་ཀྱི་ཡུལ་དུ་བླངས་
པ་ཡིན༔ རྒྱལ་པོ་ཉིད་ཀྱི་བློན་པོར་གྱུར རྗེ་རྒྱལ་ཉིད་ཀྱི་རིང་ལ་བྱུང བློན་པོ་ཆོས་
ལ་གནག་པ་ནི༔ བློན་པོ་དྲུག་པོ་འདི་རྣམས་ཀྱིས༔ སྐྱེ་བ་སྔ་མའི་གོང་རོལ་དུ༔ དུད་
འགྲོའི་ལུས་ནི་སོ་སོར་བླངས༔ སྐྱེ་བ་སྔ་མ་ཅི་བླངས་པ༔ སྐྱེ་བ་འདི་ལ་མཚན་རྟགས་
ཡོད༔
ནེ་རཉྫ་རའི་ཡུལ་དབུས་ཀྱི༔ ཕག་པ་རྒྱ་ཚ་ལྷ་སྣང་སྟེ༔ སྔར་ཡང་ཕག་པ་བྱས་
པའི་རྟགས ད་ལྟ་སྣ་རྩེར་སྨེ་ནག་ཡོད༔ དབུས་འགྱུར་དེ་ཡི་བྱང་ཕྱོགས་ཀྱི༔ རྨོས་གླང་
ཏ་ར་ཀླུ་གོང་དེ༔ སྔར་ཡང་རྨོས་གླང་བྱས་པའི་རྟགས༔ གཉའ་བའི་གོང་ན་སྨེ་བ་ཡོད༔
ཡུལ་ཕྱོགས་དེ་ཡི་ཁྱི་མོ་ནི༔ ཉ་ཤི་སྲུང་བ་ཡབ་ལྷག་སྟེ སྔར་ཡང་ཉ་ཤི་བསྲུངས་པའི་
རྟགས༔ དཔྲལ་བའི་དཀྱིལ་ན་སྨེ་བ་ཡོད༔ ཡུལ་ཕྱོགས་དེ་ཡི་བྱ་ཐུལ་ནི མདོ་གཞེར་
སྤྲེལ་ཆུང་བློན་ཡིན་ཏེ༔ སྔར་ཡང་བྱ་རུ་སྐྱེས་པའི་རྟགས༔ ལྟེ་བའི་ཁུང་ན་བྱ་སྤུ་ཡོད
ཡུལ་ཕྱོགས་དེ་ཡི་གཅན་སྤྱང་ནི༔ རྒྱལ་ཏོ་ར་མེ་བྱ་བ་ཡིན༔ སྔར་ཡང་གཅན་སྤྱང་བྱས་
81



ལོ་པཎ་གྱི་རྣམ་ཐར་ཕྱོགས་བསྒྲིགས།
པའི་རྟགས༔ ཡ་ཐོད་གཅན་སྤྱང་འདྲ་བ་ཡོད དུད་འགྲོ་ཚེ་འཕོས་སྨད་འཚོང་མའི
བུ་དྲུག་དག་ཏུ་སྐྱེས་ནས་ནི༔ བོད་ཡུལ་ཚོགས་པའི་སྨོན་ལམ་བཏབ༔ ད་ལྟ་རྒྱལ་པོའི་
བློན་པོར་སྐྱེས བློན་པོ་རྣམས་ཀྱང་ཆོས་སྲིད་སྐྱོངས ཕྱི་མར་མཐོ་རིས་ཆོས་ལ་འཕྲད༔
ཆོས་ལ་མ་མོས་ངན་སོང་འགྲོ༔ པུཎ་སཱུརྱ་བྲམ་ཟེའི་བུ བོ་དྷི་སཏྭ་བྱ་བར་སྐྱེས དགེ་
སློང་མང་པོ་གྲངས་མེད་ཀྱི༔ མཁན་པོར་བྱས་ནས་རབ་ཏུ་འབྱིན༔ སྒྲ་སྒྱུར་ཚལ་གྱི་དྲང་
སྲོང་ནི༔ དགེ་སློང་སཾ་ཧ་ཚེ་འཕོས་པ དགེ་སློང་དཔལ་དབྱངས་བྱ་བར་སྐྱེས༔ ནེ་རཉྫ་
རའི་ཡུལ་དབུས་སུ སྨད་འཚོང་སྙིང་པོ་བརྟུལ་ཞུགས་དང༔ དྲང་སྲོང་ཀུ་མཱ་རཱ་ཛའི་
བུ༔ དགེ་སློང་རྒྱལ་བུ་སྙིང་པོ་དེས༔ ཚུལ་ཁྲིམས་བསྲུངས་ནས་ཚེ་འཕོས་པ རྒྱལ་བ་
མཆོག་དབྱངས་བྱ་བར་སྐྱེས༔ རྒྱ་གར་ཡུལ་གྱི་མུ་དྲ་ནི༔ བྲམ་ཟེ་གུ་ཎ་སིདྡྷི་དང༔ རྒྱལ་
པོ་ལེགས་གཞེར་དཔལ་མོའི་བུ༔ དགེ་སློང་ཛེ་ཏ་ཚེ་འཕོས་པ༔ ནམ་མཁའི་སྙིང་པོ་བྱ་
བར་སྐྱེས༔ རྡོ་རྗེ་གདན་གྱི་སྨད་འཚོང་མ༔ ཀུ་མཱ་ཧི་ཏོ་རུ་ཎ་དངཿ དྲང་སྲོང་ཛྷཱ་ན་བུ་
ཏིའི་བུ དགེ་སློང་འཇམ་དཔལ་ཚེ་འཕོས་པ ཀླུ་ཡི་རྒྱལ་མཚན་བྱ་བར་སྐྱེས
ག་འུ་ཉི་ལྗོངས་ཏི་ཏའི་བུ༔ སྨད་འཚོང་བུ་མོ་ན་ར་ཡ༔ རྒྱ་གར་ཡུལ་ནས་ཚེ་
འཕོས་པས༔ སྐ་བ་དཔལ་བརྩེགས་བྱ་བར་སྐྱེས༔ ལྕགས་ཀྱི་སྡོང་པོའི་གླིང་ཆེན་གྱི ཀླུ་
མོ་ཉིད་གྱུར་ཚེ་འཕོས་པ དྲན་པ་ནམ་མཁའ་བྱ་བར་སྐྱེས༔ དྲང་སྲོང་བུ་མོ་སེར་སྐྱ་ལཿ
རྒྱ་གར་ཡུལ་ནས་ཚེ་འཕོས་པ དགེ་སློང་མི་ལྔ་དག་ཏུ་སྐྱེས༔ དགེ་ལྡན་བདེ་སྐྱིད་རྒྱལ་
བུ་གཉིས༔ རྒྱ་གར་ཡུལ་ནས་ཚེ་འཕོས་པ༔ ཡེ་ཤེས་དབྱངས་དང་བྲན་ཀ་གཉིསཿ ཁྱིམ་
བདག་དགའ་བའི་བུ་མོ་གཉིས༔ ལེགས་གྲུབ་དར་མ་གཉིས་སུ་སྐྱེས༔ ཚ་བ་རོང་གི་
རྒྱལ་པོའི་བུ དགེ་སློང་པཱུཎ་ཚེ་འཕོས་པ༔ བེ་རོ་ཙ་ན་བྱ་བར་སྐྱེས༔ བདག་འདྲ་
པདྨ་འབྱུང་གནས་ཀྱིས༔ སྔ་མ་ཅི་ཡིན་ད་ལྟར་ཤེས༔ རྒྱལ་པོ་ཉིད་ཀྱི་སྐུ་རིང་ལ ཆོས་
82



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
ཁྲིམས་ཤིན་ཏུ་དར་བར་འོང༔ ཅེས་གསུངས་པ་དང༔ རྗེ་བློན་འབངས་ལ་སོགས་
པའི་བོད་རུ་བཞི་རྒྱལ་པོའི་མངའ་འོག་ཏུ་འདུས་པ་ཐམས་ཅད་རྗེས་སུ་ཡིད་རང་ངོ༔
དེ་ནས་རྒྱལ་པོས་ཆོས་ཁྲིམས་དར་གྱི་མདུད་པ་ལྟར་བསྡམས༔ རབ་ཏུ་བྱུང་བ་
རྣམས་ལ་དབུའི་མཆོད་གནས་སུ་མཛད༔ རབ་བྱུང་བཙུན་པའི་སྡེ་བཙུགས སྔགས་པ་
རྣམས་ལ་སྒྲུབ་པ་བཅོལ་ནས་སྔགས་སྡེ་བཙུགས༔ འཁོར་རྣམས་ལ་ཆོས་གང་ལ་གང་
མོས་སྤྱོད་པར་གནངཿ བདེ་བར་གཤེགས་པའི་བཀའ་འབྲི་བ་དང་ཀློག་པ་རྣམས་ལ་
མཆོད་གནས་སུ་མིང་བཏགས༔ ཤེས་རབ་གང་ཆེ་བ་ཁ་ལྕེ་གང་བདེ་རྣམས་ལ་རྒྱ་གར་
དུ་སྒྲ་སྒྱུར་ལོ་ཙཱ་སློབ་ཏུ་བཏང འཕྲལ་སྐད་དང་ཆོས་སྐད་ལ་སོགས་པའི་སྐད་རིགས་
ཐམས་ཅད་མཁན་པོ་བོ་དྷི་སཏྭས་བསླབ༔ མི་སྐྱ་རྣམས་ལ་ཡི་གེ་དང་མོ་རྩིས་སློབ་པར་
གནང༔ རབ་ཏུ་བྱུང་བའི་མཁན་སློབ་གཉིས་ཀ་མཁན་པོ་བོབྷི་སཏྭས་མཛད༔ དབང་
བསྐུར་བྱིན་གྱིས་རློབ་པ་སོགས་གསང་སྔགས་ཀྱི་ཆོས་ཐམས་ཅད་སློབ་དཔོན་པདྨ་
འབྱུང་གནས་ཀྱིས་མཛད་དོ༔ སློབ་དཔོན་པདྨ་འབྱུང་གནས་ཀྱི་སྐྱེས་རབས་དྲི་མ་མེད་
པ་ལས༔ རྒྱལ་པོས་ཆོས་ཁྲིམས་བཅས་པའི་ལེའུ་སྟེ་བཅོ་ལྔ་པའོ༔ ༔
བཅུ་དྲུག། སློབ་དཔོན་བི་མ་ལ་མི་ཏུ་དྲི་མེད་བཤེས་གཉེན་སྤྱན་དྲངས་
པ་དང་། བེ་རོ་ཙ་ན་སྤྲུགས་པ་ལ་འགྱོད་པ་སྐྱེས་པ།
དེ་ནས་རྒྱལ་པོའི་ཐུགས་དགོངས་ལ༔ བོད་འདིར་དམ་པའི་ཆོས་ཉི་མ་ཤར་བ་
ལྟ་བུ་ཞིག་བྱེད་དགོས་པས༔ རྒྱ་གར་གྱི་ཡུལ་ནས་པཎྜི་ཏ་ལྔ་བརྒྱའི་ནང་ནས་མཁས་པ་
སློབ་དཔོན་ཆེན་པོ་བི་མ་ལ་མི་ཏུ་བྱ་བ་བཞུགས་སྐད་པས༔ དེ་སྤྱན་དྲང་དགོས་སྙམ་
83



ལོ་པཎ་གྱི་རྣམ་ཐར་ཕྱོགས་བསྒྲིགས།
པའི་ཐུགས་དགོངས་སྐྱེས་སོ༔ སློབ་དཔོན་བི་མ་ལ་མི་ཏྲ་ཡང་ཐུགས་རྗེ་ཆེན་པོའི་སྤྲུལ་
པ་ཡིན་ཏེ༔ རྒྱ་གར་གྱི་རྒྱལ་པོ་དྷརྨ་ཨ་ཤུ་ཀ་བྱ་བའི་སྲས་མོ་ལྷ་ལྕམ་དྷརྨ་བོ་དྷི་བྱ་བ་
ཤིན་ཏུ་མཛེས་མ ལྷའི་བུ་མོ་འདྲ་བ་ཞིག་ཡོད་པ་དེ་མེ་ཏོག་གི་ལྡུམ་རར་གཉིད་པའི་
རྨི་ལམ་དུ མི་དཀར་པོ་ཤིན་ཏུ་མཛེས་པ་ཞིག་བྱུང་ནས༔ བདུད་རྩི་བུམ་པ་གང་མོའི་
སྤྱི་བོར་བླུགས་པས༔ ཚངས་པའི་བུ་ག་ནས་མར་སོང་བས་ལུས་བདེ་བས་གང་བ་ཞིག་
རྨིས་ནས༔ ལུས་མི་བདེ་བ་མེད་པར༔ ཞག་ཉི་ཤུ་རྩ་གཅིག་ནས་བུ་ཞིག་བཙས་ཏེ༔ ཕ་
མེད་བུ་བཙས་པ་ངོ་ཚ་ཆེའོ་ཞེས་ཁྱེར་ནས་བྱེ་མའི་གསེབ་དུ་བོར་རོ
ཡང་མོས་བལྟས་པས་མིག་བཀྲ་ཧྲིག་གེ་འདུག་ནས༔ སྙིང་རྗེ་སྟེ་བླངས་ནས་གསོས་
པས༔ ཞག་ལོག་ཟླ་ལོག་གཞན་བས་སྐྱེད་ཆེ་བ་ཞིག་བྱུང་ནས༔ ལོ་ལྔ་ལོན་པ་དང ན་
ལེནྡྲའི་གཙུག་ལག་ཁང་དུ་སོང་སྟེ༔ པཎྜི་ཏ་རྣམས་ཀྱི་སྤྱན་སྔར་རིག་པའི་གནས་ལྔ་ལ་
སྦྱངས་ནས སྡེ་སྣོད་རྣམ་པ་གསུམ་དང༔ ལྷག་པར་ཡང་རྒྱུད་སྡེ་མཐའ་དག་ལ་མཁས་
པར་གྱུར་ཏོ༔ སློབ་དཔོན་ཤྲཱི་སིཾ་ཧའི་སྤྱན་སྔར་རབ་ཏུ་བྱུང་ནས༔ མཚན་ཡང་བི་མ་ལ་མི་
ཏུར་བཏགས་སོ༔
དེ་ནས་མཁས་པའི་མཆོག་ཏུ་གྱུར་ཏེ༔ ཆོས་སྐྱོང་བའི་རྒྱལ་པོ་དྷརྨ་ཙཀྲ་བྱ་བའི་
བླའི་མཆོད་གནས་ཆེན་པོ་མཛད་དོ༔ བི་ཀྲ་མ་ལ་ཤཱི་ལའི་གཙུག་ལག་ཁང་དུ༔ པཎྜི་ཏ་
ལྔ་བརྒྱ་དང་བཅས་ཏེ་བཞུགས་སོ༔ དེ་ནས་རྒྱལ་པོ་ཁྲི་སྲོང་ལྡེའུ་བཙན་གྱིས༔ ལོ་ཙཱ་བ་
སྐ་བ་དཔལ་བརྩེགས་དང ཅོག་རོ་ཀླུའི་རྒྱལ་མཚན་དང༔ རྨ་རིན་ཆེན་མཆོག་དང་
གསུམ་ལ་གསེར་ཕྱེ་བྲེ་གསུམ་བརྫངས་ནས རྒྱ་གར་གྱི་བི་ཀྲ་མ་ལ་ཤི་ལའི་གཙུག་ལག་
ཁང་དུ༔ ཆོས་སྐྱོང་བའི་རྒྱལ་པོ་དྷརྨ་ཙཀྲ་ལ་གསེར་ཕུལ་ལ ངའི་སྐྱེས་ལན་དུ་ཕྱི་ནང་
གི་ཆོས་མཐའ་དག་ལ་མཁས་པའི་པཎྜི་ཏ་ཞིག་གཏང་བར་ཞུ་གྱིས་ལ༔ ལོ་ཙཱ་བ་ཁྱེད་
84



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
གསུམ་གྱིས་སྤྱན་དྲོངས་ལ་ཤོག་ཅིག ཅེས་བསྒོས་ནས་བཏང་ངོ༔
དེ་ནས་ལོ་ཙཱ་བ་གསུམ་གྱིས་བི་ཀྲ་མ་ལ་ཤཱི་ལའི་རྒྱལ་པོ་ལ་གསེར་ཕུལ་ནས་ཞུས་
པ༔ བོད་ཀྱི་ཆོས་སྐྱོང་བའི་རྒྱལ་པོ་ཁྲི་སྲོང་ལྡེའུ་བཙན་གྱི་ཞལ་ནས༔ ཁྱེད་ཆོས་སྐྱོང་
བའི་རྒྱལ་པོ་ཡིན་པས༔ ངའི་སྐྱེས་ལན་དུ་ཕྱི་ནང་གི་ཆོས་མཐའ་དག་ལ་མཁས་པའི་
པཎྜི་ཏ་ཞིག་གཏང་བར་བྱ་དགོས་གསུང་བར་གདའོ་ཞུས་པས༔ རྒྱལ་པོ་དྷརྨ་ཙཀྲའི་
ཞལ་ནས༔ འོ་ན་ངའི་བླ་མཆོད་པཎྜི་ཏ་ལྔ་བརྒྱ་ནངས་པར་གྱི་ཚ་བ་ལ་ཚོགས་པ་ལ་
ཞུ་དགོས་གསུངས་ནས༔ ནངས་པར་གྱི་ཚ་བ་ལ་པཎྜི་ཏ་ལྔ་བརྒྱ་གདན་དྲངས་ནས
གསེར་གྱི་མཎྜལ་རེ་རེ་ཕུལ་ནས་ཞུས་པ༔ བོད་ཀྱི་ཆོས་སྐྱོང་བའི་རྒྱལ་པོས ང་ལ་སྐྱེས་
སུ་གསེར་བསྐུར་ནས༔ ཕྱི་ནང་གི་ཆོས་ཐམས་ཅད་ལ་མཁས་པའི་པཎྜི་ཏ་ཞིག་གཏང་
བར་ཞུ་ཟེར་ནས༔ ལོ་ཙཱ་བ་འདི་གསུམ་སྤྱན་འདྲེན་དུ་བཏང་ནས་བྱུང་བས༔ གང་
མཁས་པ་ཞིག་གཤེགས་པར་ཞུ
ཞེས་ཞུས་པས་པཎྜི་ཏ་ལྔ་བརྒྱའི་ནང་ནས་མཁས་པ་ཆེན་པོར་གྱུར་པ༔ སློབ་
དཔོན་ཆེན་པོ་བི་མ་ལ་མི་ཏྲ་གུང་གྲལ་ན་བཞུགས་པས༔ གཡས་ཀྱི་པཎྜི་ཏ་ཕྱེད་དང་
སུམ་བརྒྱ གཡོན་གྱི་པཎྜི་ཏ་ཕྱེད་དང་སུམ་བརྒྱ་སྟེ༔ གཡས་གཡོན་གྱི་ལྔ་བརྒྱ་པོ་ཐམས་
ཅད་བི་མ་ལ་མི་ཏྲའི་ཞལ་ལ་གཟིགས་ནས༔ དོན་ལ་ཁྱེད་བཞུད་དགོས་ཞུས་པས༔ བི་མ་
ལ་མི་ཏྲའི་ཐུགས་དགོངས་ལ༔ བོད་ཀྱི་རྒྱལ་པོ་ཆོས་ལ་དད་པ་ཆེ་ཡངཿ བློན་པོ་རྣམས་
ཆོས་ལ་གནག་པར་ཡོད་པར་འདུག་པས ལོ་ཙཱ་བ་བཻ་རོ་ཙ་ན་ཡང་སྤྲུགས་པར་གྲགས།
ངས་ཀྱང་འདུལ་བར་ནུས་སམ་མི་ནུས་ཆ་མེད འོན་ཀྱང་བོད་ཀྱི་རྒྱལ་པོའི་དད་པ་མི་
ཟློག༔ རྒྱ་གར་རྒྱལ་པོའི་བཀའ་མི་གཅོག་པའི་ཕྱིར༔ ཐེངས་གཅིག་འགྲོ་དགོས་དགོངས
ནས་བཞེངས་ཏེ༔ བོ་དྷི་སཏུ་རྡ་ཐིམ་ཞེས་ལན་གསུམ་གསུངས་པ་དང༔ ལོ་ཙཱ་བ་གསུམ་
85



ལོ་པཎ་གྱི་རྣམ་ཐར་ཕྱོགས་བསྒྲིགས།
ལ་གོ་བ་མི་འདྲ་བ་གསུམ་བྱུང་སྟེ༔ སྐ་བ་དཔལ་བརྩེགས་ཀྱིས་གོ་བ་ལ༔ གཞུ་མོ་དག་ལ་
བརྟེན་པའི་མདའ སྐྱེས་བུའི་མཐེབ་མོས་སྩོལ་ཕོད་ན༔ མདས་ཀྱང་འབེན་དྲུང་ཕྱིན་
པར་ནུས༔ ཞེས་གསུངས་ཏེ་བཞུད་པར་གོ༔ རྨ་རིན་ཆེན་མཆོག་གིས་གོ་བ་ལ༔ ཉག་
ཐག་དག་ལ་བརྟེན་པའི་གྲུ སྐྱེས་བུའི་སྐྱ་བས་སྩོལ་ཕོད་ན༔ གྲུས་ཀྱང་ཆུ་ལས་སྒྲོལ་
བར་ནུས༔ ཞེས་གསུངས་ཏེ་བཞུད་པར་གོ ཅོག་རོ་ཀླུའི་རྒྱལ་མཚན་གྱིས་གོ་བ་ལ
ཡོན་ཏན་དག་དང་ལྡན་པའི་མི༔ རང་ཡུལ་མིན་པའི་ས་ཕྱོགས་སུ༔ ལུས་ཀྱི་བུམ་པ་
གར་འགྲིལ་བ སེམས་ཀྱི་ཆུ་བོ་དེ་རུ་འབོ༔ ཞེས་གསུངས་ནས་བཞུད་པར་གོ
དེ་ནས་རྒྱལ་པོ་དང་པཎྜི་ཏ་རྣམས་ཀྱི་བཀའ་ཐོབ་ནས༔ སློབ་དཔོན་བི་མ་ལ་མི་
ཏུ་ལོ་ཙཱ་བ་རྣམས་ཀྱིས་གདན་དྲངས་ཏེ༔ ཀ་པ་ལི་སོར་བཞི་པ་ཞིག་ཏུ་རྒྱུ་ཡིག་འབྲུ་
བརྒྱད་བྲིས་པ་ཞིག་བསྣམས་ནས་བསམ་ཡས་སུ་བྱོན་ཏེ༔ རྒྱལ་པོ་རྗེ་འབངས་རྣམས་
ཀྱིས་བསུ་བ་མཛད་ནས༔ བསམ་ཡས་སུ་ཕྱགས་ཕེབས་ནས༔ འཁོར་ས་ཆེན་མོ་རུ་སྤྱན་
དྲངས་པས༔ སློབ་དཔོན་གྱིས་རྒྱལ་པོ་ལ་ཕྱག་མ་འཚལ༔ ལྷ་ལ་ཡང་ཕྱག་མ་བཙལ་
བས བློན་པོ་རྣམས་ཀྱིས་ངེད་ཀྱི་གཙུག་ལག་ཁང་འདིར༔ སྔ་མ་ཡང་པཎྜི་ཏ་མང་པོ་
སྤྱན་དྲངས་སོ༔ ད་རུང་སྤྱན་འདྲེན་པ་ཡིན༔ པཎྜི་ཏ་ཁྱེད་ངེད་ཀྱི་རྒྱལ་པོ་ལ་ཡང་ཕྱག་
མི་འཚལ ལྷ་ཁང་ལ་ཡང་ཕྱག་མི་འཚལ་བ་ཅི་ལགས་ཞུས་པས༔ ཁྱེད་རྒྱལ་བློན་རྣམས་
ཀྱིས་ཕྱག་གི་དོན་ཤེས་སམ་གསུངས་པས
རྒྱལ་པོས་ཕྱག་གི་དོན་མི་ཤེས་ལགས་ཞུས་པས༔ ངས་ལྷ་དང་གཉིས་སུ་མེད་
པའི་ཕྱག་འཚལ་ཟིན༔ དེ་ཡི་དོན་གྱིས་བརྡའི་ལྷས་ཕྱག་མི་ཐུབ་པས༔ ལྷ་ལ་ཡང་ཕྱག་
མི་འཚལ༔ རྒྱལ་པོ་ལ་ཡང་ཕྱག་མི་འཚལ་གསུངས་པས༔ རྒྱལ་པོའི་ཐུགས་དགོངས་ལ༔
འོ་ན་ནང་པ་སངས་རྒྱས་རང་མིན་ནམ མུ་སྟེགས་པ་རང་ཡིན་ནམ་སྙམ་དུ་སེམས་
86



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
ཤིང་འདུག་ཙ་ན༔ བི་མ་མི་ཏྲས་མཁྱེན་ནས༔ རྒྱལ་པོ་ཐུགས་མ་དགྱེས་སམ་གསུངས་
ནས༔ བི་མ་མི་ཏྲས་ཆོས་གོས་བསྣམས་ནས༔ རྒྱལ་པོའི་ཐུགས་དམ་རྣམ་སྣང་གི་སྐུ་ལ་
རྫུ་འཕྲུལ་གྱི་ཕྱག་མཛད་དེ༔ རྣམ་པར་སྣང་མཛད་གཟུགས་སྐུ་ལྷ་ཡི་ལྷ༔ བི་མ་མི་ཏུ་
ཡེ་ཤེས་ལྷ་ཡི་ཕྱག༔ ཀུན་རྫོབ་སྒྱུ་མའི་ངང་དུ་འཚལ་བར་བགྱི༔ ཞེས་ཕྱག་འཚལ་བའི་
ཚུལ་མཛད་པས༔ རྣམ་པར་སྣང་མཛད་དབུའི་གཙུག་ནས་གདན་ཁྲི་ཡན་ཆད་གས་
པས༔ རྒྱལ་པོས་མུ་སྟེགས་པ་རང་ཡིན་ངེས་པར་འདུག་སྙམ་ནས ཞལ་ངོ་ནག་ཏིང་
ངེ་སོང ཡང་བི་མ་མི་ཏྲས་རྒྱལ་པོ་མ་དགྱེས་སམ་གསུངས་པས༔ མ་དགའ་ལགས་ཞུས་
༔ པས ཡང་ཕྱག་མཛད་དེ༔ རྣམ་པར་སྣང་མཛད་ཡེ་ཤེས་ལྷ་ཡི་ལྷ༔ བི་མ་མི་ཏྲ་གཟུགས་
ཀྱི་ཕུང་པོ་ཡིས༔ ཡེ་ཤེས་ལྔ་ལྡན་དོན་གྱི་དབང་བསྐུར་རོ
ཞེས་གསུངས་ནས༔ རྣམ་སྣང་གི་སྤྱི་བོར་ཕྱག་བཞག་པས༔ སྔར་བས་ཀྱང་ལེགས་
ཏེ༔ འོད་ཟེར་དཔག་ཏུ་མེད་པ་བྱུང་བ་དང༔ སྔོན་མ་དབུ་རྩེ་རིམ་གསུམ་འོད་ཀྱིས་
གང དེ་ནས་བསམ་ཡས་ཀྱི་ལྷ་ཐམས་ཅད་འོད་ཟེར་གྱིས་ཁྱབ་ནས་རབ་གནས་མཛད་
དོ༔ དེ་ནས་རྒྱལ་པོ་ལ་ཕྱག་བགྱིའོ་གསུངས་ནས་ཕྱག་དེང་མཛད་པས༔ རྒྱལ་པོའི་ཞལ་
ནས༔ ཁྱེད་ཕྱི་ལྟར་དགེ་སློང་གི་ཆ་ལུགས་ལ༔ ནང་ལྟར་གསང་སྔགས་ཀྱི་གྲུབ་པ་ཐོབ་
པའི་རྣལ་འབྱོར་དུ་འདུག་པས༔ ཕྱག་མི་མཛད་པར་ཞུ་བྱས་པས༔ བི་མ་མི་ཏྲའི་ཞལ་
ནས ཁྱོད་བོད་ཀྱི་ཆོས་སྐྱོང་བའི་རྒྱལ་པོར་འདུག་པས༔ ཅིས་ཀྱང་འཚལ་གསུངས་
ནས་ཕྱག་མཛད་པ་ལ༔ ཕྱག་གི་འོད་ཟེར་གྱིས་རྒྱལ་པོའི་ན་བཟའ་གཞོབ་ཏུ་ཚིག་ནས
རྒྱལ་པོ་ཉིད་ཀྱིས་ཕྱག་འཚལ་ལོ༔
དེ་ནས་སློབ་དཔོན་ཆེན་པོ་བི་མ་ལ་མི་ཏྱ་སེངྒེའི་ཁྲི་ལ་བཞུགས་སུ་གསོལ༔ གབ་
ཙེ་དགུའི་འབོལ་བཏིང༔ ཟ་འོག་གི་བེར་ཆེན་སྐུ་ལ་གསོལ་ནས༔ ཟས་རྣམ་པ་མང་
87



ལོ་པཎ་གྱི་རྣམ་ཐར་ཕྱོགས་བསྒྲིགས།
པོ་དང་གསེར་ཕྱེ་བྲེ་གསུམ་དངུལ་གྱི་བུམ་པར་བླུགས་ནས་ཕུལ་བས༔ སློབ་དཔོན་གྱི་
ཞལ་ནག་ཐམ་ཅི་ཡང་མི་གསུང་བས༔ རྒྱལ་པོའི་ཐུགས་དགོངས་ལ༔ ལྷོ་བལ་འདོད་
པ་ཅན་ད་རུང་མ་ཚིམ་པར་འདུག་སྙམ་པས༔ སློབ་དཔོན་གྱིས་མཁྱེན་ནས་རྒྱལ་པོ་
ཐུ་བ་བཟེད་དང་གསུངས་ནས༔ ཐུ་བར་བྱེ་མ་བྲེ་གསུམ་བླུགས་ནས་དར་ཅིག་ཟུངས་
གསུངས་པས༔ རྒྱལ་པོས་ཐུ་བ་མ་ཐུབ་ཤོར་ཙ་ན༔ བྱེ་མ་གསེར་དུ་སྣང་བས༔ རྒྱལ་པོ་
ཆེན་པོ་ང་ལ་སྣང་བ་ཐམས་ཅད་གསེར་དུ་ཡོད༔ རྒྱལ་པོའི་ཐུགས་དགོངས་རྫོགས་པར་
བྱ་བའི་ཕྱིར་རེ་ཞིག་བླང་དགོས་གསུངས་སོ
དེ་ནས་དབུ་རྩེའི་ཐང་དུ་ཆོས་ཀྱི་ཁྲི་བརྩིགས་ནས༔ ཆོས་གསུངས་པའི་ཞུ་བ་
ཕུལ་བས༔ སློབ་དཔོན་གྱི་ཐུགས་དགོངས་ལ༔ སྔོན་བེ་རོ་ཙ་ནས་ཀྱང་འབྲས་བུའི་ཐེག་
པ་བཤད་ཀྱང་མ་དུལ་ནས་སྤྲུགས་བཏང ད་ངས་རྒྱུའི་ཐེག་པ་ནས་རིམ་གྱིས་འཆད་
དགོས་སྙམ་ནས༔ རྒྱལ་བློན་རྣམས་ལ་རྒྱུའི་ཐེག་པ་མཚན་ཉིད་འཆད་པའི་ཚེ༔ རྒྱལ་
པོས་ཞང་པོའི་ཡུལ་དུ་ཇ་ལེན་བཏང་བས༔ ལམ་ཀར་རྒྱལ་མོ་རོང་མཁར་ དུ་ཕྱིན་ཙམ་
ན༔ སློབ་དཔོན་བཻ་རོ་ཙ་ནའི་ཞལ་ནས༔ ཁྱེད་གང་ནས་འོང་དྲིས་པས༔ ཚོང་པ་རྣམས་
ན་རེ ངེད་དབུས་ནས་འོང༔ ངེད་ཀྱི་རྒྱལ་པོས་ཇ་འདྲེན་དུ་བཏང་བ་ཡིན་བྱས་པས
འོ་ན་རྒྱལ་པོ་སྐུ་ཁམས་ཨེ་བཟང༔ རྒྱལ་ཁྲིམས་གསེར་གྱི་གཉའ་ཤིང་ཨེ་གཉན༔ ཆོས་
ཁྲིམས་དར་གྱི་མདུད་པ་ཨེ་དམ བླའི་མཆོད་གནས་སུ་ཡོད༔ ཆོས་ཇི་སྐད་བྱ་བ་བསྒྱུར་
བྱས་པས༔ དེ་རྣམས་ན་རེ རྒྱལ་པོ་ཡང་སྐུ་ཁམས་བདེ༔ རྒྱལ་ཁྲིམས་ཀྱང་བཙན
ཁྲིམས་ཀྱང་དམ༔ མཆོད་གནས་བི་མ་མི་ཏུ་བྱ་བ་རྒྱ་གར་ནས་གདན་དྲངས༔ ཆོས་
རྒྱུ་མཚན་ཉིད་ཀྱི་ཐེག་པ་བྱ་བ་བསྒྱུར་བྱས་པས༔ སློབ་དཔོན་བཻ་རོ་ཙ་ནའི་ཞལ་ནས༔
ངས་འབྲས་བུའི་ཐེག་པ་བཀའ་རྫོགས་པ་ཆེན་པོ་འདྲ་བ་བསྒྱུར་ཀྱང་སྤྲུགས༔
ཆོས་
88



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
ད་གཟོད་རྒྱུ་ཡི་ཐེག་པ་ཉན༔ གཡུ་སྒྲ་སྙིང་པོ་ཁྱོད་སོངས་ལ༔ བོད་ཀྱི་བློན་པོ་ཆོས་ལ་
གནག་པ་རྣམས་ལ་སྙིང་ཚིམས་གཅིག་བདོར་གསུངས་སོ༔
དེ་ནས་གཡུ་སྒྲ་སྙིང་པོས་རེ་བའི་ཐུལ་པ་ཞིག་དངཿ སྲིད་པ་སྤྱི་བླུགས་ཀྱི་ཞྭ་གྱོན༔
ལག་ན་ཤེར་ཤིང་གི་རལ་གྲི་ཐོགས༔ རྫོགས་པ་ཆེན་པོ་སྔ་འགྱུར་ཕྱི་འགྱུར་གཉིས༔ ཤོག་
དྲིལ་གཉིས་ལ་རྡོ་རྗེའི་ཚིག་དྲུག་ཏུ་བྱས་ནས༔ རྣ་བ་གཡས་གཡོན་དུ་བཅུག་ནས་བོད་
དུ་འོང་ངོ༔ དེ་ནས་གཡུ་སྒྲ་སྙིང་པོས་བསམ་ཡས་སུ་ཕྱིན་པས༔ བི་མ་ལ་མི་ཏྲས་རྒྱལ་
བློན་རྣམས་ལ་རྒྱུའི་ཐེག་པ་གསུང་བའི་རྩར་བྱོན་ནས༔ སྐུ་གཅེར་བུར་བུད་ནས་ཤེར་
ཤིང་གི་རལ་གྲི་ལ་རྟ་བྱས་ནས༔ འཕོངས་ལ་ཐལ་ལྕག་བརྒྱབ་ཅིང་རྒྱུག་སྟེ༔ ཀ་ཀ་པ་
རི་ཀ་ཀ་པ་རི་བྱས་པས༔ བི་མ་མི་ཏྲ་བོད་དུ་བྱོན་ནས བློན་པོ་རྣམས་ཆོས་ལ་གནག་
པས༔ རྒྱལ་ཁྲིམས་ཕོག་གིས་དོགས་པས་ཞལ་འཛུམ་པ་ཙམ་ཡང་མཛད་མ་མྱོང་བ་ལ
རྣལ་འབྱོར་པ་དེ་གཟིགས་ནས་ཞལ་འཛུམ་པ་ཞིག་མཛད་དེ༔ བརྡ་ཐིམ་བརྡ་ཐིམ་ཞེས་
གསུངས་སོ༔
དེ་ནས་སློབ་དཔོན་ཕོ་བྲང་དུ་སྤྱན་དྲངས་ཏེ༔ དྲོ་དྲངས་ནས་རྒྱལ་པོས་ཞུས་པ
སློབ་དཔོན་བོད་དུ་བྱོན་ནས་ཞལ་འཛུམ་པ་ཙམ་ཡང་མཛད་མ་མྱོང་བ་ལ༔ དེ་རིང་
འཛུམ་པ་ཞིག་མཛད་པ་དེ་ཅི་ཡིན་ཞུས་པས༔ དེ་སྔ་འཛུམ་མ་མྱོང་བ་ནི་བོད་ཀྱི་བློན་
པོ་རྣམས་ཆོས་ལ་གནག་པས ཉམས་མ་དགའ་བ་ཡིན༔ དེ་རིང་འཛུམ་པ་ནི༔ བོད་ལ་
རྣལ་འབྱོར་བ་དེ་འདྲ་བ་ཡོད་པར་འདུག་སྙམ་ནས་དགའ་བ་ཡིན་གསུངས༔ འོ་ན་དེ་
རིང་རྣལ་འབྱོར་པ་དེས༔ ཀ་ཀ་པ་རི་ཀ་ཀ་པ་རི་ཟེར་བ་དེ་ཅི་ལགས་ཞུས་པས༔ དེ་ང་
རང་ཚོའི་ཆོས་ལ་ཟེར་བ་ཡིན༔ ཉན་ཐོས་བྱིས་པའི་ཆོས་ཀྱིས་སངས་མི་རྒྱ༔ ཕོ་རོག་རྡོ་
རྗེ་འགྲོས་ཀྱིས་ས་མི་ཆོད༔ འབྲས་བུ་རྡོ་རྗེ་ཐེག་པ་མི་སྟོན་པར རྒྱུ་ཡི་ཐེག་པ་སྟོན་པ་
89



ལོ་པཎ་གྱི་རྣམ་ཐར་ཕྱོགས་བསྒྲིགས།
ཅི་ཡིན་ཟེར་བ་ཡིན་གསུངས༔ འོ་ན་སློབ་དཔོན་གྱིས་བརྡ་ཐིམ་བརྡ་ཐིམ་གསུངས་པ་
དེ་ཅི་ལགས་ཞུས་པས༔ ཆོས་ཐམས་ཅད་བུ་རམ་དང་ལན་ཚྭའི་རང་བཞིན་ལྟར་གཉིས་
སུ་མེད་པ་རྒྱལ་བའི་དགོངས་པ་ཡིན༔ ཆོས་ཐམས་ཅད་གཉིས་སུ་མེད་པ་ཡིན་བྱས་པ་
ཡིན་གསུངས་སོ༔
དེ་ནས་རྒྱལ་པོས་རྣལ་འབྱོར་པ་དེ་སུ་ཡིན་དྲིས་ཤིག་གསུངས་ནས་ཚོལ་དུ་
བཏང་བས ཆང་ཚོང་མ་གཅིག་ལ་གྲུངས་མ་ཉོས་ནས་གསོལ་ཞིང་འདུག་སྟེ༔ ཁྱོད་
ཀྱི་སློབ་དཔོན་སུ་ཡིན༔ ཆོས་ཇི་སྐད་བྱ་བ་ཡིན༔ ཁྱོད་རང་ལ་ཅི་མིང་དྲིས་པས སློབ་
དཔོན་བཻ་རོ་ཙ་ན་ཡིན༔ ང་རང་གཡུ་སྒྲ་སྙིང་པོ་ཡིན༔ དམ་ཆོས་རྫོགས་པ་ཆེན་པོ་ཡིན་
གསུངས་ནས་རྒྱལ་པོའི་སྙན་དུ་དེ་སྐད་གསོལ་བས༔ དེ་སྤྱན་དྲོངས་ཤིག་ཆོས་ཞུ་དགོས་
གསུངས་ནས༔ རིན་པོ་ཆེའི་ཁྲི་ལ་བཞག་ནས༔ གསེར་གྱི་མཎྜལ་ཕུལ་ཏེ༔ རྒྱལ་པོ་རྗེ་
འབངས་རྣམས་ཀྱིས་རྫོགས་པ་ཆེན་པོ་སྔ་འགྱུར་ལྔ་དང་ཕྱི་འགྱུར་བཅུ་གསུམ་སྟེ༔ སྔ་
དྲོ་སློབ་དཔོན་བི་མ་ལ་མི་ཏྲ་ལ་ཆོས་ཉན༔ ཕྱི་དྲོ་གཡུ་སྒྲ་སྙིང་པོ་ལ་ཉན་པས༔ མཉམ་
པོར་ཁྲིག་གིས་བྱུང་སྟེ༔ བོད་ཀྱི་བློན་པོ་རྣམས་ཀྱང་བེ་རོ་ཙ་ན་སྤྲུགས་པ་ལ་འགྱོད་པ་
སྐྱེས་ཏེ༔ འབངས་མི་གསུམ་ལ་གསེར་གྱི་པ་ཏྲ་ཞུ་རྟེན་དུ་བསྐུར་ནས༔ རྒྱལ་མོ་ཚ་བ་
རོང་ནས་བེ་རོ་ཙ་ན་སྤྱན་དྲངས་ཏེ༔ རྒྱལ་བློན་རྣམས་ཀྱིས་ཞབས་སྤྱི་བོར་བླངས་ནས་
བླའི་མཆོད་གནས་སུ་བཀུར་རོ༔ སློབ་དཔོན་པདྨ་འབྱུང་གནས་ཀྱི་སྐྱེས་རབས་དྲི་མ་
མེད་པ་ལས༔ སློབ་དཔོན་བི་མ་ལ་མི་ཏྲ་དྲི་མེད་བཤེས་གཉེན་སྤྱན་དྲངས་པ་དང
བེ་རོ་ཙ་ན་སྤྲུགས་པ་ལ་འགྱོད་པ་སྐྱེས་པའི་ལེའུ་སྟེ་བཅུ་དྲུག་པའོ༔ ༔
90



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
བཅུ་བདུན། དཔལ་གྱི་བསམ་ཡས་སུ་ཆོས་བསྒྱུར་ཅིང་
གཏན་ལ་ཕབ་པ།
དེ་ནས་རྒྱལ་པོ་ཁྲི་སྲོང་ལྡེའུ་བཙན་གྱིས༔ སིངྒ་ལའི་ཡུལ་ནས་སློབ་དཔོན་དཱ་ན་
ཤཱི་ལ་བྱ་བ་མཁས་པ་ཆེན་པོ་བཞུགས་པ་ཡང་སྤྱན་དྲངས༔ རྒྱ་ནག་གི་ཡུལ་ནས་སློབ་
དཔོན་ཀ་མ་ལ་ཤཱི་ལ་བྱ་བ་མཁས་པ་ཆེན་པོ་བཞུགས་པ་ཡང་སྤྱན་དྲངས ཟ་ཧོར་
གྱི་སློབ་དཔོན་བོ་དྷི་སཏྭ་དང༔ ཁ་ཆེའི་སློབ་དཔོན་བི་མ་ལ་མི་ཏྲ་དངཿ ཨུ་རྒྱན་སློབ་
དཔོན་པདྨ་འབྱུང་གནས་ཏེ་མཁས་གྲུབ་ཆེན་པོ་ལྔ་དང ལོ་ཙཱ་བ་སྐ་བ་དཔལ་བརྩེགས་
དང ཅོག་རོ་ཀླུའི་རྒྱལ་མཚན་དང༔ སྣ་ནམ་ཡེ་ཤེས་སྡེ་དང༔ རྨ་རིན་ཆེན་མཆོག་དང
གཉགས་ཛྙཱ་ན་ཀུ་མཱ་ར་དང༔ ལོ་ཙཱའི་མཆན་བུ་རྣམས་དང༔ ལྡན་མ་རྩེ་མང༔ གནུབས་
ནམ་མཁའི་སྙིང་པོ༔ སྦ་ཨ་ཙ་ར་ཡེ་ཤེས་དབྱངས༔ འགོས་འབུམ་ཡུ་འབྱིན༔ ལོ་ཀི་ཆུང་
སོགས་ཏེ་དེ་ལྟར་ལོ་པཎ་མང་པོ་སྤྱན་དྲངས་ནས༔ རྒྱལ་པོས་ཆོས་གསུང་བའི་ཞུ་བ་
ཕུལ་ནས༔ སློབ་དཔོན་པདྨ་འབྱུང་གནས་ནི༔ སྐུ་མངལ་གྱིས་མ་བསྐྱེད་པདྨའི་ནང་ནས་
འཁྲུངས༔ སྤྱིར་ཁམས་གསུམ་སེམས་ཅན་དབང་དུ་སྡུད་ཅིང་སྲིད་གསུམ་ཟིལ་གྱིས་
གནོན་པའི་མཐུ་མངའ་བས༔ རྒྱ་གར་དང་ཨུ་རྒྱན་གྱི་ལྷ་འདྲེ་ཐམས་ཅད་ཀྱིས་སྲོག་
གི་སྙིང་པོ་ཕུལ༔ ཁྱད་པར་དུ་བོད་ཀྱི་ལྷ་འདྲེ་གནོད་སྦྱིན་ཐམས་ཅད་དམ་ལ་བཏགས་
ཤིང༔ ལྷག་པར་བསམ་ཡས་ཀྱི་ས་གཞི་བཏུལ་བ་ཡིན་པས༔ སེངྒེའི་ཁྲི་སུམ་བརྩེགས་ལ་
བཞུགས་སོ༔
སློབ་དཔོན་བི་མ་ལ་མི་ཏྲ་ནི༔ པཎྜི་ཏ་ལྔ་བརྒྱའི་ནང་ནས་མཁས་པའི་ཡང་
91



ལོ་པཎ་གྱི་རྣམ་ཐར་ཕྱོགས་བསྒྲིགས།
རབ་ཏུ་བཞུགས་ཤིང༔ ཆོས་ཐམས་ཅད་བོད་སྐད་དུ་མཚམས་སྦྱར་ནས༔ བཀའ་རྒྱ་
མཚོ་གསང་སྔགས་ཕྱི་ནང༔ འདུལ་བ་མདོ་སྡེ་མངོན་པའི་ཆོས་ཐམས་ཅད་ཐུགས་ལ་
དགོངས་ཤིང༔ མི་བརྗེད་པའི་གཟུངས་ཐོབ་ནས༔ ཆོས་ཐམས་ཅད་ལ་མ་རྨོངས་ཤིང་
མཁྱེན་པ་ཡིན་པས༔ གདན་སེང་གེའི་ཁྲི་གཉིས་བརྩེགས་ཀྱི་སྟེང་དུ་བཞུགས་སོ༔ སློབ་
དཔོན་བོ་དྷི་སཏུ་ནི་བསླབ་པ་རིན་པོ་ཆེ་གསུམ་གྱིས་བརྒྱན་ཅིང༔ ཆོས་ཐམས་ཅད་ལ་
མ་རྨོངས་པར་མཁྱེན ཁྱད་པར་དུ་ཡང་དང་པོའི་བླ་མཆོད་སྔ་བར་གྱུར་པས གདན་
སེང་གེ་དང་གབ་ཙེ་གསུམ་བརྩེགས་པ་ལ་བཞུགས་སོ༔ སློབ་དཔོན་དཱ་ན་ཤཱི་ལ་དང༔
ཀ་མ་ལ་ཤཱི་ལ་གཉིས་ཀྱང་མཁས་པའི་ཡོན་ཏན་དུ་མས་བརྒྱན་པས༔ གདན་སེང་གེའི་
ཁྲི་རེ་རེ་ལ་བཞུགས་སོ
ལོ་ཙཱ་བ་བཻ་རོ་ཙ་ན་ནི༔ དང་པོ་རྒྱ་གར་གྱི་ཡུལ་དུ་ཆོས་ཞུ་རུ་བཏང་བས༔ གཅན་
འཕྲང་བ་ལ་སྒྱུ་མའི་གསེར་ཕྱེས་བསླུས་ནས༔ རྐང་མགྱོགས་ཀྱིས་མ་ཟིན༔ ལེགས་གྲུབ་
གཅན་འཕྲང་བས་བསད་ཀྱང༔ བེ་རོ་ཙ་ནས་སྒྱུ་མ་བཏབ་ཅིང་གསེར་མེད་པར་བསྒྱུར
དེ་ཚུན་ཆད་རྐང་མགྱོགས་པ་དང་འཕྲང་སྲུང་མེད་པས་དྲིན་ཆེ༔ བེ་རོ་ཙ་ནས་སྐད་
འགྱུར་ཉི་ཤུ་རྩ་གཅིག་ཤེས་པས་ལོ་ཙཱ་བ་གཞན་བས་ཁྱད་པར་ཚེ༔ རྒྱལ་མོ་ཚ་བ་རོང་དུ་
སྤྲུགས་པས༔ ཤིག་དོང་དང་སྦལ་དོང་དུ་བསྒྱུར་ཡང་མ་ཤི ས་ལ་གནས་པའི་བྱང་ཆུབ་
སེམས་དཔའ་ཡིན་པས༔ གདན་སེང་གེའི་ཁྲི་ལ་བཞུགས་སོ༔ ལོ་ཙཱ་བ་གཞན་རྣམས་ནི།
དར་གྱི་གབ་ཙེའི་སྟེང་དུ་བཞུགས་སོ༔
རྒྱལ་པོས་ལོ་པཎ་རྣམས་ལ་གསེར་གྱི་མཎྜལ་རེ་རེ་ཕུལ་ནས རྒྱ་ནག་གི་ཇ བལ་
པོའི་གོ་ལ བོད་ཀྱི་འབྲུ་ཆང༔ རྒྱ་གར་གྱི་འབྲས་ཆང་སོགས་གང་ལ་གང་གསོལ་དང
འཇིག་རྟེན་གྱི་སྤྱན་གཟིགས་མང་པོ་དྲངས་ནས༔ ཕྱག་འཚལ་བསྐོར་བ་བྱས་ཏེ་ཞུས་པ༔
92



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
ཨེ་མ་ཧོ༔ ཨུ་རྒྱན་སློབ་དཔོན་པདྨ་འབྱུང་གནས་དང༔ ཟ་ཧོར་སློབ་དཔོན་བོ་
དྷི་སཏྭ་དང ཁ་ཆེའི་སློབ་དཔོན་བི་མ་མི་ཏྲ་དང༔ སིངྒའི་སློབ་དཔོན་དཱ་ན་ཤཱི་ལ་
དང༔ རྒྱ་ནག་སློབ་དཔོན་ཀ་མ་ཤཱི་ལ་དངཿ ལོ་ཙཱ་ཆེན་པོ་བེ་རོ་ཙ་ན་སོགས དབུ་
ཡི་མཆོད་གནས་མཁས་གྲུབ་ལོ་པཎ་རྣམས༔ བདག་ནི་ཆོས་སྐྱོང་རྒྱལ་པོར་ཁས་འཆེ་
བས༔ རྒྱ་གར་ཨུ་རྒྱན་ཡུལ་གྱི་དམ་པའི་ཆོས༔ བཀའ་དང་བསྟན་བཅོས་རྒྱུད་ལུང་
མན་ངག་རྣམས༔ གཅིག་ཀྱང་མ་ལུས་བོད་དུ་བསྒྱུར་བར་ཞུ༔ དམ་པའི་ཆོས་ཀྱི་
འཁོར་ལོ་བསྐོར་དུ་གསོལ༔ དམ་པའི་ཆོས་ཀྱི་སྒྲོན་མེ་སྦར་དུ་གསོལ༔ དམ་པའི་ཆོས་
ཀྱི་ཆར་ཆེན་དབབ་ཏུ་གསོལ༔ དམ་པའི་ཆོས་ཀྱི་དུང་ཆེན་འབུད་དུ་གསོལ༔ དམ་
པའི་ཆོས་ཀྱི་གཎྜི་བརྡུང་དུ་གསོལ༔ ཞེས་ཞུས་སོ
དེ་ནས་ལོ་པཎ་རྣམས་ཨརྱ་པ་ལོའི་གླིང་དུ་སྤྱན་དྲངས་ནས༔ བྱང་ཆུབ་གླིང་དུ་
སེམས་བསྐྱེད༔ ཁྲུས་ཁང་གླིང་དུ་ཁྲུས་བྱས བྱམས་པ་གླིང་དུ་ལུང་བསྟན༔ བསམ་
གཏན་གླིང་དུ་སྒོམ་གྲྭ་བཙུགས སྒྲ་བསྒྱུར་གླིང་དུ་སྒྲ་བསྒྱུརཿ སྣ་ཚོགས་གླིང་དུ་ཐེག་པ་
བཤད་དེ༔ དགུང་ལོ་བཅུ་གསུམ་བར་དུ་ཆོས་གྲྭ་བཙུགས རྒྱ་གར་སྐད་དང༔ ཟ་ཧོར་
སྐད་དང༔ ཁ་ཆེའི་སྐད་དང༔ སིངྒ་ལའི་སྐད་དང༔ རྒྱ་ནག་གི་སྐད་རྣམས་ལས་བོད་
སྐད་དུ་བསྒྱུར་ནས་བཤད་དོ༔
དེ་ཡང་སློབ་དཔོན་ཛྙཱ་ན་མི་ཏྲ་དང༔ དཱ་ན་ཤཱི་ལ་དངཿ ཀ་མ་ལ་ཤཱི་ལ་དང༔ ལོ་
ཙཱ་བ་སྐ་བ་དཔལ་བརྩེགས་དང ཅོག་རོ་ཀླུའི་རྒྱལ་མཚན་དང༔ སྣ་ནམ་ཡེ་ཤེས་སྡེ་
དང་གསུམ་གྱིས་ལོ་ཙཱ་བྱས་ནས་མདོ་སྡེ་རྣམས་བསྒྱུར་ཏེ༔ དཀོན་མཆོག་བརྩེགས་པ༔
སངས་རྒྱས་ཕལ་པོ་ཆེ༔ བཀའ་ཤེས་རབ་ཀྱི་ཕ་རོལ་ཏུ་ཕྱིན་པ་རྒྱས་འབྲིང་རྣམ་གསུམ་
བསྒྱུར་རོ༔ བོ་དྷི་སཏྭ་དང༔ ལོ་ཙཱ་བ་མཆན་བུ་རྣམས་དང༔ ལྡན་མ་རྩེ་མང་རྣམས་ཀྱིས
93



ལོ་པཎ་གྱི་རྣམ་ཐར་ཕྱོགས་བསྒྲིགས།
འདུལ་བ་མདོ་སྡེ་མངོན་པ་གསུམ་གྱི་གཞུང་རྣམས་ཐམས་ཅད་བསྒྱུར་རོ༔ སློབ་དཔོན་
ཀ་མ་ལ་ཤཱི་ལ་དང་རྨ་རིན་ཆེན་མཆོག་གཉིས་ཀྱིས་སྤང་སྐོང་ཕྱག་བརྒྱ་པ་ལ་སོགས་ཏེ
མདོ་སྡེ་རྒྱ་ནག་གི་འགྱུར་མང་པོ་བསྒྱུར་རོ༔ སློབ་དཔོན་བི་མ་ལ་མི་ཏྲ་དངཿ ལོ་ཙཱ་བ་
གཉག་ཛྙཱ་ན་ཀུ་མཱ་ར་དང་གཉིས་ཀྱིས༔ གསང་སྔགས་ཕྱི་ནང་མང་པོ་བསྒྱུར་རོ༔ སློབ་
དཔོན་པདྨ་དང༔ ལོ་ཙཱ་བ་ནམ་མཁའི་སྙིང་པོ་དང་བེ་རོ་ཙ་ན་གསུམ་གྱིས༔ གསང་
སྔགས་སྒྲུབ་པ་བཀའ་བརྒྱད་ཀྱི་རྒྱུད་མང་པོ་བསྒྱུར་རོ༔ ཁྱད་པར་དུ་སློབ་དཔོན་པདྨ་
ལ༔ བེ་རོ་ཙ་ནས་ཞུ་བ་མཛད་དེ་གསང་སྔགས་ཞུ་ལེན་གྱི་སྐོར་མང་པོ་མཛད་དོ༔
སློབ་དཔོན་པདྨ་འབྱུང་གནས་ཀྱི་སྐྱེས་རབས་དྲི་མ་མེད་པ་ལས༔ དཔལ་གྱི་བསམ་
ཡས་སུ་ཆོས་བསྒྱུར་ཅིང་གཏན་ལ་ཕབ་པའི་ལེའུ་སྟེ་བཅུ་བདུན་པའོ༔ ༔
བཅོ་བརྒྱད། རྒྱལ་པོའི་སྐུའི་རིམ་གྲོ་བྱས་ཏེ་སྐུ་ཚེ་བསྲིངས་པ།
དེ་ནས་རྒྱལ་པོས་སློབ་དཔོན་པདྨ་འབྱུང་གནས་ལ་ཞུས་པ༔ བདག་བསོད་
ནམས་ཡང་རབ་ཏུ་གྱུར་པས་བསམ་པ་ཐམས་ཅད་གྲུབ༔ ཁྱད་པར་དུ་དམ་ཆོས་ཉི་
མ་ཤར་བ་བཞིན་དུ་བསྒྱུར་ཏེ་བཤད་པས་བཀའ་དྲིན་ཤིན་ཏུ་ཆེ་བས༔ ད་རུང་བདག་
གི་ཚེ་ཡང་རབ་ཏུ་གྱུར་པའི་ཆོས་ཤིག་ཞུ༔ ཞེས་ཚོགས་ཀྱི་འཁོར་ལོ་བསྐོར་ནས་ཞུས་
པས༔ སློབ་དཔོན་ཞལ་ནས་རྒྱལ་པོ་ལགས བསོད་ནམས་མཆོག་ཏུ་གྱུར་པ་ལ་ཚེ་ཡང་
མཆོག་ཏུ་གྱུར་པ་མི་འོང་ཏེ༔ འོན་ཀྱང་ང་ནི་རིག་འཛིན་ཚེའི་དངོས་གྲུབ་ཐོབ་པ་
ཡིན་པས༔ རྒྱལ་པོ་ལ་ཚེ་དབང་དང་ཚེ་སྒྲུབ་བྱའོ་གསུངས་ནས༔ ཕོ་བྲང་དུ་རྡོ་རྗེ་ཚེ་
སྒྲུབ་ཀྱི་དཀྱིལ་འཁོར་ཞལ་ཕྱེས་ནས་ཚེ་བསྒྲུབས་པས༔ འགྲུབ་པའི་རྟགས་བྱུང་ནས༔
94



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
རྒྱལ་པོ་ལ་ཚེ་དབང་བསྐུར་ཞིང་ཚེ་བུམ་གྱི་བདུད་རྩི་འདྲེན་ནོ་བྱོན་ཅིག་བྱས་པས ༔
བློན་པོ་རྣམས་ཀྱིས་རྒྱལ་པོ་ལ་སྨྲས་པ༔ རྒྱལ་པོ་བསོད་ནམས་འདི་ཙམ་དང་ལྡན་ན་
ཚེའང་མཐར་ཕྱིན་པ་ཡིན་པས་ཚེ་ཆུ་མ་འཐུངས་ཤིག༔ སློབ་དཔོན་ནི་ལྷོ་བལ་གྱི་མི་
སྙིང་ངན་ལ་ནོར་དད་ཆེ་བས༔ ཚེ་བུམ་ནང་དུ་དུག་བླུགས་ནས་རྒྱལ་པོ་བཀུམས་
ནས་རྒྱལ་སྲིད་འཕྲོག་པར་སྲིད་དོ་བྱས་པས༔ རྒྱལ་པོས་སློབ་དཔོན་ཆེན་པོ་སྤྲུལ་པའི་
སྐུ་ལ༔ འཁྲུལ་པ་མི་མངའ་བྱས་ཀྱང་མ་ཕན་ནས་བློན་པོ་རྣམས་ཀྱིས་བཀག་གོ
དེ་ནས་སློབ་དཔོན་གྱིས་སེ་གོལ་གཅིག་བརྡབས་པས༔ བུམ་པའི་ནང་ནས་བཅོམ་
ལྡན་འདས་ཚེ་དཔག་མེད་ཀྱི་དཀྱིལ་འཁོར་ནམ་མཁའ་ལ་གཤེགས་པ་རྒྱལ་བློན་རྣམས་
ལ་བསྟན༔ ཚེ་ཆུ་དེ་སློབ་དཔོན་ཉིད་ཀྱིས་གསོལ་བས སྐུའི་བ་སྤུའི་བུ་ག་ཐམས་ཅད་ན་
གསེར་གྱི་རྡོ་རྗེ་ནས་འབྲས་ཙམ་གྱིས་ཐག་གིས་གང་བར་གྱུར་ཏོ༔ རྒྱལ་པོ་ཡང་འགྱོད་པ་
སྐྱེས་ནས༔ ད་རེས་ནི་བློན་པོ་ངན་པའི་ཁར་མི་ཉན་པས༔ སློབ་དཔོན་གྱིས་ཐུགས་རྗེས་
བཟུང་བར་ཞུ་ཞུས་པས༔ ཡང་སློབ་དཔོན་གྱིས་ཚེའི་དཀྱིལ་འཁོར་ཞལ་ཕྱེ་ཞིང་བསྒྲུབ་པ་
མཛད་ནས
དབང་བསྐུར་ཁ་བློན་པོ་རྣམས་ཀྱིས་རྒྱལ་པོ་ལ་སྨྲས་པ༔ སློབ་དཔོན་མི་འདའ་
བ་ནི་དུག་སྔགས་མཁྱེན་པ་ཡིན་ནོ༔ རྒྱལ་པོས་ནི་དུག་སྔགས་མི་མཁྱེན་པས འདའ་
བར་ངེས་སོ་བྱས་ནས༔ རྒྱལ་པོ་བློན་པོ་རྣམས་ཀྱིས་བཞུད་དབང་མ་སྟེར་བས༔ དེར་
སློབ་དཔོན་གྱིས་ཚེའི་བུམ་པ་དེ་དང་སྤྲུལ་པའི་གདམས་གཏེར་ཀ་པཱ་ལ་གང་དང་
བཅས་པ༔ ཡང་རྫོང་ཤེལ་བྲག་ཏུ་གཏེར་དུ་སྦས་ནས༔ ལྔ་བརྒྱ་དུས་ཀྱི་ཐ་མ་ལ་བབ་
པའི་དུས་སུ༔ ང་ཡི་སྤྲུལ་པ་ཁྲོ་ཞིང་གཏུམ་ལ་ནུས་པ་དང་ལྡན་པ༔ སྙིང་ཁ་ན་སྨེ་བ་
ནག་པོ་རྡོ་རྗེའི་རིས་ཡོད་པ༔ ཐུགས་ཀྱི་གཏེར་སྒོ་འབྱེད་པ་ཞིག་འོང་བས༔ དེས་ཚེ་
95



ལོ་པཎ་གྱི་རྣམ་ཐར་ཕྱོགས་བསྒྲིགས།
བུམ་དང་སྤྲུལ་པའི་གདམས་གཏེར་འདི་ཕྱུང་ནས༔ ཚེའི་རིག་འཛིན་ཐོབ་ནས་སྤྲུལ་
པའི་དམག་དཔུང་གིས་བདུད་དང་མུ་སྟེགས་ཐམས་ཅད་འདུལ་བར་གྱུར་ཅིག་ཅེས་
སྨོན་ལམ་བཏབ་ཏེ་གཏེར་དུ་སྦས་སོ༔
དེ་ནས་རྒྱལ་པོས་སློབ་དཔོན་ལ་ཞུས་པས༔ བདག་ལ་ཚེའི་དབང་བསྐུར་བ་ནི
བདག་རང་ལ་ཐེ་ཚོམ་མེད་ཀྱང༔ བློན་པོ་ཆོས་ལ་གནག་པ་རྣམས་ཀྱིས་དབང་མ་བྱུང
ད་རུང་ཚེ་སྲིང་བའི་ཐབས་ཤིག་ཞུ་ཞུས་པས༔ སློབ་དཔོན་གྱིས་གསུངས་པ༔ རྒྱལ་པོ་
མངའ་ཐང་ཆེ་བ་དང༔ བོད་འབངས་དད་པ་ཆེ་བ་ཡིས༔ ཅུང་ཞིག་རྒྱལ་སྲིད་དར་
བར་མཆིས ང་ཡི་ཚེ་དབང་རྗེས་ནོད་ན༔ དགུང་ལོ་བརྒྱ་རྩ་བརྒྱད་ཐུབ་ཀྱངཿ བློན་
པོ་རྣམས་ཀྱི་དབང་མ་བྱུང གླང་གི་ལོ་ཡི་ལོ་མགོ་ལ༔ རྒྱལ་པོ་ལྔ་བཅུ་རྩ་དྲུག་བཞེས
དེ་ནས་རྒྱལ་པོ་འདས་དུས་ཡིན༔ སྐུ་ཡི་རིམ་གྲོ་བྱས་གྱུར་ན༔ ལོ་ནི་བཅུ་གསུམ་སྐུ་ཚེ་
བསྲིང༔ དེ་ནས་རྒྱལ་པོ་དགུང་དུ་གཤེགས༔ རྒྱལ་སྲིད་མངའ་ཐང་ཆུང་དུ་འགྲོ༔ དེ་
ནས་གདུང་རབས་གསུམ་སོང་ཚེ༔ ཕྱག་ན་རྡོ་རྗེའི་སྤྲུལ་པ་ནི༔ མངའ་བདག་རལ་
པ་ཅན་ཞེས་འབྱུང༔ དེ་ཡིས་བསྟན་པ་རྒྱས་པར་མཛད༔ རྒྱལ་པོ་དེ་ཡི་ཚེ་སྨད་ལ
བདུད་ཀྱི་སྤྲུལ་པ་སྡིག་སྤྱོད་ཅན༔ གླང་གི་མིང་ཅན་འབྱུང་ནས་ནི༔ དམ་པའི་ཆོས་
ནི་སྣུབ་པར་བྱེད༔ དུས་ངན་འབྱུང་བར་གདོན་མི་ཟ༔ རྒྱལ་ཁྲིམས་འཇིག་ནས་རྒྱལ་
པོ་འཐབ༔ བོད་འབངས་ཐམས་ཅད་ཡི་ཆད་འོང༔ བོད་ཁམས་སིལ་བུར་ཡུལ་ཕྱོགས་
ཚོགས༔ དེ་ནས་སྡིག་སྤྱོད་རྒྱལ་པོ་དེ༔ གསང་བའི་བདག་པོའི་སྤྲུལ་པ་ནི༔ ལྷ་ལུང་
དཔལ་གྱི་རྡོ་རྗེས་འདུལ༔ འཇམ་དཔལ་དབྱངས་ཀྱི་སྤྲུལ་པ་ནི༔ དགོངས་པ་གསལ་
ཞེས་བྱ་བ་ཡིས༔ བསྟན་པའི་མེ་རོ་སློང་བར་བྱེད༔ ཆོས་ཁྲིམས་བག་ཙམ་དར་བར་
འགྱུར༔ རྒྱལ་པོས་སྐུ་ཡི་རིམ་གྲོ་གྱིས༔ ཞེས་གསུངས་ནས༔
96



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
ལོ་པཎ་རྣམས་ཀྱིས་རྗེའི་སྐུ་རིམ་ལ་ཕན་པ་གང་ཆེ་བ་བཀའ་བགྲོས་ཏེ༔ ཕྱི་སྐོང་
དུ་རྒྱལ་པོའི་ཐུགས་དམ་མདོ་བཅུ་བསྒྱུར་ཏེ༔ ཤེས་རབ་སྙིང་པོ་ལྟ་བའི་མདོ༔ འདའ་
ཀ་ཡེ་ཤེས་སྒོམ་པའི་མདོ༔ བཟང་པོ་སྤྱོད་པ་སྨོན་ལམ་གྱི་མདོ༔ རྡོ་རྗེ་རྣམ་འཇོམས་
ཁྲུས་ཀྱི་མདོ༔ བྱང་ཆུབ་ལྟུང་བཤགས་བཤགས་པའི་མདོ༔ གཙུག་ཏོར་དཀར་མོ་ཟློག་
པའི་མདོ གོས་སྔོན་ཅན་ནི་སྲུང་བའི་མདོ༔ ཚེ་དཔག་མེད་པ་ཚེ་སྲིང་བའི་མདོ༔ ནོར་
རྒྱུན་མ་ནི་ནོར་སྒྲུབ་པའི་མདོ༔ ཡི་གེ་གཅིག་མ་སྙིང་པོའི་མདོ༔ དེ་རྣམས་བསྒྱུར་ནས་
རྒྱལ་པོའི་ཐུགས་དམ་དུ་ཕོག་གོ ནང་སྐོང་དུ་སྔགས་ཀྱི་སྤང་སྐོང་ཆ་ལག་དང་བཅས་
པ་བསྒྱུར་ཏེ༔ སྔོན་སེམས་ཅན་ལུས་སྲུལ་པོས སློབ་དཔོན་བསད་པས་མཚམས་མེད་
པའི་ལས་བྱས་ནས༔ སེམས་ཅན་དམྱལ་བར་ལྷུང་པ་ལ༔ དཔལ་ཀུན་ཏུ་བཟང་པོས་
བཤགས་པ་མཛད་པས་དག་པ་ལྟར༔ རྒྱལ་པོའི་ཉམས་ཆག་ཐམས་ཅད་བསྐངས་ཏེ་
སྒྲིབ་པ་བྱང་བར་གྱུར་ཏོ
གསང་བ་སྤང་སྐོང་དུ་བཤགས་པ་ལ༔ བསྙེན་སྒྲུབ་ཡན་ལག་གི་བཤགས་པ་
དང་བཞི་མཛད་དེ༔ ཡེ་ཤེས་སྐུ་མཆོག་གི་བཤགས་པ༔ ཉི་ཤུ་རྩ་བརྒྱད་བླང་དོར་
གྱི་བཤགས་པ༔ མཁའ་འགྲོ་མ་རྣམ་བཞི་གསང་བའི་བཤགས་པ༔ ལྟ་བའི་ཀློང་གི་
བཤགས་པའམ་རང་བཞིན་གྱི་བཤགས་པ་དང་བཞི་མཛད་དེ༔ སྔོན་བྲམ་ཟེ་མི་ཐོད་
ཅན་ལ༔ དཔལ་རྡོ་རྗེ་སེམས་དཔས་གསུངས་པས་སྒྲིབ་པ་དག་པ་ལྟར༔ རྒྱལ་པོའི་དམ་
ཚིག་ཉམས་ཆག་ཐམས་ཅད་བསྐངས་ཏེ་སྒྲིབ་པ་དག་པར་གྱུར་ཏོ༔ གཞན་ཡང་འབྱུང་
བ་བཞི་ལས་བྱུང་བའི་ནད་འདུས་པའི་གཉེན་པོརཿ རྒྱའི་སྨན་པ་ཧྭ་ཤང་ཏེ་ཙ་དང༔
བླ་སྨན་ཉང་བཙན་ལ་སོགས་པས་སྨན་གྱི་རྒྱུད་གདམས་ངག་དང༔ སྨན་དང་བཅུད་
ལེན་གྱི་སྦྱོར་བ་མང་པོ་མཛད་དོ༔ ཕྱི་འཇིག་རྟེན་དྲེགས་པ་རྣམས་ཀྱི་གཉེན་པོར
97



ལོ་པཎ་གྱི་རྣམ་ཐར་ཕྱོགས་བསྒྲིགས།
སྒྲུ
སློབ་དཔོན་པདྨ་འབྱུང་གནས་ཀྱིས༔ ལྷ་འདྲེ་སྟོང་གི་དྲྭ་བ་དང༔ མ་མོ་སྲིད་པའི་
མཚོ་བཞི་ལ་བརྟེན་ནསཿ ཕྱི་མདོས་དང་ནང་མདོས་ཕོ་མདོས་མོ་མདོས་ལ་སོགས་པ་
མདོས་ཀྱི་རིགས་ལེའུ་སྟོང་ཕྲག་གཅིག་བསྒྱུར་རོ
ཁྱད་པར་དུ་བོད་ཡུལ་ཀླུས་དབང་བྱེད་པར་འདུག་པས ཀླུ་སྒྲུབ་དང་ཀླུ་གཏེར་
སྦ་བ་དང༔ ཀླུ་གཏའ་སྡོམ་པ་དང༔ ཀླུའི་ཕོ་བྲང་གསོ་བ་དང༔ གདོན་བཀྲོལ་ལ་
སོགས་པའི་ཆོ་ག་མང་པོ་མཛད་དོ༔ གཞན་ཡང་གཉེན་པོ་ཁྱུང་གི་སྒྲུབ་པ་དང༔ རྟ
མགྲིན་ནཱ་ག་ཀླུ་འདུལ་དང༔ དྲག་པོ་སུམ་བསྒྲིལ་ལ་སོགས་པའི་སྔགས་ཀྱི་སྒྲུབ་ཐབས་
མང་པོ་མཛད་དོ༔ གཞན་ཡང་ཀུན་ཐུབ་རྒྱལ་པོའི་སྲུང་བ་དངཿ ལྷ་འདྲེ་སྟོང་གི་སྒྲིབ་
ཤིང་སྲུང་བ་དང༔ བཏགས་ཆོག་འཛུལ་ཆོག་གི་སྒྲུབ་ཐབས་དང་བཅས་ཏེ་སྲུང་བའི་
ཡན་ལག་བརྒྱ་རྩ་བརྒྱད་བསྒྱུར་རོ༔ དེ་ལྟར་རིམ་གྲོ་བྱས་པས༔ རྒྱལ་པོ་སྐུ་ཚེ་ལྔ་བཅུ་
རྩ་དྲུག་ལ་འདའ་བ་ལ༔ ལོ་བཅུ་གསུམ་བཤོལ་ཐེབ་སྟེ༔ རྒྱལ་པོའི་དགུང་ལོ་དྲུག་ཅུ་རྩ་
དགུ་ཐུབ་པར་གྱུར་ཏོ༔ སློབ་དཔོན་པདྨའི་ཞལ་ནས༔ བསོད་ནམས་ཡང་རབ་ཏུ་གྱུར་
པ་ལས༔ ཚེ་ཡང་མཐར་ཕྱིན་པ་དངཿ ཕྱིན་ཆད་བར་ཆད་མི་ཡོང་བ་དང༔ གཉིས་
ཀ་རྒྱལ་པོ་ཉིད་ལ་ཚང་བ་ཡིན་གསུངས་སོ༔ སློབ་དཔོན་པདྨ་འབྱུང་གནས་ཀྱི་སྐྱེས་
རབས་དྲི་མ་མེད་པ་ལས་རྒྱལ་པོའི་སྐུའི་རིམ་གྲོ་བྱས་ཏེ༔ སྐུ་ཚེ་བསྲིངས་པའི་ལེའུ་སྟེ་
བཅོ་བརྒྱད་པའོ༔ ༔
98



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
བཅུ་དགུ། སློབ་དཔོན་གྱིས་གསང་སྔགས་ཀྱི་སྒྲུབ་ཐབས་གནང་སྟེ་
རྗེ་འབངས་རྣམས་ཀྱིས་སྒྲུབ་པ་མཛད་པ།
དེ་ནས་རྒྱལ་པོས་རྒྱ་གར་ནས་གདན་དྲངས་པའི་པཎྜི་ཏ་རྣམས་ལ༔ གསེར་ཕྱེ་བྲེ་
གསུམ་གསུམ་གྱི་མཎྜལ་ཕུལ ན་བཟའ་དང་གསོལ་ཟས་ལ་སོགས་པ་ཕུལ་ཏེ༔ གཏང་
རག་རྒྱ་ཆེན་པོ་མཛད༔ ལོ་ཙཱ་བ་རྣམས་ལ་ཆོས་བསྒྱུར་པའི་བྱ་དགའ་གནང་སྟེ༔ དབུའི་
མཆོད་གནས་སུ་བཏོན༔ སློབ་དཔོན་བི་མ་ལ་མི་ཏྲ་ལ་སོགས་པའི་རྒྱ་གར་གྱི་པཎྜི་ཏ་
རྣམས་རང་ཡུལ་དུ་གཤེགས་པར་གནང་སྟེ ལོ་ཙཱ་བ་རྣམས་དང་འབངས་རྣམས་ཀྱིས་
རྒྱ་གར་དུ་བསྐྱལ་ནས༔ རྒྱ་གར་བས་ཆོས་བོད་ལ་སྟོན་པ་དང༔ རྒྱ་གར་ཆོས་སྐྱོང་བའི་
རྒྱལ་པོས་བཀའ་བཀྲོལ་བ་སྟེ༔ བོད་ལ་བཀའ་དྲིན་ཤིན་ཏུ་ཆེ་བ་དེ་རྒྱལ་པོ་ཁྲི་སྲོང་
ལྡེའུ་བཙན་གྱིས་མཛད་དོ
སློབ་དཔོན་པདྨ་འབྱུང་གནས་དང༔ བོ་དྷི་སཏྭ་གཉིས་ནི་སྐྱེ་བ་སྔ་མ་དངཿ ཡང་
སྔ་ནས་འབྲེལ་བའི་སྤུན་དུ་གྱུར་པ་ཡིན་པས༔ བཞུད་པར་མ་གནང་སྟེ༔ སློབ་དཔོན་
གཉིས་ནི་བཞུགས་པར་ཞལ་གྱིས་བཞེས་ནས༔ སློབ་དཔོན་བོ་དྷི་སཏྭ་བྱང་ཆུབ་གླིང་
དུ་དགོངས་པ་ལ་བཞུགས༔ སློབ་དཔོན་པདྨ་འབྱུང་གནས་ཀྱིས་མཁར་ཆེན་དཔལ་གྱི་
དབང་ཕྱུག་གི་བུ་མོ༔ མཁར་ཆེན་བཟའ་མཚོ་རྒྱལ་ཞེས་བྱ་བ༔ ཡེ་ཤེས་ཀྱི་མཁའ་འགྲོ་
མའི་རིགས་ཅན༔ ལོ་བཅུ་དྲུག་ལོན་པ་ལྷའི་བུ་མོ་ལྟ་བུ་ཞིག་ཡོད་པ་དེ༔ བསྒྲུབ་རྟེན་གྱི་
ཕྱག་རྒྱ་མོར་ཁྲིད་ནས༔ མཆིམས་ཕུ་བྲེ་གུ་དགེའུ་རུ༔ མཁའ་འགྲོ་མའི་ཚོགས་ཁང་དུ་
གསང་སྔགས་ཟབ་མོའི་དགོངས་པ་ལ་བཞུགས་སོ༔
99



ལོ་པཎ་གྱི་རྣམ་ཐར་ཕྱོགས་བསྒྲིགས།
དེ་ནས་རྒྱལ་པོའི་ཐུགས་དགོངས་ལ༔ ད་ནི་ཆོས་མ་བསྒྲུབ་པས་མི་ཕན་པར་འདུག་
པས གསང་སྔགས་སྒྲུབ་ཐབས་རྣམས་ཞུ་དགོས་སྙམ་ནས་དཔལ་གྱི་མཆིམས་ཕུ་རུ སློབ་
དཔོན་པདྨའི་སྤྱན་སྔར་ཕྱིན་ནས༔ དར་ཟབ་ཀྱི་གདན་བཏིང༔ སྤྱང་དཀར་གྱི་སློག་པ་
དང༔ ཟ་འོག་གི་སྨུག་བེར་སྐུ་ལ་གསོལ༔ འབྲས་ཆང་དང་རྒུན་ཆང་དུ་མས་དངུལ་སྐྱོགས་
བཀང་ནས༔ ཕྱག་གཡས་གཡོན་དུ་དྲངས་ཤིང༔ འཇིག་རྟེན་གྱི་སྤྱན་གཟིགས་མང་པོ་
དྲངས་ཏེ༔ སྐུ་གསུང་ཐུགས་ཀྱི་སྒོ་ནས་བསྟོད་པའི་ཚུལ་ཞུས་པ
ཨོཾ༔ ཐུགས་རྗེ་ཆེན་པོ་འགྲོ་བ་འདུལ་ཚུལ་མགོན༔ འབར་བའི་སྐུ་ལྟར་འཇིག་
རྟེན་དྲེགས་པ་འདུལ༔ ས་ཐོབ་ཚེ་དབང་བགྲེས་རྒུད་མེད་པའི་སྐུ༔ ཆོས་ཀྱི་སྐུ་དང་
མཚུངས་ལ་ཕྱག་འཚལ་བསྟོད༔ ཨཱ༔ པདྨ་ཟླ་གམ་རྡོ་རྗེའི་ལྗགས་དཀྱིལ་ནས༔ དྲག་
སྔགས་འཕྲོ་འདུ་ལེགས་ལྡན་དཔལ་གྱི་གསུང ཞི་རྒྱས་དབང་དྲག་གསང་སྔགས་རྒྱལ་
པོའི་མཆོག དཔལ་ཆེན་གསུང་དང་མཚུངས་ལ་ཕྱག་འཚལ་བསྟོད༔ ཧཱུྃ༔ སྐུ་གསུང་
ཐུགས་ཀྱི་བྱེ་བྲག་སྣ་ཚོགས་དང༔ བདག་གི་གཡར་དམ་དཔལ་གྱི་བསམ་ཡས་འདི༔
སློབ་དཔོན་ཉིད་ཀྱིས་བྱིན་གྱིས་བརླབས་ནས་བཞེངས༔ སྤྲུལ་པའི་སྐུ་དང་མཚུངས་ལ་
མོས་བཏུད་ནསཿ ཞུ་ཞིང་སྙན་དུ་གསོལ་བར་མི་འོས་ཀྱང༔ བདག་ལ་ཐུགས་ཀྱིས་
བརྩེ་བར་དགོངས་མཛོད་ལ༔ ཚེ་གཅིག་འཚང་རྒྱ་གསང་སྔགས་སྒྲུབ་ཐབས་རྣམས
བདག་ལ་ཐུགས་རྗེས་དགོངས་ཏེ་གནང་བར་ཞུ༔ ཞེས་ཕྱག་དབུ་ཐོད་བུད་བུད་དུ་
བཙལ་ལོ༔
དེ་ནས་སློབ་དཔོན་གྱིས་རྒྱལ་པོ་ལ་གསུངས་པ༔ ཨེ་མ་ཧོ༔ རྒྱལ་པོ་ཆོས་སྐྱོང་
བསྟན་པའི་བདག་པོ་ཡིན༔ བདག་ནི་འཆི་མེད་ཚེ་ཡི་རིག་འཛིན་ཐོབ༔ ཕྱག་རྒྱ་ཆེན་
པོ་མཆོག་གི་དངོས་གྲུབ་བརྙེས༔ གསང་སྔགས་མཆོག་ལ་རིག་པའི་རྩལ་དབང་ཐོབ༔
100



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
རྒྱལ་པོའི་ཐུགས་དགོངས་ཡོངས་སུ་རྫོགས་པར་བགྱི༔ གསུངས་ནས༔ སྒྲ་བསྒྱུར་ཉི་ཤུ་
རྩ་གཅིག་ཤེས་པའི་བེ་རོ་ཙ་ན་དང༔ རྒྱ་གར་དང་བོད་ཀྱི་ཡིག་རིགས་ཉི་ཤུ་རྩ་གཅིག་
ཤེས་པའི་ལེགས་བྱིན་ཉི་མ་དང༔ ཡི་གེ་མགྱོགས་པའི་ཕུལ་དུ་ཕྱིན་པའི་ལྡན་མ་རྩེ་མང་
དང༔ ལོ་ཙཱ་བ་ནམ་མཁའི་སྙིང་པོ་དང༔ སྦ་ཨ་ཙར་ཡེ་ཤེས་དབྱངས་དང༔ དེ་རྣམས་
ཀྱིས་ཡིག་མཁན་བྱས་ཏེ༔ ཨོ་རྒྱན་སྐད་དང་རྒྱ་གར་སྐད་ལས་བོད་སྐད་དུ་བསྒྱུར་རོ༔ རྩ་
བའི་རྒྱུད་དགུ་ལ་བརྟེན་ནས་སྒྲུབ་པ་སྡེ་དགུ་མཛད་དེ༔ གཤིན་རྗེ་རོལ་པ་རྩ་བའི་རྒྱུད་
དང༔ གཤིན་རྗེ་དམར་ནག་གི་རྒྱུད་ལ་བརྟེན་ནས འཇམ་དཔལ་སྐུའི་སྒྲུབ་ཐབས་རྣམས་
མཛད༔ རྟ་མཆོག་རོལ་པ་རྩ་བའི་རྒྱུད་དང༔ པདྨ་དབང་ཆེན་གྱི་རྒྱུད་ལ་བརྟེན་ནས
པདྨ་གསུང་གི་སྒྲུབ་ཐབས་རྣམས་མཛད
ཧེ་རུ་ཀ་གལ་པོ་ཆེ་དང༔ འཇིག་རྟེན་ལས་འདས་པའི་མདོ་ལ་བརྟེན་ནས༔ ཡང་
དག་ཐུགས་ཀྱི་སྒྲུབ་ཐབས་རྣམས་མཛད༔ ཆེ་མཆོག་རོལ་པ་རྩ་བའི་རྒྱུད་དང༔ བམ་
པོ་བརྒྱད་པ་ལ་བརྟེན་ནས༔ བདུད་རྩི་ཡོན་ཏན་གྱི་སྒྲུབ་ཐབས་རྣམས་མཛད༔ ཕུར་
པ་རོལ་པ་རྩ་བའི་རྒྱུད་དང༔ ཀཱི་ལ་ཡ་བཅུ་གཉིས་ཀྱི་རྒྱུད་ལ་བརྟེན་ནས ཕུར་པ་
ཕྲིན་ལས་ཀྱི་སྒྲུབ་ཐབས་རྣམས་མཛད་དོ༔ མ་མོ་རོལ་པ་རྩ་བའི་རྒྱུད་དང༔ མ་མོ་
འདུས་པའི་རྒྱུད་ལ་བརྟེན་ནས མ་མོ་རྦོད་གཏོང་གི་སྒྲུབ་ཐབས་རྣམས་མཛད༔ རིག་
འཛིན་རོལ་པ་རྩ་བའི་རྒྱུད་དང༔ རིག་འཛིན་སྒྲུབ་པའི་རྒྱུད་ལ་བརྟེན་ནས བླ་མ་
རིག་འཛིན་གྱི་སྒྲུབ་ཐབས་བརྒྱ་རྩ་བརྒྱད་མཛད༔ དྲེགས་པ་འདུལ་བའི་རྒྱུད་ལ་བརྟེན་
ནས༔ འཇིག་རྟེན་མཆོད་བསྟོད་ཀྱི་སྤྱི་སྒྲུབ་དང༔ སྒོས་སྒྲུབ་ཐམས་ཅད་མཛད༔ དྲག་པོ་
སྔགས་ཀྱི་རྒྱུད་ལ་བརྟེན་ནས༔ དམོད་པ་དྲག་སྔགས་ཀྱི་སྤྱི་སྒྲུབ་དང་སྒོས་སྒྲུབ་ཐམས་
ཅད་མཛད
101



ལོ་པཎ་གྱི་རྣམ་ཐར་ཕྱོགས་བསྒྲིགས།
དེ་ནས་ཁྱད་པར་དུ་གལ་ཆེ་བའི་གདམ་པ་བཞི་མཛད་དེ༔ གཤིན་རྗེའི་འཁོར་
ལོ་ཤེས་པར་དཀའ་བས༔ འཁྲུལ་འཁོར་ལྡེའུ་མིག་ལྟ་བུ་མཛད༔ ཕུར་པ་འགྲུབ་པར་
དཀའ་བས༔ བཞི་སྙིང་གཅིག་ཏུ་དྲིལ་བའི་སྒྲུབ་ཐབས་མཛད༔ མ་མོ་གྲུབ་ཀྱང་ལས་ལ་
བཀོལ་དཀའ་བས༔ མ་མོ་སྲིད་པའི་འཁོར་ལོ་ཤི་ས་བསྟན་པ་མཛད༔ ཕོ་རྒྱུད་ལས་ལ་
མྱུར་ཡང་གྱོང་ཞིང་འཁུ་ལྡོག་ཆེ་བས༔ ཆིངས་དང་ལོག་གནོན་གྱི་འཁོར་ལོ་མཛད༔ དེ་
ནས་སློབ་དཔོན་པདྨ་འབྱུང་གནས་ཀྱིས༔ ཤིན་ཏུ་ཟབ་ལ་ཁྱད་པར་འཕགས་པ༔ སྒྲུབ་
པ་བཀའ་བརྒྱད་གཅིག་ཏུ་འདུས་པའི་སྒྲུབ་པ༔ དཔལ་བདེ་གཤེགས་འདུས་པའི་སྒྲུབ་
ཐབས་མཛད་དེ༔ བདེ་གཤེགས་འདུས་པ་རྩ་བའི་རྒྱུད༔ ཕྱི་མ་མངོན་པར་བྱང་ཆུབ་
པའི་རྒྱུད༔ ཕྱི་མའི་ཕྱི་མ་སྔགས་ཀྱི་རྒྱུད མ་ཚང་བ་ཁ་སྐོང་བའི་རྒྱུད འབྱེད་པར་
བྱེད་པ་ལྡེའུ་མིག་གི་རྒྱུད རྒྱུད་དེ་དག་ལ་བརྟེན་པའི་སྒྲུབ་ཐབས་ལ༔ དང་པོ་ཞི་བའི་
སྒྲུབ་ཐབས་དམ་པ་རིགས་བརྒྱ དེ་ཉིད་རིགས་ལྔ གསང་ཆེན་རིགས་གཅིག ཕྱག་
རྒྱ་རྐྱང་པ་ལ་སོགས་མཛད་དོ༔ ཁྲོ་བོའི་དཀྱིལ་འཁོར་ཁྲག་འཐུང་གི་ལྷ་བདུན་བརྒྱ་
ཉི་ཤུ་རྩ་ལྔ་དཀྱིལ་འཁོར་གཅིག་ཏུ་སྒྲུབ་པ་ལ༔ བསྐྱེད་རྫོགས་ཆེན་པོ་དང༔ འབྲིང་པོ་
དངཿ ཆུང་བ་དང༔ སྔགས་སྒྲུབ་ནར་མ་ལ་སོགས་པ་མཛད་དོ༔
དེ་ནས་རྒྱལ་པོ་ཉིད་ཀྱིས་གཙོ་བྱས་པའི་རྗེ་འབངས་བརྒྱད་ཀྱིས༔ མཆིམས་
ཕུ་དགེའུ་དབེན་གནས་སུ༔ རིམ་པ་རྫོགས་པར་ཞུས་ཏེ༔ སློབ་དཔོན་གྱིས་རྒྱལ་བ་ཞི་
ཁྲོ་གཉིས་ཀྱི་དཀྱིལ་འཁོར་ཞལ་ཕྱེས་ནས༔ དབང་བསྙེན་མཛད་དེ༔ དང་པོ་ཞི་བའི་
དཀྱིལ་འཁོར་དུ༔ ཐུན་མོང་སྤྱིའི་དབང་རྣམས་རྫོགས་པར་བསྐུར༔ དེ་ནས་ཁྲོ་བོའི་
དཀྱིལ་འཁོར་དུ་འཇུག་པའི་ཚེ༔ རྗེ་འབངས་བརྒྱད་ཀྱིས་མེ་ཏོག་གསེར་སྲང་རེ་རེ་
དོར་བས༔ མེ་ཏོག་གར་བབ་དང་སྦྱར་ཏེ ཆོས་ཀྱང་དེ་ལྟར་གནང་ངོ༔
102



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
རྒྱལ་པོ་ཉིད་ཀྱི་མེ་ཏོག་དབུས་ཆེ་མཆོག་གི་དཀྱིལ་འཁོར་དུ་བབས་པས༔ བདེ་
གཤེགས་འདུས་པའི་རྒྱུད་དང་སྒྲུབ་ཐབས་རྣམས་གནང༔ གནུབས་ནམ་མཁའི་སྙིང་
པོའི་མེ་ཏོག་ཡང་དག་ཐུགས་ཀྱི་དཀྱིལ་འཁོར་དུ་བབས་པས༔ ཡང་དག་ཐུགས་ཀྱི་རྒྱུད་
དང་སྒྲུབ་ཐབས་རྣམས་གནང གནུབས་སངས་རྒྱས་ཡེ་ཤེས་ཀྱི་འཇམ་དཔལ་གྱི་དཀྱིལ་
འཁོར་དུ་བབས་པས འཇམ་དཔལ་སྐུའི་རྒྱུད་དང་སྒྲུབ་ཐབས་རྣམས་གནང ངན་
ལམ་རྒྱལ་བ་མཆོག་དབྱངས་ཀྱི་པདྨ་གསུང་གི་དཀྱིལ་འཁོར་དུ་བབས་པས༔ པདྨ་གསུང་
གི་རྒྱུད་དང་སྒྲུབ་ཐབས་རྣམས་གནང ཇོ་མོ་མཁར་ཆེན་གཟའ་རྡོ་རྗེ་ཕུར་པའི་དཀྱིལ་
འཁོར་དུ་བབས་པས༔ ཕུར་པ་ཕྲིན་ལས་ཀྱི་རྒྱུད་དང་སྒྲུབ་ཐབས་རྣམས་གནང འབྲོག་
མི་དཔལ་གྱི་ཡེ་ཤེས་ཀྱི་མ་མོའི་དཀྱིལ་འཁོར་དུ་བབས་པས༔ མ་མོ་རྦོད་གཏོང་གི་རྒྱུད་
དང་སྒྲུབ་ཐབས་རྣམས་གནང༔ རླངས་དཔལ་གྱི་སེང་གེ་དྲེགས་པ་ཀུན་འདུལ་གྱི་དཀྱིལ་
འཁོར་དུ་བབས་པས འཇིག་རྟེན་མཆོད་བསྟོད་ཀྱི་རྒྱུད་དང་སྒྲུབ་ཐབས་རྣམས་གནང་
བེ་རོ་ཙ་ན་སྟོབས་ལྡན་ནག་པོའི་དཀྱིལ་འཁོར་དུ་བབས་པས༔ དམོད་པ་དྲག་སྔགས་
ཀྱི་རྒྱུད་དང་སྒྲུབ་ཐབས་རྣམས་གནང
དེ་ནས་དབང་རིམ་པ་གདམས་ངག་དང་བཅས་པ་ཐམས་ཅད་རྫོགས་པར་
གནང་སྟེ༔ རྗེ་འབངས་རྣམས་སྨིན་ཅིང་གྲོལ་བར་མཛད་དོ༔ དེ་ནས་རྗེ་དང་འབངས་
བརྒྱད་ཀྱང་སྒྲུབ་པ་སོ་སོར་མཛད་པས༔ གྲུབ་རྟགས་རེ་རེ་དང་ལྡན་པ་བྱུང་ངོ༔ རྒྱལ་
པོ་ཉིད་ལོ་ལྔ་བཅུ་རྩ་དྲུག་ནས་འདའ་དུས་ཡིན་པ་ལ༔ བཅུ་གསུམ་བསྲིངས་ནས་དྲུག་
ཅུ་རྩ་དགུ་བཞེས༔ ཕུང་པོ་ལྷའི་དཀྱིལ་འཁོར་དུ་རྟོགས་ཏེ༔ སངས་རྒྱས་ཀྱི་ཞིང་
ཁམས་ཐམས་ཅད་བགྲོད་ནུས་པར་གྱུར་ཏོ
འབངས་བརྒྱད་པོ་ཡང་ཀུན་གྱིས་གྲུབ་པ་ཐོབ་སྟེ༔ ནམ་མཁའི་སྙིང་པོས་ཉི་
103



ལོ་པཎ་གྱི་རྣམ་ཐར་ཕྱོགས་བསྒྲིགས།
མའི་ཟེར་ལ་ཆིབས་ནས་བཞུད་པ་བྱུང༔ སངས་རྒྱས་ཡེ་ཤེས་ཀྱིས་བྲག་ལ་ཕུར་པ་བཏབ༔
ངན་ལམ་རྒྱལ་བ་མཆོག་དབྱངས་ཀྱིས་དཔལ་གྱི་རྟ་སྐད་ཐོན༔ ཇོ་མོ་མཚོ་རྒྱལ་གྱིས་
བསད་པ་གསོ་བར་ནུས དཔལ་གྱི་ཡེ་ཤེས་ཀྱིས་མཁའ་འགྲོའི་ཞལ་གཟིགས༔ འཇིག་
རྟེན་མ་མོ་ལས་ལ་འགྱེད་ནུས༔ རླངས་དཔལ་གྱི་སེངྒེས་ལྷ་སྲིན་སྡེ་བརྒྱད་བྲན་དུ་འཁོལ་
ནུས བེ་རོ་ཙ་ནས་འཇིག་རྟེན་གྱི་དྲེགས་པ་ཅན་ལས་ལ་འགྱེད་ནུས༔ དེ་ལ་སོགས་པའི་
གྲུབ་ཐོབ་དཔག་ཏུ་མེད་པ་བྱུང་ངོ༔ སློབ་དཔོན་པདྨ་འབྱུང་གནས་ཀྱི་སྐྱེས་རབས་དྲི་
མ་མེད་པ་ལས༔ སློབ་དཔོན་གྱིས་གསང་སྔགས་ཀྱི་སྒྲུབ་ཐབས་གནང་སྟེ༔ རྗེ་འབངས་
རྣམས་ཀྱིས་སྒྲུབ་པ་མཛད་པའི་ལེའུ་སྟེ་བཅུ་དགུ་པའོ༔ ༔
ཉི་ཤུ། བསྟན་པ་བསྲུང་བའི་ཕྱིར་དཀོར་སྲུང་དང་ངན་སྔགས་ཐམས་ཅད་
བསྒྱུར་ཞིང་
། དམ་ཚིག་སྐོང་ཐབས་བསྟན་པ།
དེ་ནས་རྒྱལ་པོའི་ཐུགས་དགོངས་ལ༔ ལྔ་བརྒྱ་དུས་ཀྱི་སྙིགས་མ་ལ༔ ང་ཡི་གཙུག་
ལག་ཁང་སྐྱོང་བའི་སྲུང་མ་ཞིག་ཀྱང་དགོས་པར་འདུག་སྙམ་ནས༔ སློབ་དཔོན་གྱི་སྤྱན་
སྔར་ཚོགས་ཀྱི་འཁོར་ལོ་བསྐོར་ནས་ཞུས་པ༔ ཨེ་མ་ཧོ་སློབ་དཔོན་ཆེན་པོ་བཀའ་དྲིན་
ཅན༔ མ་འོངས་ལྔ་བརྒྱ་ཐ་མའི་དུས་ཕྱིན་ཆད༔ བདག་བཞིན་རྒྱལ་པོ་བསོད་ནམས་
མི་འབྱུང་ཞིང༔ བློན་པོ་གདུག་ཅིང་བོད་རྣམས་སིལ་བུར་འགྲོ དབུས་དང་རུ་བཞི་
མཐའ་འདུལ་ལ་སོགས་པའི༔ གཙུག་ལག་ཁང་གི་སྲུང་མ་གང་ལ་བགྱི༔ བསྟན་སྲུང་
སྲོག་སེར་གཏད་སོགས་ངན་སྔགས་རྣམས༔ སློབ་དཔོན་ཐུགས་རྗེས་དགོངས་ནས་
གནང་བར་ཞུ༔ ཞེས་ཞུས་པས༔
104



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
སློབ་དཔོན་ཞལ་ནས༔ དུས་ངན་ལྔ་བརྒྱའི་ཐ་མ་ལ༔ རྒྱལ་པོའི་གཙུག་ལག་ཁང་
འདིའི་དཀོར་སྲུང་བའི་ཆོས་སྐྱོང་དང་བསྟན་པ་སྲུང་བའི་ངན་སྔགས་རྣམས་ཤིན་ཏུ་
དགོས་པས༔ རྒྱལ་པོ་ཉིད་དཀོར་སྲུང་བའི་སྲུང་མ་གང་ལ་མོས་པའི་ལྷ་འདྲེ་དེ་བདག་
གིས་དམ་ལ་བཏགས་ནས་དཀོར་སྲུང་བ་ལ་བཞག་གསུངས་པས༔ རྒྱལ་པོའི་ཞལ་ནས༔
སྤྱིར་ཡང་བོད་རུ་བཞི་འདི་ཀླུས་དབང་བྱེད༔ ཁྱད་པར་དུ་ང་དང་གྲོགས་པོའང་ཡིན༔
མཐུ་དང་རྫུ་འཕྲུལ་ཡང་ཆེ༔ ནོར་གཏེར་གྱི་བདག་པོའང་ཡིན༔ ཀླུ་འདི་དཀོར་སྲུང་
ལ་བཞག་པར་ཞུ༔ ཞེས་ཞུ་བ་ཕུལ་ལོ༔
དེ་ནས་སློབ་དཔོན་དང་རྗེ་འབངས་རྣམས་མལ་གྲོ་གཟི་ཅན་གྱི་མཚོ་འགྲམ་དུ་
བྱོན་ནས༔ ཆུ་གཏོར་གཟི་ཕོར་གང་བཤམས་ནས༔ སློབ་དཔོན་གྱིས་ཀླུ་འདུལ་ཞིང་
དབང་དུ་སྡུད་པའི་ཏིང་ངེ་འཛིན་ལ་བཞུགས་ནས༔ ཞབས་གཡོན་པའི་མཐེ་བོང་
མཚོར་བཅུག་ནས༔ ལྕགས་ཀྱུའི་ཕྱག་རྒྱ་བཅས༔ ནཱ་ག་རཱ་ཛ་ཨངྐུ་ཤ་ཛ༔ ཞེས་བརྗོད་
པས༔
མཚོ་འུར་གྱིས་འཕྱུར་ནས་བྱུང་བའི་ནང་དུ ཀླུའི་རྒྱལ་པོ་འཁོར་དང་བཅས་
པ་མགོ་ཐུར་དུ་བསྟན་ནས་མཚོ་ཡི་སྟེང་དུ་ལྷགས་སོ༔ དེ་ནས་སློབ་དཔོན་གྱིས་ཁྱེད་
རྣམས་མ་གུས་པའི་ཚུལ་གྱིས་མགོ་ཐུར་དུ་བསྟན་ནས་འོངས་པ་ཅི་ཡིན་གསུངས་པས༔
ཀླུའི་རྒྱལ་པོ་ན་རེ མི་གུས་པ་མ་ལགས་སོ༔ བདག་ཅག་རྣམས་ཚུལ་བཞིན་དུ་འོང་ན༔
མཐོང་བ་དང༔ རེག་པ་དང ཁ་རླངས་ལ་སོགས་པའི་དུག་ཡོད་པས༔ སློབ་དཔོན་ལ་
ནི་གནོད་པར་མི་ནུས་ཏེ༔ བཀའི་འཁོར་རྣམས་ལ་གནོད་པར་གྱུར་ན༔ སློབ་དཔོན་
གྱི་ཐུགས་ཁྲོ་བར་འགྱུར་བས༔ ཀླུའི་གྲོང་ཁྱེར་རྣམས་བརླག་པར་བྱེད་དོགས་སོ་ཞེས་
ཟེར་རོ༔ འོ་ན་བསམ་ཡས་ཀྱི་དཀོར་སྲུང་བའི་སྲུང་མ་གྱིས་ཤིག་བྱས་པས༔ ཀླུ་ན་རེ
105



ལོ་པཎ་གྱི་རྣམ་ཐར་ཕྱོགས་བསྒྲིགས།
དེ་ལྟར་མི་གསུང་བར་ཞུ༔ ལྔ་བརྒྱའི་དུས་ཀྱི་ཐ་མ་ལ་བབས་པའི་དུས་མི་རྣམས་དབུལ་
ཞིང་ཕོངས་པར་གྱུར་ནས༔ ས་གཉན་བརྐོ༔ རྡོ་གཉན་རློག ཤིང་གཉན་གཅོད
ངེད་ཀླུའི་རཱ་ཛ་རྣམས་ཀྱིས་ནི་སློབ་དཔོན་གྱི་བཀའ་ལ་མི་འདའ་སྟེ ངེད་ཀྱི་འཁོར་
རྣམས་ཀྱིས་གནོད་པ་སྐྱེལ་བར་འགྱུར་རོ༔ ཞེས་ཞུས་པས༔
རྗེ་བཙན་པོའི་ཞལ་ནས༔ སློབ་དཔོན་ཆེན་པོ་ལགས༔ དཀོར་སྲུང་བྱེད་པའི་ཁས་
བླང་དུ་མ་བཏུབ་ན༔ ངའི་ནོར་གྱི་བང་མཛོད་ཐམས་ཅད་ཟད་པར་གྱུར་པསཿ ཀླུ་
ནོར་གྱི་བདག་པོ་ཡིན་པས༔ ནོར་གྱི་དངོས་གྲུབ་ཅིག་གནང་བར་ཞུ༔ ཞེས་ཞུས་པས༔
སློབ་དཔོན་གྱིས་ཀླུའི་རྒྱལ་པོ་ལ་གསུངས་པ༔ འོ་ན་དཀོར་སྲུང་མི་བྱེད་ན༔ མངའ་
བདག་གི་དཀོར་མཛོད་རྣམས་ནོར་གྱིས་ཁོངས་ཤིག་བྱས་པསཿ ཀླུ་ན་རེ སློབ་དཔོན་
དང་རྒྱལ་པོ་ལ་ནོར་ནི་འབུལ་ལོ༔ ད་སྟེ་ཞག་བདུན་ནས་དཀོར་མཛོད་ཐམས་ཅད་
ཁ་ཕྱེས་ལ་ཞོག་ཅིག རྗེ་འབངས་ཐམས་ཅད་སྒྲ་སྐད་ཅི་གྲགས་ཀྱང་ཕྱིར་མ་བལྟ་ཞིག་
ཟེར་ནས༔ རྒྱ་མཚོའི་ཀླུ་ཐམས་ཅད་མེད་པར་གྱུར་ཏོ
དེ་ནས་སློབ་དཔོན་དང་རྗེ་འབངས་རྣམས་ཚུར་བྱོན་ནས༔ ཞག་བདུན་གྱི་ནངས་
པར་དཀོར་མཛོད་ཐམས་ཅད་ཁ་ཕྱེ་ནས་བཞག་པས༔ དང་པོ་ན་བུན་ཞིག་གིས་བསམ་
ཡས་ཐིབས་སེ་གང དེ་ནས་སྒྲ་སྐད་འུར་ཆོམ་དཔག་ཏུ་མེད་པ་གྲགས་ཏེ༔ ཕོ་བྲང་
དང་གཙུག་ལག་ཁང་ཐམས་ཅད་འདར་བར་གྱུར་ཏེ༔ རྒྱལ་པོ་བྲེད་ནས་བློན་པོ་གཅིག་
ལ་བལྟ་བཅུག་སྟེ༔ བསམ་ཡས་ཀྱི་ཐང་ཐམས་ཅད་སྦྲུལ་གྱི་ལྟེམ་གྱིས་གང་ནས་འདུག་
ཟེར་ནས༔ ཁ་ཁྲག་ལྷག་གེ་ཤི་བར་གྱུར་ཏོ༔ དེ་ནས་སྒྲ་ཡང་ཆད་ན་བུན་ཡང་དེངས་པར་
གྱུར་ནས༔ སློབ་དཔོན་གྱིས་རྒྱལ་པོ་ལ་དཀོར་མཛོད་ནང་དུ་གཟིགས་ཤིག་གསུངས་པས༔
རྒྱལ་པོའི་རིན་པོ་ཆེའི་དཀོར་མཛོད་བརྒྱ་དང་རྩ་བརྒྱད་ཡོད་པ་ལ༔ དགེ་བའི་ལས་
106



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
བྱས་པས་ཐམས་ཅད་སྟོང་པར་གྱུར་པ་རྣམས༔ སྔོན་ཇི་ལྟར་ཡོད་པ་བཞིན་གང་བར་
གྱུར་ནས༔ རྗེ་ཤིན་ཏུ་མཉེས་པར་གྱུར་ཏེ༔ ཨེ་མ་ཧོ༔ ཡིད་བཞིན་ནོར་བུ་དགོས་འདོད་
འབྱུང་བའི་གནས༔ གདུལ་བྱར་གྱུར་པའི་འགྲོ་བ་སེམས་ཅན་རྣམས དབུལ་ཞིང་ཕོངས་
པའི་སྡུག་བསྔལ་ལས་གྲོལ་མཛད སྤྲུལ་སྐུ་རིན་པོ་ཆེ་ལ་ཕྱག་འཚལ་བསྟོད༔ ཅེས་བསྟོད་
དོ༔
དེ་ནས་རྒྱལ་པོས་སློབ་དཔོན་ལ་ཞུས་པ༔ ཐམས་ཅད་མཁྱེན་པ་སྤྲུལ་སྐུ་རིན་པོ་
ཚེ༔ ང་ཡི་ཐུགས་དམ་དཔལ་གྱི་བསམ་ཡས་ཀྱི༔ དཀོར་རྣམས་སྲུང་བའི་ཆོས་སྐྱོང་གང་
ལ་བགྱིད༔ ཀུན་མཁྱེན་གུ་རུས་བདག་ལ་གསུང་བར་ཞུ༔ ཞེས་ཞུས་པས༔ སློབ་དཔོན་
གྱིས་བཀའ་སྩལ་པ
ཨེ་མ་རྒྱལ་པོ་ཆེན་པོ་ལགས༔ དུས་ཀྱང་ཇེ་ངན་ཇེ་ངན་འགྲོ༔ རྗེ་ཡི་ཐུགས་དམ་
བསམ་ཡས་ཀྱང བྱེ་མས་ཁད་ཀྱིས་འཇིག་པར་འགྱུར༔ རྒྱལ་པོའི་སྙིང་དུ་འགོང་པོ་
ཞུགས༔ རྒྱལ་པོ་ནང་འཐབ་དམེ་འཁྲུགས་བྱེད༔ གཙུག་ལག་ཁང་དུ་འཐབ་ར་བྱེད༔
རྒྱོགས་དང་མེ་རྡོས་འཇིག་པར་འགྱུར༔ དབུས་དང་མཐའ་འདུལ་སྐོར་རྣམས་ནི༔ མི་
ནག་རྣམས་ཀྱིས་སྤྱོད་པར་འགྱུར༔ ཆོས་འཁོར་མདའ་ཕུབ་འདོན་པར་བྱེད༔ ཆོས་བྱེད་
བསྟན་པ་འཇིག་པར་བྱེད༔ སྔགས་པ་གྲི་རུ་གསོད་པར་བྱེད༔ རྒྱལ་པོའི་ཤུལ་གྱིས་མལ་
མི་ཐུབ༔ ཆོས་གོས་འོག་ཏུ་གྲི་འཛུགས་འོངཿ ཆེ་བཙན་དུག་གིས་གསོད་པར་བྱེད སྐྱེ་
བོ་ནང་འཐབ་མཚོན་གྱིས་གསོད༔ སྔགས་པ་ནང་འཐབ་མཐུ་རྒྱས་བྱེད༔ གོ་ལ་ཚེ་
འཐམས་བྱེད་པ་དང༔ སོ་ཁ་ཕྱི་སྒོས་སྲུང་བ་དང༔ ཕ་སྤུན་ནང་དམེ་བྱེད་པ་དང༔
མཚོན་གྱི་སྐལ་པ་དར་བར་འོང༔ ཆོས་བྱེད་བསྙེན་པར་མི་བྱེད་ཅིང༔ ཟོག་པོ་སླུ་བྲིད་
མཁན་ལ་བརྩི གོས་ངན་ཁྱི་ཐུལ་རྩི་ཞྭ་གྱོན༔ མཚོན་དུ་དབྱུག་པ་ཁྱེར་བ་དངཿ ཆོས་
107



ལོ་པཎ་གྱི་རྣམ་ཐར་ཕྱོགས་བསྒྲིགས།
ངན་ཆད་ལྟའི་སྟོང་ཉིད་སྟོན ཆང་གྲལ་ཆོས་གཏམ་མང་བ་རྣམས༔ བསྟན་པ་འཇིག་
པའི་སྔ་ལྟས་ཡིན༔ དེ་ཚེ་གཙུག་ལག་དཀོར་སྲུང་ལ༔ དགྲ་བླའི་རྒྱལ་པོ་པེ་ཀར་དགོས
ད་ལྟ་ཧོར་གྱི་ཡུལ་དུ་ཡོད༔ རྒྱལ་པོས་དམག་གི་ཁྲིམས་གྱིས་ལ༔ བྷ་ཏ་ཧོར་གྱི་སྒོམ་
གྲ་བཅོམ ཀ་ཅའི་ཕྱི་རུ་འབྲངས་ནས་འོང༔ དེ་ཚེ་ང་ཡིས་དཀོར་སྲུང་འཆོལ༔ ཞེས་
གསུངས་སོ།
དེ་ནས་རྒྱལ་པོས་ཡུལ་ཁྲིམས་ཀྱི་དམག་ཁྱེར་ཏེ༔ བྷ་ཏ་ཧོར་གྱི་སྒོམ་གྲྭ་བཅོམ་
པས༔ ནོར་གྱི་ཕྱི་རུ་འབྲངས་ནས་བྱུང་སྟེ༔ རྒྱལ་པོ་ཤིང་བྱ་ཅན་ཞེས་ཀྱང་བྱ བདུད་
པོ་ཡབ་རྗེ་ནག་པོ་ཞེས་ཀྱང་བྱ དགྲ་བླའི་རྒྱལ་པོ་པེ་ཀར་ཞེས་ཀྱང་༔ གཡས་ཀྱི་རུ་
འདྲེན་དཔའ་བོ་སྟག་ཆས་བརྒྱ༔ གཡོན་གྱི་རུ་འདྲེན་དགེ་སློང་དགྲ་བཅོམ་བརྒྱ སླད་
ཀྱི་རྗེས་འབྲང་བརྗེ་ནག་པོ་བརྒྱ༔ སྔོན་གྱི་བཤུལ་སེལ་བུད་མེད་ནག་མོ་བརྒྱ ཕྱིའི་
བློན་པོ་སྐྱ་ཀྲང་སྐྱི་ཀྲང་བརྒྱ༔ ནང་གི་བློན་པོ་མོན་བུ་པུ་ཏྲ་བརྒྱ༔ སྐུའི་སྐྱོ་བསང་
འབྲུག་སེང་སྟག་སེང་བརྒྱ༔ སྤྲུལ་པ་ཡང་སྤྲུལ་སྤྱི་དང་སྤྲེ་འུ་བརྒྱ༔ རྨ་བྱ་བྱི་ལ་བརྒྱ་
དང་བཅས་ཏེ་བྱོན༔ དེ་ནས་སློབ་དཔོན་པདྨས་བཀའ་དང་དམ་ལ་བཏགས་ནས
པེ་
ཀར་གླིང་དུ་རྟེན་བཙུགས་ཏེ༔ དཔལ་གྱི་བསམ་ཡས་ལ་སོགས་པའི་གཙུག་ལག་ཁང་
ཐམས་ཅད་ཀྱི་དཀོར་སྲུང་བཅོལ་ལོ༔
དེ་ནས་སློབ་དཔོན་པདྨ་དང༔ པ་གོར་བེ་རོ་ཙ་ན་དང༔ གནུབས་ནམ་མཁའི་
སྙིང་པོ་དང༔ སྦ་ཡེ་ཤེས་དབྱངས་ལ་སོགས་པས༔ བསྟན་པ་སྲུང་བའི་ངན་སྔགས་
ལ༔ ལྷ་མ་སྲིན་སྡེ་བརྒྱད་ཀྱི་སྒྲུབ་ཐབས་ལ༔ དཀར་པོ་གིང༔ ནག་པོ་བདུད༔ དམར་པོ་
བཙན༔ སྲོག་གཅོད་གནོད་སྦྱིན༔ བཤན་པ་སྲིན་པོ༔ ནད་གཏོང་མ་མོ༔ དྲག་པོ་གཟའ༔
གདུག་པ་ཀླུ༔ དེ་རྣམས་ཀྱི་རྒྱུད་དང་སྒྲུབ་ཐབས་བསམ་གྱིས་མི་ཁྱབ་པ་ཞིག་མཛད་
108



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
དྨ་
ནས་བསྒྱུར་རོ༔ ཁྱད་པར་དུ་ཡང་བསྟན་པ་སྲུང་བ་ལ་དཔལ་མགོན་ནག་པོ༔ དཔལ་
ལྡན་ལྷ་མོ་ནག་མོ༔ སྔགས་སྲུང་སྨུག་མཐིང་ལ་སོགས་པའི་རྒྱུད་དང་སྒྲུབ་ཐབས་བསམ་
གྱིས་མི་ཁྱབ་པ་ཞིག་བསྒྱུར་རོ༔ ལྷ་མ་སྲིན་སྡེ་བརྒྱད་ཀྱི་སྣ་འདྲེན༔ བཤན་པ་པེ་ཀར
གིང་ཆེན་སྲོག་བདག གཙང་བཙན་རྡོ་རྗེ་ལེགས་པ་གསུམ་ཡིན་པས༔ རྒྱུད་དང་སྒྲུབ་
ཐབས་བསམ་གྱིས་མི་ཁྱབ་པ་ཞིག་བསྒྱུར་རོ༔ སྟེང་ན་དབང་བྱེད་པ་ལ་གཟའ་གདོང་
ལ་སོགས་པའི་ཆུ་འཁྱགས་སེར་བའི་ལས༔ གནམ་ལྕགས་ཀྱི་ཐོག ས་འོག་ལ་དབང་
བྱེད་པ་ཀླུ་བདུད་ལ་མཛེ་ནད་སྣ་ཚོགས་གཏང་བའི་གཏད༔ དེ་ལ་སོགས་དྲག་སྔགས་
དང་ངན་སྔགས་བསམ་གྱིས་མི་ཁྱབ་པ་ཞིག་བསྒྱུར་རོ༔
དེ་ནས་བསྟན་སྲུང་རྣམས་རྒྱལ་པོ་ལ་གཏད་པ༔ སློབ་དཔོན་པདྨ་དང་བཻ་རོ་
ཙ་ན་ལ་སོགས་པ་རྣམས་ཀྱིས༔ སྐལ་ལྡན་བོད་ཀྱི་རྗེ་ཁྲི་སྲོང་ལྡེའུ་བཙན་ལ༔ ལོ་པཎ་
ཐུགས་ཀྱི་བཅུད་བདུད་རྩིའི་ཐིགས་པ་ཟག་པས གཏད་དོ་གཉེར་དུ་གཏད༔ ཆོངས་
ཤིག་ཐུགས་ལ་ཆོངས༔ ཡང་ན་སྣོད་དང་ལྡན་ན་རབ༔ ཡང་ན་སྙིང་རྗེ་ཆེན་པོ་འབྲིང༔
ཐ་མ་ཟང་ཟིང་ནོར་ལ་སྦྱིན༔ འདི་གསུམ་དག་དང་མི་ལྡན་པར༔ གཏད་མེད་ངན་
སྔགས་སྤེལ་གྱུར་ན༔ གསང་སྔགས་བདག་པོ་བདག་མོ་ཡིས༔ བཀའ་ཡི་ཆད་པ་གཅོད་
པར་བྱེད༔ རྒྱལ་པོ་ཁྱོད་ཀྱི་ཚེ་བཀུམས་ནས༔ ངན་སོང་གསུམ་དུ་ལྷུང་འགྱུར་བས༔ དེ་
བས་རིན་ཆེན་སྲོག་ལྟར་ཆོངས༔ ཞེས་གསུངས་ནས་རྒྱལ་པོ་ལ་གཉེར་དུ་གཏད་དོ༔
དེ་ནས་རྗེ་རབ་ཏུ་དགྱེས་ཏེ༔ རྟ་མཚལ་ལུ་བྱ་གདོང་གིས་སྣ་དྲངས༔ རྗེའི་འོག་རྟ་
དྲུག་གསེར་སྲབ་གཡུ་མཐུར་སེང་ལྡེང་གི་སྒ་བཀྲ ཟ་འོག་གི་ཧོར་སྟན་ཆོ་ལོ་རིས་བྲིས་
པ༔ གསེར་བྲེ་དྲུག་རྗེའི་མགུལ་རྒྱན་གཡུ་མཚོ་རོ་འོད་འབར་ལ་སོགས་པ་རྣམས༔ སློབ་
དཔོན་ལ་ཕུལ་ནས་ཕྱག་དང་བསྐོར་བ་བྱས་པས༔ སློབ་དཔོན་གྱིས་རྒྱལ་པོ་ལ༔ སྒྱུ་མའི་
109



ལོ་པཎ་གྱི་རྣམ་ཐར་ཕྱོགས་བསྒྲིགས།
ནོར་
ང་ལ་ཆགས་ཞེན་མེད་པར་འབུལ་བ་ངོ་མཚར་ཆེ༔ ཕྱག་བྱེད་བཟང་ལགས་གསུངས་
པས༔ རྒྱལ་པོའི་ཐུགས་དགོངས་ལ༔ སློབ་དཔོན་གྲུབ་ཐོབ་ཡིན་ཀྱང༔ ལྷོ་བལ་ནས་བྱོན་
པས་ནོར་དད་ཆེ་བར་སྣང་སྙམ་པས༔ སློབ་དཔོན་གྱིས་མཁྱེན་ནས༔ རྗེ་ཐུ་བ་བཟེད་
དང་གསུངས་ནས༔ བྱེ་མ་བྲེ་གསུམ་དང་རྡེལ་འབྲུ་བྲེ་གང་རྗེའི་ཐུ་བར་བླུགས་ནས
དར་ཅིག་ཟུངས་གསུངས་པས༔ རྗེས་ཐུ་བ་མ་ཐུབ་ཤོར་བ་དང༔ བྱེ་མ་རྣམས་གསེར་
དུ་སོང་ནས་འདུག རྡེལ་འབྲུ་རྣམས་གཡུ་རུ་སོང་ནས་འདུག་གོ སློབ་དཔོན་གྱི་ཞལ་
ནས༔ རྗེའི་སྒྲིབ་པ་སྦྱོང་བ་དང༔ བསོད་ནམས་གསོག་པའི་ཕྱིར་རེ་ཞིག་བླངས་པར་
ཟད་ཀྱིས༔ ང་ལ་སྣང་བ་ཐམས་ཅད་གསེར་དུ་ཡོད༔ ང་ལ་ནོར་གྱིས་དགོས་པ་མེད་
པས་རྒྱལ་པོ་ཉིད་རང་ཅི་དགར་སྤྱོད་ཅིག
ཅེས་གསུངས་ནས་རྗེ་ཉིད་ལ་གནང་ངོ༔ རྗེ་རབ་ཏུ་གནོང་ཞིང་འགྱོད་ནས
སློབ་དཔོན་ཆེན་པོ་ལགས༔ བདག་མཐའ་འཁོབ་ཀྱི་རྒྱལ་པོར་སོང་བས༔ སྒྲིབ་པ་ཆེ་
བས་ཐེ་ཚོམ་ཟོས་པ་ལགས༔ གནོང་ངོ་འགྱོད་དོ་སྤྲུལ་པའི་སྐུ༔ ཐུགས་རྗེས་ཟུངས་ཤིག་
བཀའ་དྲིན་ཅན༔ དམ་ཚིག་ཉམས་པ་སྐོང་ཐབས་ཞུ༔ ཞེས་ལུས་ས་ལ་བརྡབས ཕྱག་
དབུ་ཐོད་བུད་བུད་བཙལ་ཞིངཿ སྤྱན་ཆབ་བཏོན་པས་སློབ་དཔོན་གྱི་ཞལ་ནས༔ རྒྱལ་
པོ་སེམས་ཅན་ལགས་པས་རྟོག་པ་བྱུང་ཡང་དེ་ལ་དམ་ཚིག་ཉམས་རྒྱུ་མེད༔ ངེད་
ཅག་རྣལ་འབྱོར་པ་ཡིན་པས༔ དེ་ལ་མི་དགའ་བྱ་བ་མེད་པས༔ རྗེ་རང་བཤགས་པ་
ལྟ་སྒོམ་ལ་གྱིས༔ སེམས་ལ་རྟོག་པའི་དྲི་མ་མ་བཞག གཙོ་རུ་དགེ་བཅུ་སྤྱོད༔ མི་དགེ་
བཅུ་སྤོངས ཅི་བྱེད་ཆོས་དང་བསྟུན༔ རྒྱལ་ཁྲིམས་ཆོས་ཀྱིས་སྐྱོངས་ལ་སྡིག་སྤྱོད་བློན་
པོའི་ཁར་མ་གཏང༔ ཆོས་ཀྱི་དགྲ་ཐེ་ཚོམ་ཡིན་པས་ཐེ་ཚོམ་མེད་པར་ཉམས་སུ་ལོངས༔
ཞེས་གསུངས་ནས་དམ་ཚིག་ཁྲུས་ལུང་དང༔ རྡོ་རྗེ་སེམས་དཔའི་ཡི་གེ་བརྒྱ་པ༔ ཧེ་རུ་
110



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
ཀའི་ཡི་གེ་བརྒྱ་པ དེ་བཞིན་གཤེགས་པའི་ཡི་གེ་བརྒྱ་པ༔ དེ་གསུམ་སྒྲུབ་ཐབས་དང་
བཅས་པ༔ དམ་ཚིག་སྐོང་བའི་རྒྱུན་བཤགས་དང་བཅས་པ་གནང་ངོ༔ སློབ་དཔོན་
པདྨ་འབྱུང་གནས་ཀྱི་སྐྱེས་རབས་དྲི་མ་མེད་པ་ལས བསྟན་པ་བསྲུང་བའི་ཕྱིར་དཀོར་
སྲུང་དང་ངན་སྔགས་ཐམས་ཅད་བསྒྱུར་ཞིང༔ དམ་ཚིག་སྐོང་ཐབས་བསྟན་པའི་ལེའུ་
སྟེ་ཉི་ཤུ་པའོ༔ ༔
ཉེར་གཅིག། ཆོས་དང་གདམས་ངག་རྣམས་གཏེར་དུ་སྦས་ཤིང་
རྒྱལ་པོ་ལ་ལུང་བསྟན་པ།
དེ་ནས་སློབ་དཔོན་པདྨ་འབྱུང་གནས་ཀྱིས༔ རྒྱལ་པོ་ལ་བཀའ་སྩལ་པ༔ བདག་
འདྲ་པདྨ་འབྱུང་གནས་དང༔ བེ་རོ་ཙ་ན་ནམ་མཁའི་སྙིང་པོ་དང༔ ཨ་ཙ་ར་ཡེ་ཤེས་
ལ་སོགས་པ་རྣམས་ཀྱིས༔ རྒྱལ་པོ་ཁྱོད་ཀྱི་རྒྱལ་ཁྲིམས་སྲུང་བའི་ཕྱིར༔ ངན་སྔགས་
བསྒྱུར་པ་ནི༔ ཨོ་རྒྱན་སྐད་དང༔ རྒྱ་གར་སྐད་དང༔ སིངྒའི་སྐད་དང༔ མེ་རུ་ཙེའི་
སྐད་དང༔ བལ་པོའི་སྐད་དང༔ ཟ་ཧོར་གྱི་སྐད་དང༔ ཧཱ་ཤང་གི་སྐད་དང༔ ཟངས་
གླིང་གི་སྐད་དང༔ གསེར་གླིང་གི་སྐད་དང༔ བྷེ་ཏའི་སྐད་དངཿ ཁ་ཆེའི་སྐད་དང
མཁའ་འགྲོའི་བརྡ་སྐད་དང༔ གནོད་སྦྱིན་སྲིན་པོའི་འདྲེ་སྐད་དངཿ འཁྲུལ་འཁོར་
སྒྲ་རུ་བསྡེབས་ནས་ངན་སྔགས་དང་དྲག་སྔགས་ཐམས་ཅད་བསྒྱུར་ཏོ༔ བྷ་ཏ་ཧོར་གྱི་
ཡུལ་ནས་ཆོས་སྐྱོང་པེ་ཀར་སྤྱན་དྲངས་ནས༔ བསམ་ཡས་དཀོར་སྲུང་བར་བྱ་བའི་ཕྱིར་
གཉེར་དུ་གཏད་པར་བྱས་སོ༔
ཚེ་གཅིག་སངས་རྒྱས་དམ་ཆོས་མང་པོ་ནི༔ མངའ་བདག་རྒྱལ་པོའི་དོན་དུ་བསྒྱུར་
111



ལོ་པཎ་གྱི་རྣམ་ཐར་ཕྱོགས་བསྒྲིགས།
ནས་ཡོད༔ འོན་ཀྱང་རྒྱལ་པོ་གཡེང་བ་ཆེ་བའི་ཕྱིར༔ ཉམས་སུ་མི་ལེན་ལས་ཀྱི་འཕྲོ་
བཞག་ནས༔ སྐྱེ་བ་བཅུ་བདུན་བརྒྱུད་པའི་ཐ་མ་ལ༔ རྒྱལ་པོ་ཉིད་དང་འཕྲད་ཀྱིས་
གཏེར་དུ་སྦ༔ བསྟན་པ་སྲུང་བའི་ངན་སྔགས་ཐམས་ཅད་ཀྱང༔ སྐལ་ལྡན་འགའ་ལ་
གཏེར་ཁ་འབབ་པར་འགྱུར༔ དེ་ཡང་གླང་ལུག་ཁྱི་འབྲུག་གཤེད་བཞིའི་ལོ༔ བྱ་སྤྲེལ་
དབང་གི་ལོ་པ་རྣམས་ལ་ནི༔ ལས་ཀྱི་འཕྲོ་ཡོད་བཏོན་ཀྱང་སྲོག་མི་འཆད༔ དེ་བཞི་
མ་ཡིན་གཏེར་གྱི་ཐོན་དབང་མེད༔ གལ་ཏེ་ཐོན་ཀྱང་མྱུར་དུ་འཆི་བར་འགྱུར༔ ད་ལྟ་
རྒྱལ་ཁྲིམས་གཉན་པས་སྲོག་སེར་གཏད་མི་དགོས༔ དུས་ངན་འབྱུང་ཚེ་དགོས་པས་
གཏེར་དུ་སྦས༔
དེ་ཡང་གཏེར་ཁ་སྦས་ལུགས་ནི༔ དབུ་རྩེ་རིམ་གསུམ་གྱི་གཏེར་མཛོད་རེ་རེ་
རུ༔ རྒྱལ་པོའི་བླ་གཏེར་རེ་རེ་སྦས་སོ༔ ཆོས་ཀྱི་གཏེར་མཛོད་ཡིན༔ ཇོ་མོ་གསུམ་གྱིས་
བཞེངས་པ་ཡི༔ བུ་ཚབ་གསེར་ཁང་གླིང༔ ཁམས་གསུམ་ཟངས་ཁང་གླིང༔ དགེ་རྒྱས་བྱེ་
མའི་གླིང ཁྱད་པར་གྱི་གླིང་གསུམ་དུ་བླ་གཏེར་རེ་རེ་སྦས༔ ཡཀྵ་ལྟག་འོག་ཏུ་གཏེར་
ཁ་རེ་རེ་སྦས༔ གླིང་ཆེན་བཞི་དང་གླིང་ཕྲན་བརྒྱད་ལ་གཏེར་ཁ་རེ་རེ་སྦས༔ པེ་ཀར་
གྱི་གླིང་མགོན་ཁང་བཞི་རུ་མཐུ་གཏེར་རེ་རེ་སྦས༔ ཕྱོགས་བཞིའི་མཆོད་རྟེན་བཞིར་
དཀར་པོ་ཆོས་གཏེར༔ ནག་པོ་མཐུ་གཏེར༔ དམར་པོ་བཟོ་གཏེརཿ སེར་པོ་སྨན་གྱི་
གཏེར་རྣམས་སྦས༔ མཆིམས་ཕུའི་དབེན་གནས་སུ༔ སློབ་དཔོན་ཐུགས་གཏེར་ཆེན་
པོ་སྦས༔ ལྷོ་སྐྱེར་ཆུའི་ལྷ་ཁང་དུ རྒྱུད་འདོད་པ་ཀུན་འབྱུང་དང་སྡེ་སྣོད་ཀུན་འདུས་
སྦས༔ བུམ་ཐང་རྩིས་ལུང་དུ་སེམས་ཕྱོགས་ཐམས་ཅད་སྦས༔ བུམ་ཐང་དགེ་གནས་སུ༔
མ་མོ་འདུས་པ་དང་མོ་རྒྱུད་ཐམས་ཅད་སྦས༔ གཅད་པྲ་དུན་རྩེའི་ལྷ་ཁང་དུ༔ གཤིན་
རྗེ་དམར་ནག་དང་ངན་སྔགས་ཐམས་ཅད་སྦས༔ བྱང་པྲ་དུན་རྩེ་དང་སྐྱོར་དུན་རྩེ་རུ
112



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
ངན་སྔགས་བརྒྱ་དང་རྩ་བརྒྱུད་སྦས༔
གཡས་རུ་གཙང་འགྲམ་དུ༔ ཆོས་སྨན་རྩིས་དང་རིན་པོ་ཆེ་གསུམ་སྦས༔ རྩིས་ཀྱི་
ལྷ་ཁང་དུ་རྒྱུད་ལུང་མན་ངག་སྦས༔ ཁམས་ཀྱི་ཀློང་ཐང་སྒྲོན་མ་རུ༔ ལྷ་མོའི་རྒྱུད་ལུང་
བཅུ་གསུམ་དང་སྤུ་གྲི་རྣམས་སྦས༔ ཤར་སྒམ་པོའི་ལྷ་ཆུ་མཁར་གྱི་ལྷ་ཁང་དུ༔ མཐུ་
དང་རྫུ་འཕྲུལ་ངན་སྔགས་སྦས༔ གཡུ་རུ་ཁྲ་འབྲུག་ཏུ་ངན་སྔགས་བཅུ་གསུམ་སྦས༔ ལྷོ་
བྲག་ཁོ་མཐིང་དུ༔ བདེ་གཤེགས་འདུས་པ་དང་མདོས་དང་མ་མོའི་སྒྲུབ་ཐབས་རྣམས་
སྦས༔ སྟག་ཚང་སེང་གེའི་ཕུག་ཏུ༔ མངོན་པར་འཚང་རྒྱ་བའི་ཆོས་སྐོར་སྦས༔ མོན་ཁ་
ནེའུ་རིང་དུ་སྤྱི་ཏི་ཡོ་ག་དང༔ སྤུ་གྲི་རེག་ཆོད་རྣམ་བཞི་སྦས༔ བསྒྲགས་ཀྱི་ཡང་རྫོང་
དུ༔ ཕུར་པ་དང་གཤིན་རྗེ་ཐམས་ཅད་སྦས༔ དཔལ་ལྷོ་བྲག་རྫོང་དང་སྟག་ཚང་སེང་
གེ་ཕུག་ཏུ༔ དྲག་སྔགས་བརྒྱ་དང་ངན་སྔགས་སུམ་ཅུ་སྦས༔
ཕུ་ལ་རྫོང་ཕུག་ཏུ༔ བསེ་མོ་བཞིའི་ངན་སྔགས་དང་གསང་བའི་ངན་སྔགས་དང་
གསང་བའི་ཕུར་པ་གཅིག་སྦས༔ བྲག་སྲིན་པོའི་སྦར་རྗེས་སུ༔ མཁའ་འགྲོ་མའི་གསང་
གཏེར་སྦས༔ ཕུག་རིང་གནམ་སྐས་སུ་བླ་མའི་ཐུགས་གཏེར་སྦས༔ མཁའ་རི་
རི་གངས་
བྲག་ལ༔ སྒྲུབ་སྐོར་སྨན་ཡིག་སྦས༔ ཡང་ཕུག་རིང་མོ་རུ༔ ཀླུ་བདུད་སྤུ་གྲི་སྦས༔ གཙང་
གི་ཕུག་མོ་ཆེ་རུ གཤིན་རྗེ་ཚེ་བདག་དངཿ ཅོག་བརྡུང་ཉི་ཤུ་རྩ་གཅིག་སྦསཿ ཤུལ་ལ་
བྲག་མོའི་འཕྲང་དུ༔ གིང་བདུད་བཙན་གསུམ་སྦས༔ གཞན་ཡང་རི་བྲག་གཉན་པོ་
ཐམས་ཅད་དུ༔ གཏེར་ཕྲན་བརྒྱ་དང་རྩ་བརྒྱད་སྦས༔ ལས་ཅན་རེ་རེའི་དོན་དུ་སྨོན་
ལམ་བཏབ་ནས་བཞག
གཏེར་འདི་རྣམས་འབྱུང་བའི་དུས་སུ ཟས་ངན་ལྕི་བ་ཟ་ཞིང་གོས་ངན་རེ་བ་
གྱོན༔ ཆོས་འཁོར་ཐམས་ཅད་བཅོམ་ཞིང་དབེན་གནས་ཐམས་ཅད་སྲེག བཀའ་ལ་ཉོ་
113



ལོ་པཎ་གྱི་རྣམ་ཐར་ཕྱོགས་བསྒྲིགས།
ཚོང་བྱེད་ཅིང་མི་བསད་སྟོང་དུ་འཇལ༔ ལས་སུ་དམེ་འཁྲུགས་བྱེད་ཅིང་ལུས་ལ་ལྕགས་
སློག་གྱོན༔ དགེ་བཤེས་དམག་དཔོན་བྱེད་ཅིང་དགེ་སློང་གྲི་རུ་གསོད༔ དགོན་གནས་
འཐབ་ར་བྱེད་ཅིང་དབེན་གནས་གྲོང་དཀྱིལ་བྱེད༔ སྔགས་པ་ནང་རྒྱས་བྱེད་ཅིང་
ཟས་ངན་དུག་སྦྱོར་བྱེད༔ གཙོ་བོས་མནའ་ཟ་བྱེད་ཅིང་དཔའ་བོ་གྲི་ཁར་གསོད༔ བོད་
རྣམས་ཁྲབ་རྒྱུན་ཆད་པ་བཞིན་དུ་སིལ་བུར་འགྲོ༔ ཕ་དང་བུ་གཉིས་འཐབ་ཅིང་ཕ་
སྤུན་ནང་དམེ་བྱེད༔ དགྲ་བླ་བདུད་བཙན་འབོད་ཅིང་ཨར་པས་ལམ་འཕྲང་སྲུང ཁྱོ་
གའི་སྙིང་དུ་འགོང་པོ་ཞུགས༔ བུད་མེད་སྙིང་དུ་བསེན་མོ་ཞུགས བྱིས་པའི་སྙིང་དུ་
ཐེའུ་རང་ཞུགས༔ ཐམས་ཅད་བདུད་ཀྱི་དབང་དུ་འགྱུར༔ ལྷ་སྲིན་སྡེ་བརྒྱད་འཁྲུགས་
ནས་ནི༔ ནད་དང་མུ་གེའི་བསྐལ་པ་འབྱུང༔ དེའི་དུས་སུ་མི་ཐུབ་རྣམ་གསུམ་འབྱུང༔
ས་ཡིས་གཏེར་མི་ཐུབ་སྟེ ཆོས་གཏེར་དང་ནོར་གཏེར་ཐམས་ཅད་ཁ་འབྱེད༔ གསེར་
དངུལ་རིན་པོ་ཆེའི་ཁ་འབྱེད༔ ཆོས་སྐྱོང་ལ་གཏད་པའི་དཀོར་མི་ཐུབ་སྟེ༔ དཀོན་
མཆོག་ནོར་ལ་རྐུ་འཕྲོག་བྱེད༔ བརྗེས་བསྒྲུབ་ཆོས་མི་ཐུབ་སྟེ༔ རང་གིས་བསྒྲུབ་མི་ཐུབ་
ར་གཞན་ལ་ནོར་ཕྱིར་བཙོང༔ རང་ཉམས་ལེན་མེད་པར་གྲགས་འདོད་གཞན་ལ་
བཤད དུས་དེ་འདྲ་བྱུང་ཙམ་ན༔ ངའི་ཆོས་དང་གདམས་ངག་རྣམས༔ རྒྱལ་པོ་ཉིད་
དང་འཕྲད་པར་འགྱུར
དེ་ཡང་མངའ་བདག་རྒྱལ་པོ་ཉིད་སྐྱེ་བ་བཅུ་དྲུག་བརྒྱུད་པའི་ཐ་མ་ལ༔ འདི་
ནས་ལྷོ་ནུབ་མཚམས་སུ་གཏམ་ཤུལ་ཞེས་པ༔ ལུང་པ་རྟ་རོ་དམར་པོ་ཁ་ཕྱེས་པ་འདྲ་
བར༔ ལོ་ནི་འབྲུག་ལོ་པ རིགས་བཟང་ཞིང་ཀུན་གྱིས་བཀུར་བའི་གནས་སུ་གྱུར་པ
ཤེས་རབ་ཆེ་ལ་སྙིང་རྗེ་ཆེ་བ༔ བརྩོན་འགྲུས་ཆེ་ཞིང་བསྒྲུབ་ལ་བརྩོན་པ༔ དམ་ཚིག་
གཙང་ཞིང་བརྣབ་སེམས་ཆུང་བ༔ ཁོང་ཡངས་ཤིང་ཁ་ཉུང་བ༔ ངང་རྒྱུད་རིང་ལ་
བར་
114



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
གཞན་ལ་སྒྲོ་སྐུར་མི་འདེབས་པ༔ རིག་པ་མྱུར་ཞིང་ཡིད་གཞུངས་པ༔ ཤ་ལོ་དཀར་ལ་
ངང་རིང་བ༔ སྐྱེས་བུ་དེ་ལྟ་བུ་ཞིག་ཏུ་སྐྱེས་ནས༔ རྒྱལ་པོ་ཉིད་ལ་ད་ལྟ་ངས་གདམས་
པའི་ཆོས་ཐམས་ཅད་དང་འཕྲད་ནས༔ སྐྱེ་བ་དེ་ལ་འཚང་རྒྱ་བར་འགྱུར་རོ༔ རྒྱལ་པོ་
ཉིད་ཀྱིས་བེ་རོ་ཙ་ན་དང༔ གནུབས་ནམ་མཁའི་སྙིང་པོ་དང༔ ལོ་ཙཱ་བ་རྣམས་ཐེབ་
རེ་ སྤྲུགས་པའི་དམ་ཚིག་ཉམས་པའི་སེལ་ཞུགས་པའི་སྐྱོན་གྱིས༔ ཆོས་ལ་མི་རྣམས་
ཡིད་མི་ཆེས་པས༔ ཆོས་འབྲེལ་གང་ཆེ་བ་རྣམས་སྣང་བ་ཐེངས་རེ་ལྡོག་ཏུ་འོང༔
དེའི་དོན་གྱིས་བླ་མ་དཀོན་མཆོག་དང་སློབ་དཔོན་ལ་བཤགས་སྦྱོང་མང་དུ་
གྱིས༔ དེའི་དུས་སུ་ངའི་བཀའ་བཞིན་བྱེད་ན༔ ཡུལ་གྱི་སྙིང་པོ་ཆོས་དབྱིངས་ཟུངས་
ལ་ཕ་ཡུལ་སྤོངས༔ གནས་ཀྱི་སྙིང་པོ་ནགས་ཁྲོད་དགོན་པ་བརྟེན་ལ་ཁང་ཁྱིམ་སྤོངས
སྒོམ་པའི་སྙིང་པོ་ཆོས་ཉིད་སྟོང་གསལ་སྒོམས་ལ་དགོན་པ་བརྟེན༔ ཁང་པའི་སྙིང་པོ་
ཆོས་དབྱིངས་རྒྱ་ཆད་མེད་པར་སྡོད༔ ཤེས་བྱའི་སྙིང་པོ་ཤེས་བཞིན་དྲན་པས་ཟུངས་
ལ་དགེ་སྦྱོར་འབད་ལ་གྱིས༔ མཛོད་ཀྱི་སྙིང་པོ་ཀུན་གཞི་བྱང་ཆུབ་སེམས་ལ་སྐུ་གསུམ་
ནོར་རྫས་སོགས བསོད་ནམས་ཀྱི་སྙིང་པོ་ལུས་ངག་ཡིད་གསུམ་ཐ་མལ་དུ་མ་སྡོད་
པར་ལྷ་ཆོས་གྱིས༔ གྲོས་ཀྱི་སྙིང་པོ་བདེ་གཤེགས་བླ་མའི་བཀའ་ལུང་ལ་དྲིས༔
ཕ་ཡི་སྙིང་པོ་སྙིང་རྗེ་ཀུན་ཏུ་བཟང་པོ་ཁུར་ལ་འགྲོ་ལ་སྙིང་རྗེས་ཟུངས༔ མ་ཡི་
སྙིང་པོ་བྱམས་པ་ཀུན་ཏུ་བཟང་མོ་ཁུར་ལ་འགྲོ་བ་བུ་བཞིན་སྐྱོངས༔ ཆུང་མའི་སྙིང་པོ་
ཏིང་འཛིན་སྟོང་གསལ་ཡེངས་མེད་སྒོམས་ལ་མི་འབྲལ་རྟག་ཏུ་འགྲོགས༔ བུ་ཡི་སྙིང་
པོ་བདེ་གཤེགས་རིགས་ལྔར་བསྐྱེད་ལ་སྐྱེད་རྫོགས་ཏིང་འཛིན་སྒོམས༔ ནོར་གྱི་སྙིང་པོ་
བདེ་གཤེགས་དཔེ་ཆ་བྲིས་ལ་ལྟ་རྟོག་སེམས་ལ་ཐོངས༔ ཞིང་གི་སྙིང་པོ་དད་པའི་ཞིང་
ས་སྐྱེད་ལ་ཆོས་དང་མཐུན་པའི་ལས་གྱིས༔ འཁོར་གྱི་སྙིང་པོ་མཁའ་འགྲོ་དམ་ཅན་
115



ལོ་པཎ་གྱི་རྣམ་ཐར་ཕྱོགས་བསྒྲིགས།
བརྟེན་ལ་ཚོགས་དང་གཏོར་མ་ཕུལ༔ ཟས་ཀྱི་སྙིང་པོ་ཆོས་ཉིད་བདུད་རྩི་སྐྱེ་བ་མེད་
པ་ཟོ་ལ་ཏིང་འཛིན་འགྱུར་མེད་སྒོམས༔ སྐོམ་གྱི་སྙིང་པོ་བླ་མའི་ཞལ་གདམས་བདུད་
རྩི་བཏུང་ལ་ཡང་ཡང་གསོལ་བ་ཐོབ༔ གོས་ཀྱི་སྙིང་པོ་དབང་དང་དམ་ཚིག་ནོས་ལ་
མཐའ་རུ་ཐོན༔ འདུ་འཛིའི་སྙིང་པོ་ཏིང་འཛིན་སྤྲོ་བསྡུ་གྱིས་ལ་རིག་པའི་རྩལ་ཀ་སྦྱོངས
ལོངས་སྤྱོད་སྙིང་པོ་སྒོམ་སྒྲུབ་གྱིས་ལ་ཆོས་སྤྱོད་ལམ་རིམ་སྒོ་གསུམ་སྨིན་པར་གྱིས༔ ལྟད་
མོའི་སྙིང་པོ་བསྐྱེད་རྫོགས་རིམ་པར་སློབས་ལ་སྒོམས༔ དགྲ་བླའི་སྙིང་པོ་ཡེ་ཤེས་ལྷ་ལ་
རྒྱུན་ཆད་མེད་པར་མཆོད་པ་ཕུལ
བླ་མཆོད་སྙིང་པོ་རྡོ་རྗེ་སློབ་དཔོན་སྤྱི་བོར་སྒོམས་ལ་གསོལ་བ་ཐོབ༔ ལས་ཀྱི་སྙིང་
པོ་དཔེ་ཆ་བྲིས་ལ་གང་ལ་གང་འདོད་བྱིན༔ མེ་ལོང་སྙིང་པོ་དམ་པའི་ཆོས་ལ་ལྟོས་ལ་
གསོལ་འདེབས་རེམ་ལ་གྱིས༔ ལྷ་ཁང་སྙིང་པོ་རང་ལུས་དཀྱིལ་འཁོར་སྒོམས་ལ་ཡི་དམ་
གསལ་བར་གྱིས༔ རྒྱུན་གྱི་སྙིང་པོ་ཚད་མེད་བཞི་ལ་སྦྱོངས་ལ་འགྲོ་དོན་ཕྱོགས་རིས་
མེད་པར་གྱིས༔ ཆོས་ཀྱི་སྙིང་པོ་རང་སེམས་ཆོས་ཉིད་མ་བཅོས་སྟོང་གསལ་ངང་དུ་
ཞོག༔ དམ་ཚིག་སྙིང་པོ་རང་སེམས་རྒྱུན་ཆད་མེད་པར་ལྟོས་ལ་སེམས་ཉིད་གཙང་མར་
ཐོན༔ མན་ངག་སྙིང་པོ་རྒྱུད་ལ་ཟོལ་ཟོག་མེད་པར་གྱིས་ལ་སྙན་བརྒྱུད་གདམས་ངག་
སྒོམས༔ དཀྱིལ་འཁོར་སྙིང་པོ་དགོངས་པ་འགྱུར་མེད་ཆོས་ཉིད་ངང་དུ་ཞོག ལྟ་བའི་
སྙིང་པོ་ཆོས་སྐུ་འགྱུར་མེད་ལྟོས་ལ་རང་ངོ་ཤེས་པར་གྱིས༔ སྒོམ་གྱི་སྙིང་པོ་ཡི་དམ་སྐྱེ་
མེད་སྒོམས་ལ་ཆོས་ཉིད་བརྟན་པར་གྱིས༔ སྤྱོད་པའི་སྙིང་པོ་བླང་དོར་མེད་པར་སྤྱོད་ལ་
ཆགས་ཞེན་མེད་པར་གྱིས༔ འབྲས་བུའི་སྙིང་པོ་སྐུ་གསུམ་རང་ལ་གནས་པས་འབྲས་བུ་
གཞན་མ་བཙལ དེ་ལྟར་བྱས་ན་སྐྱེ་བ་དེའི་འོག་རོལ་དུ༔ བདེ་བ་ཅན་དུ་སངས་རྒྱས་
འཐོབ་ཅིང་པདྨའི་སྦུབས་ལས་སྐྱེ་བར་འགྱུར
116



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
ཞེས་མངའ་བདག་ལ་ལུང་བསྟན་ཏོ༔ ཆོས་རྣམས་གཏེར་དུ་སྦས་ནས་མངའ་
བདག་ལ་ལུང་བསྟན་པས༔ རྒྱལ་པོ་ཤིན་ཏུ་མཉེས་ནས་མཆོད་པ་ཕུལ༔ ཕྱག་བཙལ
དེ་ནས་སློབ་དཔོན་གྱིས་མཆིམས་ཕུར་ཐུགས་དམ་ལ་བཞུགས་སོ༔ རྒྱལ་པོས་རྒྱལ་
ཁྲིམས་ཆོས་ཁྲིམས་བསྐྱངས་སོ༔ དེ་ལྟར་རྒྱལ་པོས་སྟག་གི་ལོ་ལ་བསམ་ཡས་རྨང་བཏིང་
༔
ནས རྟའི་ལོ་ལ་བསམ་ཡས་འབྱོངས༔ ལུག་གི་ལོ་ལ་ཆོས་རྣམས་བསྒྱུར༔ ལྔ་བཅུ་རྩ་དྲུག་
གླང་གི་ལོ་ལ་འདའ་དུས་ཡིན་པ་ལ༔ སྐུ་ཡི་རིམ་གྲོ་བྱས་པས་ལོ་བཅུ་གསུམ་བསྲིང་བར་
ནུས་སོ༔ དེ་ནས་དྲུག་ཅུ་རྩ་དགུ་སྟག་གི་ལོ་ལ་རྒྱལ་པོ་དགུང་དུ་གཤེགས་ཏེ༔ སྐུ་རྩ་ལ་
མི་རབས་མེད་པར་བློན་འབངས་རྣམས་ལ་བཀའ་ཆེམས་རྒྱས་པར་བཞག་ནས་འཇམ་
དབྱངས་ཀྱི་ཐུགས་ཀར་ཐིམ་པ་ལགས་སོ༔ སློབ་དཔོན་པདྨ་འབྱུང་གནས་ཀྱི་སྐྱེས་
རབས་དྲི་མ་མེད་པ་ལས༔ ཆོས་དང་གདམས་ངག་རྣམས་གཏེར་དུ་སྦས་ཤིང་རྒྱལ་པོ་
ལ་ལུང་བསྟན་པའི་ལེའུ་སྟེ་ཉེར་གཅིག་པའོ༔ ༔
ཉེར་གཉིས། སློབ་དཔོན་པདྨས་བོད་ཀྱི་སྒྲུབ་གནས་ཞབས་ཀྱིས་བཅགས་ནས་
ཐུགས་ཀྱི་གཏེར་སྒོ་བསྡམས་པ་དང་། ཞལ་གདམས་གནང་བ།
དེ་ནས་རྒྱལ་བུ་མུ་ཏིག་བཙན་པོ་ཞེས་བྱ་བ་རྒྱལ་པོར་མངའ་གསོལ་ནས༔ ཡབ་
རྒྱལ་པོའི་བཀའ་ཁྲིམས་ཇི་ལྟ་བར་བསྐྱངས༔ སློབ་དཔོན་པདྨའི་ཞབས་སྤྱི་བོར་བླངས་
ཏེ ཟ་འོག་གི་འབོལ་བཏིང་སྤྱང་དཀར་གྱི་སློག་པ་སྐུ་ལ་གསོལ་ནས རྒུན་ཆང་དང་
འབྲས་ཆང་གི་སྐྱེམས་དྲངས༔ སྤྱན་གཟིགས་སྣ་ཚོགས་པའི་ཟས་དྲངས༔ རིན་པོ་ཆེ་
དངུལ་གྱི་མཎྜལ་གསེར་གཡུའི་ཕྲ་བཀོད་པ་ཕུལ་ནས དབང་དང་གདམས་ངག་
117



ལོ་པཎ་གྱི་རྣམ་ཐར་ཕྱོགས་བསྒྲིགས།
བཅས་པ་ཞུས སློབ་དཔོན་ཉིད་ཀྱིས་རྒྱལ་བུ་ལ༔ བཅོམ་ལྡན་འདས་རྒྱལ་བ་ཞི་ཁྲོའི་
དཀྱིལ་འཁོར་དུ་དབང་བསྐུར༔ ཞི་ཁྲོ་སྦྲགས་མའི་གདམས་ངག་གནང་ནས་སྨིན་གྲོལ་
རྫོགས་པར་མཛད་དོ
དེ་ནས་སློབ་དཔོན་བོ་དྷི་སཏྭ་ཡང་བྱང་ཆུབ་གླིང་དུ་སྤྲུལ་པའི་དཀྱིལ་འཁོར་
བསྡུས་ནས༔ སློབ་དཔོན་དང་རྒྱལ་བུ་གཉིས་ཀྱིས་དར་ཟབ་ཏུ་དྲིལ་ནས༔ ཙནྡན་གྱི་
ཀེའུ་ཚང་གི་ལོགས་ལ༔ གསེར་གཡུས་རྒྱས་བཏབ་ནས༔ མཆོད་པའི་རྟེན་བྱས་ཏེ་
བཞུགས་སོ༔ དེ་ནས་སློབ་དཔོན་པདྨའི་ཞལ་ནས༔ བདག་འདྲ་པདྨ་འབྱུང་གནས་
འདི༔ བསོད་ནམས་བསགས་པས་ཨུ་རྒྱན་ཡུལ་དུ་སྐྱེས༔ སུམ་སྟོང་དྲུག་བརྒྱ་རྒྱ་གར་
ཡུལ་དུ་བསྡད༔ ལས་ཀྱིས་བདས་པས་བོད་ཡུལ་དབུས་སུ་ཕྱིན༔ ལྔ་བཅུ་རྩ་གཅིག་ཁ་
བ་ཅན་འདིར་བསྡད སྨོན་ལམ་སྟོབས་ཀྱིས་རྒྱལ་པོའི་བླ་མཆོད་བྱས༔ སྟག་གི་ལོ་ལ་
བསམ་ཡས་རྨང་བཏིང་ནས རྟའི་ལོ་ལ་ཐུགས་དམ་བསམ་ཡས་འགྲུབ༔ ཆོས་ཀྱི་རྒྱལ་
པོའི་ཐུགས་དགོངས་རྫོགས་པར་བྱས༔ གླང་ལོར་རྒྱལ་པོ་ལྔ་བཅུ་རྩ་དྲུག་བཞེས༔ དེ་
ལ་རྒྱལ་པོ་འདའ་དུས་ཡིན་པ་ལ༔ སྐུ་ཡི་རིམ་གྲོས་བཅུ་གསུམ་སྐུ་ཚེ་བསྲིངས༔ དྲུག་ཅུ་
རྩ་དགུ་སྟག་གི་ལོ་ལ་གཤེགས༔ མུ་ཏིག་བཙན་པོ་རྒྱལ་སར་དབང་བསྐུར་ནས༔ ངས་
ཀྱང་དབང་བསྐུར་གདམས་ངག་རྫོགས་པར་གནང རྒྱལ་པོ་ཡབ་ཀྱི་བཀའ་ཁྲིམས་ཇི་
ལྟ་བར༔ རྗེ་འབངས་རྣམས་ཀྱིས་རྒྱལ་སྲིད་དར་བར་སྐྱོང༔ བླ་ཡི་མཆོད་གནས་བོ་དྷི་
སཏྭ་ཡང༔ བྱང་ཆུབ་གླིང་དུ་སྤྲུལ་པའི་དཀྱིལ་འཁོར་བསྡུས
ད་ནི་བདག་ཀྱང་འདི་རུ་མི་སྡོད་དེ༔ སྒྲུབ་པའི་གནས་ཤིག་བཙལ་ནས་དགེ་སྦྱོར་
བྱེད་དུ་འགྲོ༔ ཞེས་གསུངས་ནས༔ མཆིམས་ཕུའི་ཡང་དབེན་དུ་ཟླ་བ་གསུམ་དང་ཞག་
གསུམ་དགོངས་པ་མཛད༔ བསྒྲགས་ཀྱི་ཡང་རྫོང་དུ་ཟླ་བ་ལྔ་དང་ཞག་ལྔ་བཞུགས༔ ཏི་
118



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
དབེན་གནས་
སྒྲོ་བྲག་དཀར་ལ་ཟླ་བ་བདུན་དང་ཞག་བདུན་དགོངས་པ་མཛད༔ མོན་ཁ་ནེའུ་རིང
དུ་ཟླ་བ་གཅིག་དང་ཞག་བཅུ་དགོངས་པ་མཛད༔ མོན་མཐའ་བྲག་མཐའ་ཁྲ་མོ་རུ་
ཟླ་བ་གསུམ་དང་ཞག་གསུམ་དགོངས་པ་མཛད༔ མོན་གོང་བྲག་ཕུག་ཏུ་ཟླ་བ་གཅིག་
དང་ཞག་བདུན་ཐུགས་དམ་མཛད༔ མུ་ཏིག་ཤེལ་གྱི་སྦ་མ་གངས་སུ་ཟླ་བ་གཅིག་དང་
ཞག་བཅུ་ཐུགས་དམ་མཛད༔ ཡར་ལུང་ཤེལ་གྱི་བྲག་ཕུག་ཏུ་ཟླ་བ་གསུམ་དང་ཞག་
གསུམ་ཐུགས་དམ་མཛད༔ རྒྱལ་གྱི་རྩིབ་རི་ལ་ཟླ་བ་གཉིས་དང་ཞག་བཞི་ཐུགས་དམ་
མཛད༔ ཏི་སེའི་གངས་ལ་ཟླ་བ་ལྔ་དང་ཞག་ལྔ་ཐུགས་དམ་མཛད༔ ལྷོ་བྲག་མཁར་
ཆུར་ཟླ་བ་བརྒྱད་དང་ཞག་བརྒྱད་ཐུགས་དམ་མཛད༔ ཙ་རི་ཙ་གོང་དུ་ཟླ་བ་བདུན་
དང་ཞག་བདུན་ཐུགས་དམ་མཛད
དེ་རྣམས་སྒྲུབ་གནས་སུ་བྱིན་གྱིས་བརླབས༔ བོད་ཡུལ་ཐམས་ཅད་
ཞབས་ཀྱིས་བཅགས་ནས༔ ཕྱི་རབས་སྐལ་ལྡན་རྣམས་ལ་གཏེར་ཁ་མང་དུ་སྦས༔ ཁ་
བྱང་དང་ཡང་བྱང་གནད་ཀྱི་ལྡེའུ་མིག་རྣམས་སོ་སོར་མང་དུ་སྦས༔ ལས་ཅན་རེ་རེའི་
དོན་དུ་སྨོན་ལམ་འདི་སྐད་བཏབ༔ ལས་ཅན་གཅིག་དང་འཕྲད་པར་ཤོག༔ སྐལ་པ་
ཅན་གྱིས་སྤྱོད་པར་ཤོག ཅེས་སྨོན་ལམ་བཏབ༔ གཏེར་རྒྱ༔ གཏད་རྒྱ སྦས་རྒྱ༔ ཞེས་
རིམ་པ་གསུམ་གྱིས་བཏབ༔ གཏད་དོ་གཉེར་དུ་གཏད༔ སྦས་སོ་གཏེར་དུ་སྦས༔ ཟབ་བོ་
དམ་དུ་ཆོངས༔ ཞེས་གདམས་སོ༔
དེ་ནས་སློབ་དཔོན་པདྨའི་ཞལ་ནས༔ དུས་ཕྱི་མ་ངའི་གཏེར་ཆོས་དང་འཕྲད་
པ་རྣམས༔ ཞལ་ཆེམས་འདིའང་སེམས་ལ་ཞོག་ཅིག་གསུངས དུས་ཕྱི་མ་ངའི་གཏེར་
ཆོས་དང་འཕྲད་པའི་ལས་ཅན་རྣམས༔ གདམས་ངག་འཚོ་མ་ཤེས་ན་འཕྲལ་རྐྱེན་འོང་
བས་གསང་ཐུབ་པར་གྱིས་ཤིག༔ མན་ངག་ངོམ་སྔ་ན་གཞན་གྱིས་ཕྲག་དོག་དང་བརྣབ་
119



ལོ་པཎ་གྱི་རྣམ་ཐར་ཕྱོགས་བསྒྲིགས།
སེམས་དང་སྐུར་པ་འདེབས་སུ་འོང་བས་སྒྲུབ་པ་ལ་རྟགས་ཐོན་པར་གྱིས་ཤིག ཁེ་
གྲགས་དང་འབྱོར་ཆེས་ན་གཞན་གྱིས་ཚུར་ལ་ངན་འོང་བས་མཐུ་ཆོས་དང་ལྡན་པར་
གྱིས་ཤིག༔ དམ་ཚིག་ས་གཞི་ལྟ་བུར་སྲུངས་ཤིག༔ དམ་ཚིག་ཉམས་ན་ཚེ་འདིར་བཀྲ་
མི་ཤིས་ཤིང༔ ཕྱི་མ་དམྱལ་བར་འགྲོ་བ་ཡིན༔ ལྟ་བ་ནམ་མཁའ་ལྟར་མཐོ་བར་གྱིས་
ཤིག༔ ལྟ་བའི་མཐའ་མ་ཆོད་ན་གོལ་སར་འགྲོའོ༔ སྒོམ་པ་གསེར་ཕུར་ལྟར་ཐོབ་ཅིག
སྒོམ་མ་བརྟན་ན་བྱེད་ལོ་ཙམ་གྱིས་བརྟན་པ་མི་འཐོབ༔ སྤྱོད་པ་དཔའ་གདིང་བཅས་
པར་གྱིས་ཤིག༔ ཚུལ་འཆོས་དང་ལོ་འདོད་ཀྱིས་གཞན་མི་ཐུལ་ལོ༔ མན་ངག་གཏེར་
ལྟར་སྦོས་ཤིག སྤེལ་དྲགས་ན་འཆལ་བས་རྩིས་མི་འོང་ངོ༔ སྒོམ་སྒྲུབ་གང་བྱེད་ཀྱང་
མན་ངག་བླ་མ་ལ་རྩད་ཆོད་ཅིག
བླ་མའི་བྱིན་རླབས་མེད་ན་ཆོས་ལ་བྱིན་རླབས་མི་འབྱུང་ངོ༔ ལྟ་སྤྱོད་རྩིང་ན་ཆོས་
ལ་བར་ཆད་འོང་བས༔ ལྟ་བ་ཁ་འབྱམས་སུ་མ་གཏང་ཞིག༔ སྤྱོད་པ་བབ་ཆོལ་དུ་མ་སྤྱོད་
ཅིག ཆོས་ཀྱི་མཐའ་ནི་དམ་ཚིག་དང་སྙིང་རྗེ་ལ་ཐུག རང་དམ་ཚིག་གཙང་མར་གྱིས་
པ་གཞན་སྙིང་རྗེས་ཟུངས་ཤིག ཆོས་རང་གིས་བསྒྲུབས་རྟགས་མ་ཐོན་བར་དུ་གཞན་
ལ་མ་སྟེར་ཅིག༔ གཞན་ཆོས་ལ་ཡིད་མི་ཆེས་པས་རྩིས་མི་འོང་བ་ཡིན་ནོ༔ གདམ་པ་
དང་ཆོས་དུས་གཅིག་ལ་མ་སྦྱིན༔ ཆོས་ཚར་ནས་འབྲེལ་པ་གཅོད་དུ་འོང་བས་སྣོད་རྟོག་
ཅིག གཏེར་གྱི་ཆོས་འདི་ཤིན་ཏུ་ཟབ་པས གཟོབས་ལ་སྤྱོད་ཅིག༔
དེ་ལྟར་བྱས་ན་བྱིན་རླབས་ཤུགས་ལས་འབྱུང༔ སངས་རྒྱས་རང་ལས་རྙེད དགོས་
འདོད་ཐམས་ཅད་མིས་སྟེར༔ བཀུར་སྟི་ཀུན་གྱིས་བྱེད འཚོ་བ་ལྷས་སྦྱོར༔ བསམ་པ་
ཡིད་བཞིན་དུ་འགྲུབ༔ སངས་རྒྱས་ཀྱི་བརྒྱུད་ཟིན༔ ཆོས་ཀྱི་དོན་རྟོགས དགེ་འདུན་གྱི་
སྡེ་ཚུགས༔ བསྟན་པ་དར་ཞིང་རྒྱས་པར་བྱེད་པ་ཡིན་ནོ༔ དེ་ལྟར་མ་བྱས་པར་ཆོས་རང་
ལ་
120



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
གིས་ཉམས་སུ་མ་ལོན་པར༔ གཞན་ལ་ཟས་དང་ནོར་ངོར་བལྟས་ན༔ སངས་རྒྱས་ཀྱི་བླ་
འཚོང༔ ཆོས་ཀྱི་རྐང་འདྲེན༔ དགེ་འདུན་གྱི་ངན་དཔེ༔ སྡིག་པའི་སློབ་དཔོན༔ དམྱལ་
བའི་གྲོས་མཁན༔ རང་དོན་དམྱལ་བར་བཏང་ནས༔ མི་ལུས་རིན་པོ་ཆེ་ཆུད་གསོན་པ་
ཡིན་ནོ༔ ང་ཡི་གཏེར་ཆོས་ཤིན་ཏུ་གཉན་པས་རབ་ཏུ་འཚོ་ཤེས་པར་གྱིས་ཤིག་གསུངས་
སོ༔ སློབ་དཔོན་པདྨ་འབྱུང་གནས་ཀྱི་སྐྱེས་རབས་དྲི་མ་མེད་པ་ལས སློབ་དཔོན་པདྨས་
བོད་ཀྱི་སྒྲུབ་གནས་ཞབས་ཀྱིས་བཅགས་ནས་ཐུགས་ཀྱི་གཏེར་སྒོ་བསྡམས་པ་དང༔ ཞལ་
གདམས་གྱི་ལེའུ་སྟེ་ཉེར་གཉིས་པའོ༔ ༔
ཉེར་གསུམ། སློབ་དཔོན་པདྨ་ལྷོ་ནུབ་ཏུ་བཞུད་པར་དགོངས་པ་ན་
བོད་ཀྱི་རྗེ་འབངས་རྣམས་ཀྱིས་བཤོལ་བ་ལ་མ་གནང་བ།
དེ་ནས་སློབ་དཔོན་པདྨ་འབྱུང་གནས་ཀྱིས༔ སྲིན་ཡུལ་ལད་པཱུ་རི་ཞེས་ཛམྦུའི་
གླིང་སོག་ཀའི་ཡུ་བ་ལ་སྲིན་པོ་ཡོད་ལ༔ དེ་ཡང་ཨོ་རྒྱན་ཡུལ་དང་ཉེ་བར་ཡོད་དོ༔
སྲིན་པོ་ཁ་འཕྱུར་ནས་སྲིན་པོས་མི་གསོད་དུ་འོང་བས༔ རྒྱ་གར་དང་བལ་པོ་བོད་ལ་
སོགས་ཐམས་ཅད་འཇོམས་པར་བྱེད་པས༔ སློབ་དཔོན་གྱིས་ཛམྦུའི་གླིང་གི་མི་རྣམས་
ལ༔ མི་འཇིགས་པའི་སྦྱིན་པ་གཏང་བའི་ཕྱིར༔ སྲིན་པོའི་སོ་ཁ་སྲུང་བར་དགོངས་
ནས༔ དཔལ་གྱི་བསམ་ཡས་ནས་ཟངས་མདོག་དཔལ་རིའི་རྩེར་གཤེགས་པར་དགོངས་
པ་ན༔ ལྷ་སྲས་མུ་ཏིག་བཙན་པོ་ལ་སོགས་པའི༔ བོད་ཀྱི་རྒྱལ་པོ་དང༔ བློན་པོ་དང
རབ་བྱུང་བཙུན་པ་ཕོ་མོ་དང༔ དགེ་བཤེས་དང༔ སྔགས་པ་དང༔ སྒོམ་ཆེན་དང
རྣལ་འབྱོར་པ་དང༔ སྨན་པ་དང༔ བྲིས་ཀློག་མཁན་དང༔ གཙོ་བོ་དངཿ བུད་མེད་
121



ལོ་པཎ་གྱི་རྣམ་ཐར་ཕྱོགས་བསྒྲིགས།
ལ་སོགས་པའི་ཡོན་བདག་ཕོ་མོ་དང༔ བོད་འབངས་ཐམས་ཅད་ཀྱིས་བཞུགས་པར་
ཞུས་ཀྱང་མ་གནང་སྟེ
བོད་ལ་ཐུགས་མུག་སྐྱེས་པའི་མགུར་འདི་གསུངས་སོ༔ ན་མོ་རཏྣ་གུ་རུ༔ རྗེ་འོད་
དཔག་མེད་དང་སྤྱན་རས་གཟིགས༔ ཁྱེད་ཐུགས་རྗེས་འགྲོ་བ་ཀུན་ལ་ཁྱབ༔ བདག་
གདུལ་བྱར་བྱིན་གྱིས་བརླབས་ནས་ཀྱང༔ འཁོར་བ་སྟོངས་པར་མཛད་དུ་གསོལ༔ ཡང་
གསོན་དང་བོད་ཀྱི་རྗེ་འབངས་ཀུན༔ བདག་ཨོ་རྒྱན་པདྨ་འབྱུང་གནས་འདི༔ སྔོན་གྱི་
ལས་འཕྲོས་བོད་དུ་འོངཿ རྗེ་རྒྱལ་པོའི་དགོངས་པ་རྫོགས་པར་བྱས༔ བོད་ཡུལ་མུན་
པས་འཐུམས་པའི་ཞིང་ཁམས་སུ༔ ཆོས་ཀྱི་ཉི་མ་ཤར་བར་བྱས འགྲོ་ཀུན་བདེ་ལེགས་
གཉིས་ལ་བཀོད༔ བོད་ཀྱི་མངའ་བདག་དགུང་དུ་གཤེགས༔ ད་ནི་བོད་དུ་མི་འདུག་སྟེ༔
བོད་ཀྱི་མི་དང་བདག་མ་མཐུན༔ ང་འགྲོ་རྒྱ་གར་ཡུལ་དུ་འགྲོ༔ རྒྱལ་སྲིད་ཆོས་ཀྱིས་མི་
སྐྱོང་བར བློན་པོས་ཆོས་རྒྱལ་ཁ་ལོ་སྒྱུར༔ བོད་ཀྱི་རྒྱལ་བློན་རྣམས་དང་ང་མ་མཐུན
སྡིག་སྤྱོད་རྒྱལ་པོ་ཚོ་ལ་ཡི་རེ་མུག ང་འགྲོ་རྒྱ་གར་ཡུལ་དུ་འགྲོ༔ འདུལ་ཁྲིམས་གཙང་
མར་མི་སྲུང་བར༔ ལྐོག་ཏུ་ཤ་ཆང་བུད་མེད་བསྟེན བོད་ཀྱི་རབ་བྱུང་རྣམས་དང་ང་
མ་མཐུན ཚུལ་འཆོས་མཁན་ལ་ཡི་རེ་མུག ང་འགྲོ་རྒྱ་གར་ཡུལ་དུ་འགྲོ༔
བཀའ་བསྟན་བཅོས་གཞུང་བཞིན་མི་འཆད་པརཿ བསླད་མའི་ཆོས་ཀྱིས་མི་མགོ་
བསྐོར༔ བོད་ཀྱི་སྟོན་པ་རྣམས་དང་ང་མ་མཐུན༔ བཀའ་རས་ཆོད་མཁན་ལ་ཡི་རེ་
མུག ང་འགྲོ་རྒྱ་གར་ཡུལ་དུ་འགྲོ མཉམ་བཞག་རྗེས་ཐོབ་མི་བསྲེ་བར༔ གོ་བ་ཙམ་
ལ་ཉམས་རྟོགས་བྱེད༔ བོད་ཀྱི་སྒོམ་ཆེན་རྣམས་དང་ང་མ་མཐུན༔ ཞི་གནས་མཁན་ལ་
ཡི་རེ་མུག ང་འགྲོ་རྒྱ་གར་ཡུལ་དུ་འགྲོ༔ དམ་ཚིག་གཙང་མར་མི་སྲུང་བར༔ ཐེག་ཆེན་
གསང་སྔགས་བོན་དུ་གྱུར༔ བོད་ཀྱི་སྔགས་པ་རྣམས་དང་ང་མ་མཐུན༔ དམ་ཉམས་ཚོ་
122



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
ལ་ཡི་རེ་མུག ང་འགྲོ་རྒྱ་གར་ཡུལ་དུ་འགྲོ༔ ཆོས་ལྟ་སྒོམ་དོན་དང་མི་ལྡན་པར ཁ་ལྟ་
འུད་ཀྱིས་རང་མགོ་སྐོརཿ བོད་ཀྱི་རྣལ་འབྱོར་རྣམས་དང་ང་མ་མཐུན༔ ཐོ་ཅོ་མཁན་
ལ་ཡི་རེ་མུག ང་འགྲོ་རྒྱ་གར་ཡུལ་དུ་འགྲོ༔ མི་ཆོས་དང་ལྷ་ཆོས་མི་བསྲེ་བརཿ བློ་ངན་
གྱིས་བསྟན་སྲིད་ཆུ་ལ་བསྐུར༔ བོད་ཀྱི་གཙོ་བློན་རྣམས་དང་ང་མ་མཐུན༔ བློ་ངན་
འདུན་ཉེས་མཁན་ལ་ཡི་རེ་མུག ང་འགྲོ་རྒྱ་གར་ཡུལ་དུ་འགྲོ༔ སྦྱིན་པ་ཕྱོགས་མེད་མི་
གཏོང་བར༔ སེར་སྣས་ཡི་དྭགས་སྐྱེ་རྒྱུན་གསོག བོད་ཀྱི་ཡོན་བདག་རྣམས་དང་ང་མ་
མཐུན གཡོ་སྒྱུ་འཇུར་གེགས་མཁན་ལ་ཡི་རེ་མུག ང་འགྲོ་རྒྱ་གར་ཡུལ་དུ་འགྲོ༔ དད་
པ་དང་སྙིང་རྗེ་མི་སྲེ་བར༔ ཁ་དད་ཀྱིས་ཟོག་པོའི་ཕྱི་རུ་འབྲང༔ བོད་ཀྱི་ཉ་མ་རྣམས་
དང་ང་མ་མཐུན༔ བྱི་མོ་མཇུག་དད་ཚོ་ལ་ཡི་རེ་མུག ང་འགྲོ་རྒྱ་གར་ཡུལ་དུ་འགྲོ
ཁྱེད་བོད་ཀྱི་བུ་སློབ་ཅི་བདེར་བཞུགས༔ ང་འགྲོ་སྲིན་པོའི་ཡུལ་དུ་འགྲོ༔ ད་ཕྱིན་ཆད་
མཇལ་བའི་སྨོན་ལམ་འདེབས༔ ཞེས་གསུངས་སོ༔
དེ་ནས་བོད་ཀྱི་བུ་སློབ་རྗེ་འབངས་ཐམས་ཅད་རང་གིས་རང་ལ་ཡི་ཆད་ནས༔
སྙིང་ཁར་འཚངས གདོང་མཆི་མས་གང ཁོང་ཡུས་ཀྱིས་བརྣངས་ཏེ ཐམས་ཅད་
ཀྱིས་ཕྱག་གྱང་འགྱེལ་ཐབས་སུ་འཚལ༔ ཞབས་སྤྱི་བོར་བླངས་ནས ན་བཟའ་ལ་འཇུས་
ཏེ་ཞུས་པ༔ སློབ་དཔོན་ཆེན་པོ་ལགས༔ ཁྱེད་རྒྱ་གར་གྱི་ཡུལ་དུ་བཞུད་ན༔ ཕྱི་ནང་
གི་སྒྲོ་འདོགས་གཅོད་རྒྱུ་ནི་མི་མངའ༔ སྔར་ཡང་རྗེའི་སྐུ་རིང་ལ་བཀའ་དྲིན་ཆེ་བར་
མཛད༔ ད་དུང་བོད་ཀྱི་རྗེ་འབངས་རྣམས་ལ་ཐུགས་རྗེས་བཟུང་འཚལ༔ ཅིས་ཀྱང་
བཞུགས་པར་ཞུ༔ ཞེས་ཞུས་པས༔
སློབ་དཔོན་གྱི་ཞལ་ནས༔ བདག་གིས་སྔར་ཡང་རྗེའི་རིང་ལ་བསྟན་པ་དར་ཞིང་
རྒྱས་པར་བྱས༔ ཁྱེད་རྗེས་འཇུག་གི་རྗེ་འབངས་རྣམས་ཀྱང༔ ངེད་ཡོན་མཆོད་ཀྱི་སྲོལ་
123



ལོ་པཎ་གྱི་རྣམ་ཐར་ཕྱོགས་བསྒྲིགས།
ཀ་ཇི་ལྟ་བ་བཞིན་སྐྱོངས་ཤིག༔ ང་རྒྱ་གར་དུ་འགྲོ་བ་ནི༔ ཕྱི་ནང་གི་སྒྲོ་འདོགས་གཅོད་
རྒྱུ་མེད་ཀྱང༔ སྲིན་ཡུལ་ལངྐ་པུ་རི་ནས་སྲིན་པོ་ཁ་འཕྱུར་བས༔ དེ་མ་ཐུལ་ན༔ ཛམྦུའི་
གླིང་གི་མི་རྣམས་ཟ་བར་བྱེད་པས༔ དེ་ངས་འདུལ་བའི་དུས་ལ་བབས་པས༔ སྲིན་པོ་
འདུལ་དུ་འགྲོ་གསུངས་ནས་མགུར་འདི་གསུངས་སོ༔
རྗེ་བྱིན་གྱིས་རློབ་པའི་བླ་མ་དང༔ དངོས་གྲུབ་སྟེར་བའི་ཡི་དམ་ལྷ༔ བར་ཆད་
སེལ་བའི་མཁའ་འགྲོ་མ༔ གསོལ་བ་འདེབས་སོ་བྱིན་གྱིས་རློབས༔ ཨོ་རྒྱན་པདྨ་འབྱུང་
གནས་ང༔ མཚོ་སྐྱེས་པདྨའི་ནང་ནས་འཁྲུངས མངལ་གྱི་དྲི་མས་མ་གོས་པའི༔ སྐྱེ་
གནས་ཁྱད་པར་འཕགས་པ་ལགས དང་པོ་ཨོ་རྒྱན་ཞིང་ཁམས་སུ༔ ཨིནྡྲ་བོ་དྷིའི་རྒྱལ་
བུ་བྱས༔ རྒྱལ་སྲིད་དམ་པའི་ཆོས་ལ་བསྒྱུར༔ བར་དུ་རྒྱ་གར་ཡུལ་ཕྱོགས་སུ༔ མཁས་
གྲུབ་སྐྱེས་མཆོག་ཀུན་ལ་གཏུགས༔ ཐོས་བསམ་སྒོམ་ལ་ནན་ཏན་བྱས༔ དོན་རླུང་
སེམས་གཉིས་ལ་རང་དབང་ཐོབ༔ ཐ་མ་བོད་ཀྱི་ཡུལ་དུ་འོངས༔ འཇིག་རྟེན་དྲེགས་པ་
ཐམས་ཅད་བཏུལ༔ མངའ་བདག་གི་དགོངས་པ་རྫོགས་པར་བྱས༔ གདུལ་བྱ་སྨིན་གྲོལ་
མཐའ་རུ་ཕྱིན༔ དུས་དེང་སང་སྙིགས་མ་ལྔ་ཡི་དུས༔ རྩོད་ལྡན་དུས་ཀྱི་ཐ་མ་ལ༔ སྤྱིར་
ཁམས་གསུམ་སེམས་ཅན་ཐམས་ཅད་ཀུན༔ མ་ནོར་ལམ་ལ་ཞུགས་པ་དཀོན༔ ལོག་
རྟོག་བདུད་ཀྱི་དབང་དུ་གྱུརཿ ཁྱད་པར་སྐྱེ་འགྲོའི་སྲོག་འཕྲོག་ཅིང༔ རྣམ་སྨིན་ངན་
སོང་དུ་ཁྲིད་བྱེད་པ༔ ལྷོ་ནུབ་རྔ་ཡབ་གླིང་ཕྲན་ན༔ ཞེ་སྡང་སྲིན་པོས་ཁ་ལོ་སྒྱུར༔ དེ་
འདུལ་ནུས་ཀྱི་སྐྱེས་བུ་ང་ལས་མེད༔
ང་རང་ལུས་རྡོ་རྗེའི་སྐུ་རུ་གྱུར༔ ཡོ་ག་ཚེ་ཡི་རིག་འཛིན་བརྙེས༔ ངག་གསང་
སྔགས་ཆོས་ཀྱི་གྲུབ་པ་ཐོབ༔ མཐུ་དང་ནུས་པ་ཕུན་སུམ་ཚོགས༔ ཡིད་དུས་གསུམ་
སངས་རྒྱས་ཀྱི་དགོངས་པ་རྟོགས༔ དོན་གཉིས་མེད་ཀྱི་སེམས་ཉིད་མངོན་དུ་གྱུར
124



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
དུས་ད་ལྟར་གྱི་འགྲོ་དྲུག་སེམས་ཅན་ལ༔ མི་འཇིགས་སྦྱིན་པ་གཏང་བའི་ཕྱིར༔ ལྷོ་
ནུབ་སྲིན་པོ་འདུལ་དུ་འགྲོ༔ བྱམས་སྙིང་རྗེ་བྱང་ཆུབ་སེམས་ཀྱིས་ནི༔ ལོག་རྟོག་ཤ་
ཟ་སྲིན་པོ་རྣམས༔ ཐབས་ཀྱིས་བཏུལ་ནས་ཆོས་ལ་བཀོད༔ ཐམས་ཅད་སངས་རྒྱས་
ཀྱི་ཞིང་ཁམས་སུ༔ བདེ་ལེགས་གཉིས་ལ་བཀོད་དུ་འགྲོ༔ ཁྱེད་བོད་ཀྱི་རྗེ་འབངས་བུ་
སློབ་རྣམས༔ ཡུན་དུ་སྐུ་ཁམས་ཅི་བདེར་བཞུགས༔ ང་སྐྱེ་འཆི་མེད་པའི་སྐུ་ཐོབ་པས
འདས་གྲོངས་དང་འཕོ་འགྱུར་ང་ལ་མེད༔ ལུས་འབྱུང་བ་བཞི་ལ་དབང་ཐོབ་པས༔ མི་
བདེ་བ་སྐྱོན་གྱི་སྡུག་བསྔལ་མེད༔ བྱམས་སྙིང་རྗེ་གཉིས་ལ་དབང་ཐོབ་པས༔ འགྲོ་དོན་
བྱེད་ལ་སྐྱོ་དུབ་མེད༔ ཆོས་རླུང་སེམས་གཉིས་ལ་དབང་ཐོབ་པས༔ ཕྲིན་ལས་བཞི་ལ་
ཐོགས་རྡུགས་མེད ཁྱེད་འདིར་བཞུགས་རྗེ་འབངས་བུ་སློབ་རྣམས༔ དད་གུས་མོས་
པས་གསོལ་བ་ཐོབ༔ ངས་ཀྱང་ཐུགས་རྗེའི་ལྕགས་ཀྱུས་བཟུང༔ མོས་གུས་ལྟེམ་རྐྱང་མ་
ཤོར་ཅིག༔ ང་དང་ཡང་ཡང་མཇལ་བར་མཆིས༔ ཞེས་གསུངས་ནས་བཞུགས་པར་མ་
གནང་བས རྗེ་འབངས་ཐམས་ཅད་ཡུས་ཀྱིས་བརྣངས་ཏེ ཁོང་སྟོང་སྟོང་བྱེད་པར་
གྱུར་ཏོ
སློབ་དཔོན་པདྨ་འབྱུང་གནས་ཀྱི་སྐྱེས་རབས་དྲི་མ་མེད་པ་ལས༔ སློབ་དཔོན་
པདྨ་ལྷོ་ནུབ་ཏུ་བཞུད་པར་དགོངས་པ་ན༔ བོད་ཀྱི་རྗེ་འབངས་རྣམས་ཀྱིས་བཤོལ་བ་
ལ་མ་གནང་བའི་ལེའུ་སྟེ་ཉེར་གསུམ་པའོ༔ ༔
ཉེར་བཞི། བོད་ཀྱི་རྒྱལ་པོ་རྣམས་ལ་ཞལ་ཆེམས་སུ་བཞག་པ།
དེ་ནས་སློབ་དཔོན་པདྨ་ལྷོ་ནུབ་སྲིན་པོ་འདུལ་བ་ལ་གཤེགས་པར་དགོངས་
125



ལོ་པཎ་གྱི་རྣམ་ཐར་ཕྱོགས་བསྒྲིགས།
པའི་ཚེ༔ ལྷ་སྲས་མུ་ཏིག་བཙན་པོ་ལ་སོགས་པའི་རྒྱལ་པོ་རྣམས་ཀྱིས་ཞུས་པ༔ སློབ་
དཔོན་བོད་དུ་མི་བཞུགས་རྒྱ་གར་ཡུལ་དུ་གཤེགས་དགོངས་ན༔ ཕྱི་རབས་བོད་ཀྱི་
རྒྱལ་པོ་རྣམས་ཀྱིས་ཇི་ལྟར་བགྱིད༔ ཞེས་ཞུས་པས༔ བོད་ཀྱི་རྒྱལ་པོ་རྣམས་ལ་གསུངས་
པ༔ བསོད་ནམས་ལྡན་པའི་བོད་ཀྱི་རྒྱལ་པོ་རྣམས༔ རྒྱལ་པོའི་རང་བཞིན་འབངས་
དང་ཟླ་མི་བྱ༔ རྒྱལ་པོས་འབངས་ཀྱི་སྤྱོད་པ་བྱ་བ་མིན༔ གཞུང་ཐུབ་ཟོ་བཟང་རབ་ཏུ་
བརྟན་པར་གྱིས༔ ཐུགས་ཆེས་ནང་བྱོན་བཀའ་གྲོས་དྲི་བ་ལ༔ དགོས་དོན་ཐུགས་ཆོད་
ལྷུག་པར་གསུང་བར་གྱིས༔ སྲིད་ལ་གནོད་པའི་གྲོས་ལ་གསན་མི་བྱ༔ ཁྲོ་གཏུམ་མི་བྱ་
ཞི་ཞིང་དུལ་བར་བྱ༔ གཙིགས་དང་བྱ་དགའ་བློ་གྲོས་མཛད་ཀྱང་ནི༔ ཧ་ཅང་མ་ཆེ་
རན་ཙམ་མཛད་ན་ལེགས བློན་པོ་འདོད་པ་ཆེ་ཞིང་རིག་པ་མེད༔ སྲིད་ཀྱི་མཁར་ནི་
འཇིག་པའི་ཉེན་ཆེའོ༔
རྒྱལ་ཁ་བློན་གྱིས་སྒྱུར་བའི་དུས་སུ་ནི༔ དཀོར་དང་སྡིག་ལ་ཤིན་ཏུ་འཛེམ་པར་
གྱིས༔ རྒྱལ་སྲིད་ཉམས་ན་རྒྱལ་པོ་གྱ་པ་ཡིན༔ བསྒྱུར་བར་མ་སླ་སྙན་ཁུང་མཐུག་པར་
མཛོད༔ ཕྱེད་ཙམ་ཁོང་དུ་བསད་ནས་ཁོང་བ་བསྐྱེད༔ སྲིད་ཀྱི་མུ་མཐའ་རིང་བས་
གདོད་མཆིའོ༔ བཙུན་མོ་རྣམས་དང་བུད་མེད་གཞན་དག་ལ༔ འདོད་ཆགས་ཕྱིར་ན་
ཐུགས་ལ་བཏགས་དྲགས་ན༔ ང་ཁྱོད་འདྲེས་ཤིང་བཟང་ངན་མེད་པར་འགྲོ༔ ཡིད་
ཆེས་མེད་པའི་མི་ལ་བློ་མ་གཏོད༔ ལེགས་པར་མི་འོང་རང་སྲོག་འགུམས་ཉེན་ཡོད༔
ཕྱི་འཁོར་ཞི་བས་སྐྱོངས་ལ་ནང་འཁོར་ཟས་ཀྱིས་སྐྱོངས༔ ཕྱོགས་རིས་བོར་ལ་བཀའ་
ནན་མཉམ་མཉམ་མཛོད༔ གཙུག་ལག་ཁང་དང་ལྷ་ཁང་མཆོད་རྟེན་རྣམས༔ བསོད་
ནམས་ཆེ་སྟེ་ཐ་མ་སྡིག་པའི་རྒྱུ༔ དེ་བས་སྔར་ཡོད་རྣམས་ལ་བཀུར་སྟི་མཛོད༔ དམ་
ཆོས་བསྒྱུར་ལ་ཞུ་གཏུགས་དག་པར་མཛོད༔ ལན་ཅིག་དུས་ན་བཀའ་ལ་ཚད་མར་
126



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
འཛིན༔ དཀོན་མཆོག་གསུམ་ལ་སྤྱན་ལྟར་གཅེས་པར་མཛོད༔ ཐེག་པའི་ཆོས་ལ་
འཇུག་ལུགས་རེ་རེ་སྟེ༔ ཀུན་གྱི་སྒོ་ནས་འབྲས་བུ་ཐོབ་མོད་ཀྱང༔ གསང་སྔགས་རྡོ་རྗེ་
ཐེག་པ་དང་དུ་ལོངས༔ སྤྲ་སྤྲོ་བཞུགས་གནས་མང་པོ་ཕུང་བའི་ཉེན༔ ཡོད་པས་ཤིན་
ཏུ་བརྟན་ཅིང་བརྟག་པར་མཛོད༔
མཐའ་མི་ལྷོ་བལ་རིག་ཤེས་མེད་པ་ལ༔ ཡིད་ཆེས་མ་མཛད་སླུ་བའི་ཉེན་མཆིས་
སོ༔ བང་སོ་བཞུགས་གནས་མ་སྤོ་ཆུང་བའི་ཉེན༔ ཐུགས་ཁྲལ་མ་མཛད་བརྟན་ཞིང་
ལྷུན་ཆགས་བཞུགས༔ བཙུན་མོ་རྣམས་ཀྱང་སྲིད་ཀྱི་གཞི་ཡིན་པས༔ ཁོང་ཡངས་ཆེ་
ཞིང་ཐེག་པ་ཆེ་བར་མཛོད༔ ཟས་ལ་བཟང་ཞིང་ལག་བྱད་གཙང་བར་མཛོད༔ ལུས་
ཚུགས་ཐུབ་ཅིང་བཅའ་ག་འཐག་པར་མཛོད༔ ཡེངས་ལ་མ་འབྱམས་སྤྱོད་ལམ་ཐུབ་
པར་གྱིས༔ སྨྲ་ལབ་མ་མང་ངག་འཇམ་ཞེ་ལ་སྲིངས༔ ཕྱི་འཁོར་ནང་འཁོར་བཟང་དང་
སྙན་པས་སྐྱོངས༔ ལྷ་སྲས་ལྕམ་དྲལ་རྣམས་ཀྱང་ཆོས་ལ་ཚུད༔ འདིར་བཙུན་ཕྱི་མར་
ལྷ་མིའི་མཐོ་རིས་འཐོབ༔ པདྨ་འབྱུང་གནས་བདག་ནི་ད་འགྲོ་བས ད་ལྟར་བཞུགས་
དང་སླད་ནས་འབྱོན་པ་ཡི༔ བོད་ཀྱི་རྒྱལ་པོ་རྣམས་ཀྱི་ཐུགས་ལ་དེ་ལྟར་ཞོག༔ ཅེས་
གདམས་སོ༔ སློབ་དཔོན་པདྨ་འབྱུང་གནས་ཀྱི་སྐྱེས་རབས་དྲི་མ་མེད་པ་ལས༔ སློབ་
དཔོན་པདྨས་བོད་ཀྱི་རྒྱལ་པོ་རྣམས་ལ་ཞལ་ཆེམས་སུ་བཞག་པའི་ལེའུ་སྟེ་ཉེར་བཞི་
པའོ༔ ༔
ཉེར་ལྔ། བློན་པོ་རྣམས་ལ་ཞལ་ཆེམས་སུ་བཞག་པ།
དེ་ནས་ཁྲི་བཟང་ཡབ་ལྷག་ལ་སོགས་པའི་བློན་པོ་རྣམས་ཀྱིས་སློབ་དཔོན་ལ་
127



ལོ་པཎ་གྱི་རྣམ་ཐར་ཕྱོགས་བསྒྲིགས།
ཞུས་པ༔ གུ་རུ་མི་བཞུགས་རྒྱ་གར་ཡུལ་དུ་གཤེགས་དགོངས་ན༔ ཕྱི་རབས་བློན་པོ་
རྣམས་ཀྱིས་ཇི་ལྟར་བགྱི༔ ཞེས་ཞུས་པས༔ སློབ་དཔོན་གྱིས་གསུངས་པ༔ བོད་ཀྱི་རྒྱལ་
པོའི་བློན་པོ་བྱེད་པ་རྣམས༔ རྗེ་ཡི་རིམ་གྲོ་ལུས་ངག་གུས་པར་གྱིསཿ ནང་གི་ཁབ་སོ་
བཙུན་མོའི་ཞབས་ཏོག་གྱིས༔ ཕྱི་ཡི་ཆབ་སྲིད་ཆོས་དང་མཐུན་པར་སྐྱོངས༔ འབངས་
ཀྱི་སོ་ཚིས་ཤ་ཚ་བརྩེ་བར་གྱིས༔ བློན་པོའི་སྐུ་གཉེར་རྗེ་ཡི་བཀའ་བློན་གྱིས༔ རྒྱལ་
ཁམས་བདེ་ལ་བཀོད་ཅིང་རྒྱལ་ཁྲིམས་བཙན་པར་གྱིས༔ དཀོན་མཆོག་གསུམ་གྱི་རྟེན་
གཟུག་ཐེག་ཆེན་ཆོས་གྲྭ་ཚུགས༔ ཕོ་བྲང་རྒྱལ་ཁམས་གཞུང་བཟུང་སོ་ཁ་ཕྱི་ལ་བསྟན༔
བྱམས་སྡང་ངོ་ཤེས་ལེགས་ཉེས་དོན་རྟོགས་པས༔ སྔ་གྲོས་མི་ཞན་ལེགས་ཉེས་སེམས་
པར་གྱིས༔ ཕྱིས་འགྱོད་མི་ཕན་ཐལ་ཟིན་བཅོས་མི་ཐུབ
དང་པོ་བསམས་ནས་བྱས་ན་ཕྱི་ནས་མ་ལེགས་བྱུང་ཡང་འགྱོད་པ་མེད༔ ཆོས་ལ་
གནས་ཤིང་དང་བ་ཆེ་ལ་དཀོན་མཆོག་མཆོད་ན་ཆོས་བློན་ཡིན༔ གྲོས་མཁན་རིག་པ་
ཆེ་ལ་ལེགས་པར་བརྟག་མཁས་མཛངས་བློན་ཡིན༔ དཔའ་ལ་ཟོན་ཐུབ་དགྲ་བོ་ཐབས་
ཀྱིས་འདུལ་ན་དཔའ་བློན་ཡིན༔ ཁོང་དུ་ཞེ་གནག་མེད་ཅིང་མཛངས་ཤིང་སྲིད་ཐབས་
མཁས་ན་འཕྲུལ་བློན་ཡིན༔ རྒྱལ་པོའི་རྒྱལ་སྲིད་ལེགས་ཉེས་བློན་པོ་བཟང་ངན་ཡིན
ལེགས་པར་ལྟ་རྟོག་ཐོབ་ལ་རྒྱལ་པོའི་རྒྱལ་སྲིད་སྐྱོངས༔ པདྨ་འབྱུང་གནས་བདག་ནི་
ད་འགྲོ་བས ད་ལྟར་བཞུགས་དང་སླད་ནས་འབྱོན་པ་ཡི༔ ཕྱི་རབས་བློན་པོ་རྣམས་ཀྱི་
ཐུགས་ལ་དེ་ལྟར་ཞོག ཅེས་གསུངས་སོ༔
སློབ་དཔོན་པདྨ་འབྱུང་གནས་ཀྱི་སྐྱེས་རབས་དྲི་མ་མེད་པ་ལསཿ སློབ་དཔོན་
གྱིས་བློན་པོ་རྣམས་ལ་ཞལ་ཆེམས་སུ་བཞག་པའི་ལེའུ་སྟེ་ཉེར་ལྔ་པའོ༔ ༔
128



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
ཉེར་དྲུག། བོད་ཀྱི་བཙུན་པ་ཕོ་མོ་རྣམས་ལ་ཞལ་ཆེམས་སུ་བཞག་པ།
དེ་ནས་གཉགས་ཛྙཱ་ན་ཀུ་མཱ་ར་ལ་སོགས་པའི་བོད་ཀྱི་རབ་བྱུང་རྣམས་ཀྱིས་ཞུས་
པ༔ གུ་རུ་མི་བཞུགས་རྒྱ་གར་ཡུལ་དུ་འབྱོན་དགོངས་ན༔ ཕྱི་རབས་བོད་ཀྱི་རབ་བྱུང་
རྣམས་ཀྱིས་ཇི་ལྟར་བགྱི་ཞུས་པས༔ སློབ་དཔོན་གྱིས་གསུངས་པ༔ ཐར་པའི་ལམ་ལ་
གཤེགས་པའི་ཕྱི་རབས་བཙུན་པ་རྣམས༔ མི་ཆོས་ནང་ནས་བྲོས་ཏེ་ཐར་པའི་ལམ་ལ་
ཞུགས༔ ཕ་མ་གཉེན་བཤེས་བོར་ནས་ཆགས་པ་མེད་པར་གྱིས༔ སྐྲ་བཞར་སྟོན་པའི་
ཆོས་གོས་གྱོན་ནས་རབ་ཏུ་བྱུངཿ མཁན་སློབ་ཁྲིམས་དཔང་མཛད་པའི་མཁས་བཙུན་
ལ༔ དགེ་སློང་དགེ་ཚུལ་སྡོམ་པ་ཚུལ་ཁྲིམས་བླངཿ བསླབ་པའི་རིམ་པ་ཉེས་བྱས་མེད་
པར་སྲུངས༔ བཞུགས་པའི་གནས་དང་ལྷུང་བཟེད་བཀྲུ་ལ་སོགས༔ མཁན་སློབ་དགེ་
འདུན་བགྲེས་ཀུན་ཞབས་ཏོག་དང མཎྜལ་ཆག་ཆག་བྱི་དོར་ལེགས་པར་བྱ༔ མཆོད་
པ་ཐམས་ཅད་ཡིད་འོང་ལེགས་པར་བཀོད
སྲོད་དང་ཐོ་རངས་མི་ཉལ་དགེ་སྦྱོར་བྱ༔ དགེ་བ་ཆོས་སྤྱོད་ལམ་རིམ་སྣ་ཚོགས་
བྱ༔ འདུལ་ཁྲིམས་ཉམས་པའི་བཤགས་པ་དུས་སུ་བྱ༔ བསླབ་པ་ཤེས་བཞིན་བཟུང་ལ་
ཕམ་ལྟུང་མེད་པར་བྱ༔ དགེ་འདུན་སྡེ་གྲལ་སྡོད་ཅིང་ཁྱིམ་པའི་སར་མི་སྡོད༔ ཁྱད་
པར་བུད་མེད་མ་སྲིང་ཡིན་ཀྱང་བསྟེན་མི་བྱ༔ ཀུན་གྱི་མཆོད་གནས་ཡིན་པས་ཁ་ན་
མ་ཐོ་སྤོངས
དེ་ལྟར་བྱས་ན་འདིར་བདེ་ཕྱི་མར་ལམ་སྣ་ཟིན༔ འཁོར་བ་སྤངས་ནས་བུད་མེད་
བཙུན་མ་བྱས་པ་རྣམས༔ ལས་ངན་སྐྱེ་བ་དམན་པས་མཁས་བཙུན་བློས་མི་ལྕོགས སྐྱེས་
129



ལོ་པཎ་གྱི་རྣམ་ཐར་ཕྱོགས་བསྒྲིགས།
པའི་འཁྲི་བ་ཆོད་ལ་འདུལ་ཁྲིམས་གཙང་མར་སྲུངས༔ ཁྱིམ་པའི་ས་ལ་མ་འགྲོ་བཙུན་
མའི་སྡེ་ལ་སྡོད ཉན་བཤད་སློབ་གཉེར་བྱ་ཞིང་དགེ་བ་ཅི་ནུས་བསག ཁ་ཏོན་བྱ་ཞིང་
བསྐོར་བ་ཕྱག་ལ་ནན་ཏན་སྐྱེད བསླབ་པའི་ཁྲིམས་ལ་གཡོ་སྒྱུ་ཚུལ་འཆོས་མེད་པར་
སྲུངས༔ བཙུན་མ་ལོག་ན་འདིར་གཤེ་ཕྱི་མ་དམྱལ་བར་ལྟུང༔ དེ་བས་སེམས་སྟོབས་
སྐྱེད་ལ་ཚུལ་ཁྲིམས་དམ་པར་སྲུངས༔ པདྨ་འབྱུང་གནས་བདག་ནི་ད་འགྲོ་བས ད་
ལྟར་བཞུགས་དང་སླད་ནས་འབྱོན་པ་ཡི༔ བོད་ཀྱི་རབ་བྱུང་ཕོ་མོ་རྣམས་ཀྱི་ཐུགས་ལ་
དེ་ལྟར་ཞོག༔ སློབ་དཔོན་པདྨའི་སྐྱེས་རབས་དྲི་མ་མེད་པ་ལས༔ སློབ་དཔོན་པདྨས་
བོད་ཀྱི་བཙུན་པ་ཕོ་མོ་རྣམས་ལ་ཞལ་ཆེམས་སུ་བཞག་པའི་ལེའུ་སྟེ་ཉེར་དྲུག་པའོ༔ ༔
ཉེར་བདུན། བོད་ཀྱི་དགེ་བཤེས་སྟོན་པ་རྣམས་ལ་
ཞལ་ཆེམས་སུ་བཞག་པ།
དེ་ནས་སྐ་ཅོག་རྣམ་གཉིས་ལ་སོགས་བོད་ཀྱི་དགེ་བཤེས་སྟོན་པ་རྣམས་ཀྱིས་
ཞུས་པ༔ གུ་རུ་མི་བཞུགས་རྒྱ་གར་ཡུལ་དུ་གཤེགས་དགོངས་ན༔ ཕྱི་རབས་བོད་ཀྱི་
དགེ་བཤེས་སྟོན་པ་རྣམས་ཀྱིས་ཇི་ལྟར་བགྱི་ཞུས་པས༔ སློབ་དཔོན་གྱིས་གསུངས་པ
མཁས་ཤིང་ཡོན་ཏན་ལྡན་པའི་བོད་ཀྱི་དགེ་བཤེས་རྣམས༔ སློབ་དཔོན་མཁས་གྲུབ་
ལྡན་པའི་བླ་མ་ལ༔ འདྲི་ཀློག་ཉན་དང་བསམ་བརྗོད་ལེགས་པར་གྱིས༔ སྡེ་སྣོད་གསུམ་
དང་གསང་སྔགས་ཕྱི་ནང་སྟེ༔ ཐེག་པའི་ཆོས་རྣམས་ཀུན་ལ་མཁས་པར་སློབས༔ །
ཤེས་བྱ་རྣམས་ཀྱི་ཡུལ་ཀུན་སྦྱང་བའི་ཕྱིརཿ རིག་པའི་གནས་ལྔ་དག་ལ་མཁས་
པར་སློབས༔ མི་གཞན་བཀུར་པའི་གནས་གྱུར་ནས༔ བསོད་ནམས་འདུ་འཛི་བྱུང་བའི་
130



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
ཚེ༔ ང་རྒྱལ་ཁེངས་སེམས་ཕྲག་དོག་སྤོངས༔ རང་མཐོང་ཆེ་བའི་ལས་མི་བྱ༔ ཁ་ནས་སྨྲ་
བའི་ཚིག་རྗེས་བསླབ༔ ཀུན་དང་མཐུན་པར་ཆོས་བཞིན་སྤྱོད༔ ང་མཁས་གཞན་ནི་མི་
མཁས་ཞེས༔ ཁ་ན་མ་ཐོ་ཕྲག་དོག་སྤོངས༔ སློབ་གཉེར་འདོད་པའི་གང་ཟག་ལ༔ ཅི་
དགའ་
ཅི་མོས་ཆོས་རྣམས་སློབས༔ རང་གི་བླ་མ་སློབ་དཔོན་ལ ལུས་ངག་ཡིད་གསུམ་
བཀུར་སྟི་གྱིས༔ ནོར་ཟས་ལ་སོགས་ཅི་ཡོད་ཕུལ༔ ཆོས་ལ་ངོམས་སྐྱེན་མ་བྱེད་པར
མཁས་པ་རྣམས་ལ་འདྲི་ཞིང་གཏུགས༔ ཆེ་བཅོས་སྟོང་ལྡིར་མ་ཆེ་བར༔ ཡོན་ཏན་ཆོས་
ཀྱིས་གང་བར་གྱིས༔ མཆེད་གྲོགས་རྣམས་ལ་འགྲན་སེམས་སྤོངས༔ ཅུང་ཟད་ཡོན་ཏན་
རྙེད་པའི་ཚེ༔ ཁེངས་ཤིང་རང་འདོད་མ་ཆེ་བརཿ གཙོར་ནི་ཀུན་ལ་སྙིང་རྗེས་ཟུངས
ཚད་མེད་བཞི་ཡི་གོ་ཆ་བགོས རང་རྒྱུད་ཆོས་ཀྱིས་མ་དུལ་ན༔ གཞན་དག་འདུལ་བར་
ག་ལ་ནུས མཁས་ནས་རང་རྒྱུད་དུལ་བར་གྱིས༔ པདྨ་འབྱུང་གནས་བདག་ནི་ད་འགྲོ་
བས༔ ད་ལྟར་བཞུགས་དང་སླད་ནས་འབྱོན་པ་ཡི༔ བོད་ཀྱི་དགེ་བཤེས་སྟོན་པ་རྣམས་
ཀྱི་ཐུགས་ལ་དེ་ལྟར་ཞོག༔ ཅེས་གསུངས་སོ༔
སློབ་དཔོན་པདྨ་འབྱུང་གནས་ཀྱི་སྐྱེས་རབས་དྲི་མ་མེད་པ་ལས༔ སློབ་དཔོན་
པདྨས་བོད་ཀྱི་དགེ་བཤེས་སྟོན་པ་རྣམས་ལ་ཞལ་ཆེམས་སུ་བཞག་པའི་ལེའུ་སྟེ་ཉེར་
བདུན་པའོ༔ ༔
ཉེར་བརྒྱད། བོད་ཀྱི་སྔགས་པ་རྣམས་ལ་ཞལ་ཆེམས་སུ་བཞག་པ།
དེ་ནས་སངས་རྒྱས་ཡེ་ཤེས་ལ་སོགས་པའི་བོད་ཀྱི་སྔགས་པ་རྣམས་ཀྱིས་ཞུས་
པ༔ གུ་རུ་མི་བཞུགས་རྒྱ་གར་ཡུལ་དུ་གཤེགས་དགོངས་ན༔ ཕྱི་རབས་བོད་ཀྱི་སྔགས་
131



ལོ་པཎ་གྱི་རྣམ་ཐར་ཕྱོགས་བསྒྲིགས།
པ་རྣམས་ཀྱིས་ཇི་ལྟར་བགྱི་ཞུས་པས༔ སློབ་དཔོན་གྱིས་གསུངས་པ༔ གསང་སྔགས་
སྒོར་ཞུགས་བོད་ཀྱི་སྔགས་པ་རྣམས༔ གསང་སྔགས་རྩ་བ་བླ་མ་གྲུབ་ཐོབ་ཚོལ༔ གསང་
སྔགས་ཆོས་སྒོ་རིམ་པ་དབང་གིས་ཕྱེས༔ གསང་སྔགས་སྲོག་ཏུ་དམ་ཚིག་གཙང་མར་
སྲུངསཿ རྡོ་རྗེ་སློབ་དཔོན་ཡན་ལག་མགོ་ལྟར་ཁུར༔ ཡི་དམ་ལྷ་ནི་ཁོག་པའི་སྙིང་ལྟར་
ཆོངས༔ མཁའ་འགྲོ་དམ་ཅན་ལུས་ཀྱི་གྲིབ་ལྟར་བསྟེན༔ གསང་སྔགས་ཟབ་མོ་མིག་གི་
འབྲུ་ལྟར་བཙའ སྙིང་པོ་ཟབ་མོ་ཁོང་གི་དབུགས་ལྟར་བགྲང བསྐྱེད་རྫོགས་ཟབ་མོ་
ལུས་དང་སྲོག་ལྟར་སྒོམས༔ ལྟ་སྒོམ་སྤྱོད་པ་འབྲས་བུ་རླབས་ཀྱིས་བཅད མི་དགེ་བཅུ་
སྤོངས་དགེ་བཅུ་དང་དུ་ལོངས༔ ཆོས་ཀྱི་ཕྱིར་ནི་རང་གི་སྲོག་དང་སྡོས གཙོ་རུ་བསྙེན་
སྒྲུབ་དང་དུ་བླང་བ་གཅེས
ཉ་སྟོང་བརྒྱད་དང་ཉི་ཤུ་གསུམ་ལ་ནི༔ ཚོགས་དང་གཏོར་མ་གཏང་ཞིང་སྐོང་
གསོལ་བྱ གདོལ་སྤྱོད་རས་ཆོད་མི་བྱ་སློབ་དཔོན་བཟང་ལ་བསྟེན༔ འཕྲིན་ལས་བོན་
གྱེར་མི་བྱ་གྱེར་དང་བསྒོམ་དུ་བསྟུན༔ བསྙེན་སྒྲུབ་འཕྲིན་ལས་རྣམ་བཞི་གཞུང་བཞིན་
སྙེགས༔ གསང་སྔགས་དག་ལ་ཡིད་གཉིས་ཐེ་ཚོམ་སྤོངས༔ གསང་སྔགས་ནོར་དུ་མི་
བཙོང་སྤེལ་མི་བྱ༔ རང་གིས་བསྒྲུབ་ན་དངོས་གྲུབ་ཅི་བསམ་འགྲུབ༔ པདྨ་འབྱུང་
གནས་བདག་ནི་ད་འགྲོ་བས༔ ད་ལྟར་བཞུགས་དང་སླད་ནས་འབྱོན་པ་ཡི༔ བོད་ཀྱི་
སྔགས་པ་རྣམས་ཀྱི་ཐུགས་ལ་དེ་ལྟར་ཞོག ཅེས་གསུངས་སོ༔
སློབ་དཔོན་པདྨ་འབྱུང་གནས་ཀྱི་སྐྱེས་རབས་དྲི་མ་མེད་པ་ལས༔ སློབ་དཔོན་
པདྨས་བོད་ཀྱི་སྔགས་པ་རྣམས་ལ་ཞལ་ཆེམས་སུ་བཞག་པའི་ལེའུ་སྟེ་ཉེར་བརྒྱད་པའོ༔ ༔
132



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
ཉེར་དགུ། བོད་ཀྱི་སྒོམ་ཆེན་རྣམས་ལ་ཞལ་ཆེམས་སུ་བཞག་པ།
དེ་ནས་ཞང་སྐྱེ་མེད་རྟོགས་གྲོལ་ལ་སོགས་བོད་ཀྱི་སྒོམ་ཆེན་རྣམས་ཀྱིས་ཞུས་པ
སློབ་དཔོན་མི་བཞུགས་རྒྱ་གར་ཡུལ་དུ་གཤེགས་དགོངས་ན༔ ཕྱི་རབས་བོད་ཀྱི་སྒོམ་
ཆེན་རྣམས་ཀྱིས་ཇི་ལྟར་བགྱི་ཞུས་པས༔ སློབ་དཔོན་གྱིས་གསུངས་པ
ཏིང་འཛིན་གཙོར་སྤྱོད་བོད་ཀྱི་སྒོམ་ཆེན་རྣམསཿ ལྟ་བ་ཐག་ཆོད་དགོངས་
པ་ཅན་ལ་ཞུས༔ སྒོམ་པའི་ཉམས་ལེན་ཉམས་རྟོགས་ཅན་ལ་ཉོན༔ སྤྱོད་པའི་བྱ་བ་
མཉམ་གཞག་རྗེས་ཐོབ་སྲེས༔ འབྲས་བུ་སྐུ་གསུམ་རང་གསལ་རྟོགས་པར་གྱིས༔ གསལ་
འདེབས་བཀའ་དང་རྒྱུད་ལུང་མན་ངག་ལྟར ཚིག་ལ་མ་འབྱམས་དོན་ལ་ལྟ་རྟོག་
ཐོངས༔ གདམས་ངག་ཅན་གྱི་བླ་མ་བཟང་པོར་བསྟེན སྒོམ་ཆེན་ཐོས་པ་ཆེ་ན་གོལ་
ས་ཆུང ཡིད་ཆེས་མེད་པར་སྒོམ་པའི་ཚུལ་མི་བཅོས༔ ཐེ་ཚོམ་བཅད་ཕྱིར་གྲུབ་ཐོབ་
རྣམས་ལ་གཏུགས༔ མི་ཤེས་བཞིན་དུ་ཚུལ་འཆོས་ལས་མི་བྱ༔ ཆོས་ཉིད་མཉམ་པའི་
དོན་ལ་གནས་པའི་ཚེ༔ བྱིང་རྒོད་ལ་སོགས་རྐྱེན་གྱི་ཁར་མི་གཏང༔ སྟོང་གསལ་ངང་
ལ་ཉིན་མཚན་མེད་པར་སྒོམས༔ ཆོས་ཉིད་དོན་མཐོང་རྒྱུད་ལ་སྐྱེས་པའི་ཚེ༔ བདེ་སྡུག་
གང་བྱུང་དགེ་སྦྱོར་གྲོགས་སུ་སྒྱུར༔ ཆུང་མ་བྱམས་ཀྱང་སྒོམ་ཆེན་གཡོག་མི་བཅོལ
བུད་མེད་སློབ་མ་ཞབས་ཏོག་ཆེ་བ་དང༔ མོས་གུས་ཆེ་ཡང་ཞབས་འདྲེན་རྒྱུ་ཡིན་པས
འཁོར་གཡོག་ཞབས་ཏོག་ཆེ་ཡང་རྒྱངས་སྲིངས་ཤིག༔ འདུ་ལོང་བསོད་ནམས་བར་
ཆོད་གཡབ་མོ་ཡིན༔ རང་སེམས་དཔང་དུ་ཚུགས་ལ་ཡེངས་མི་བྱ༔ དེ་འདྲའི་སྒོམ་ཆེན་
མི་ལུས་རྒྱལ་བའི་ཐུགས༔ པདྨ་འབྱུང་གནས་བདག་ནི་ད་འགྲོ་བས༔ ད་ལྟར་བཞུགས་
133



ལོ་པཎ་གྱི་རྣམ་ཐར་ཕྱོགས་བསྒྲིགས།
དང་སླད་ནས་འབྱོན་པ་ཡི༔ བོད་ཀྱི་སྒོམ་ཆེན་རྣམས་ཀྱི་ཐུགས་ལ་དེ་ལྟར་ཞོག ཅེས་
གསུངས་སོ༔
སློབ་དཔོན་པདྨ་འབྱུང་གནས་ཀྱི་སྐྱེས་རབས་དྲི་མ་མེད་པ་ལས༔ བོད་ཀྱི་སྒོམ་
ཆེན་རྣམས་ལ་ཞལ་ཆེམས་སུ་བཞག་པའི་ལེའུ་སྟེ་ཉེར་དགུ་པའོ༔ ༔
སུམ་བཅུ། བོད་ཀྱི་རྣལ་འབྱོར་པ་རྣམས་ལ་
ཞལ་ཆེམས་སུ་བཞག་པ།
དེ་ནས་ཉང་འཁྲུལ་ཞིག་ལ་སོགས་པའི་བོད་ཀྱི་རྣལ་འབྱོར་པ་རྣམས་ཀྱིས་སློབ་
དཔོན་ལ་ཞུས་པ༔ སློབ་དཔོན་མི་བཞུགས་རྒྱ་གར་ཡུལ་དུ་གཤེགས་དགོངས་ན༔ ཕྱི་
རབས་བོད་ཀྱི་རྣལ་འབྱོར་པ་རྣམས་ཇི་ལྟར་བགྱི་ཞེས་ཞུས་པས༔ སློབ་དཔོན་གྱིས་
གསུངས་པ༔ ལྟ་སྒོམ་གདིང་དང་ལྡན་པའི་བོད་ཀྱི་རྣལ་འབྱོར་པ་རྣམས་གསོན་དང༔
ཆོས་ཉིད་མ་བཅོས་དོན་གྱི་རྣལ་འབྱོར་པ༔ རིག་པའི་ཡེ་ཤེས་རྟོགས་ཕྱིར་རྣལ་འབྱོར་
པ༔ རྣལ་འབྱོར་ཞེས་པ་མིང་དུ་བཏགས་པ་ཡིན༔ ལྟ་བ་ཞེ་འདོད་མེད་པས་ཕྱོག་རིས་
ཁར་མི་བཏང༔ སྒོམ་པ་དམིགས་གཏད་མེད་པས་སེམས་འཛིན་ཁར་མི་བཏངཿ སྤྱོད་
པ་བླང་དོར་མེད་པས་ངར་འཛིན་ཁར་མི་བཏང༔ འབྲས་བུ་སྤང་ཐོབ་མེད་པས་དེར་
འཛིན་ཁར་མི་བཏང༔ དམ་ཚིག་སྲུང་མཚམས་མེད་པས་ཟོལ་ཟོག་ཁར་མི་བཏང༔ ཆོས་
ལ་ཕྱོགས་རིས་མེད་པས་གྲུབ་མཐའི་ཁར་མི་བཏང སྣང་བ་འཁྲུལ་པ་ཡིན་ནོ་ཐ་མལ་
ཁར་མི་བཏང༔ ཁ་ཟས་སྲོག་འཚོ་ཡིན་ནོ་མུ་ཏོའི་ཁར་མི་བཏང ནོར་རྫས་སྒྱུ་མ་ཡིན་
ནོ་འདོད་པའི་ཁར་མི་བཏང༔ གོས་ནི་ལྷགས་སྐྱོབ་ཡིན་ནོ་འཕྱོར་གོས་ཁར་མི་བཏང
134



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
མཉམ་པ་གཉིས་མེད་ཡིན་ནོ་འཁོར་གྱི་ཁར་མི་བཏང
རྒྱལ་ཁམས་ཕྱོགས་མེད་ཡིན་ནོ་ཕ་ཡུལ་ཁར་མི་བཏང༔ ཕུག་སྟོང་སྡོད་ས་ཡིན་
ནོ་དགོན་པའི་ཁར་མི་བཏང གཅིག་པུ་རྣལ་འབྱོར་ཡིན་ནོ་འདུས་པའི་ཁར་མི་
བཏང ཆགས་མེད་ཞེན་མེད་ཡིན་ནོ་འཛིན་ཆགས་ཁར་མི་བཏང རང་གྲོལ་ཞིག་པོ་
ཡིན་ནོ་ཟོལ་ཟོག་ཁར་མི་བཏང༔ པདྨ་འབྱུང་གནས་བདག་ནི་ད་འགྲོ་བས ད་ལྟར་
བཞུགས་དང་སླད་ནས་འབྱོན་པ་ཡི༔ བོད་ཀྱི་རྣལ་འབྱོར་རྣམས་ཀྱི་ཐུགས་ལ་དེ་ལྟར་
ཞོག༔ ཅེས་གསུངས་སོ༔ སློབ་དཔོན་པདྨ་འབྱུང་གནས་ཀྱི་སྐྱེས་རབས་དྲི་མ་མེད་པ་
ལས སློབ་དཔོན་པདྨས་བོད་ཀྱི་རྣལ་འབྱོར་པ་རྣམས་ལ་ཞལ་ཆེམས་སུ་བཞག་པའི་
ལེའུ་སྟེ་སུམ་ཅུ་པའོ༔ ༔
སོ་གཅིག། བོད་ཀྱི་སྐྱེ་བོ་རྣམས་ལ་ཞལ་ཆེམས་སུ་བཞག་པ།
དེ་ནས་མྱོས་རིན་ཆེན་གྲགས་ལ་སོགས་པའི་བོད་ཀྱི་སྐྱེ་བོ་རྣམས་ཀྱིས་ཞུས་པ
སློབ་དཔོན་བོད་དུ་མི་བཞུགས་རྒྱ་གར་ཡུལ་དུ་གཤེགས་དགོངས་ན༔ ཕྱི་རབས་བོད་
ཀྱི་སྐྱེ་བོ་རྣམས་ཀྱིས་ཇི་ལྟར་བགྱི་ཞུས་པས༔ སློབ་དཔོན་གྱིས་གསུངས་པ༔ ཕྱི་རབས་
བོད་ཀྱི་སྐྱེ་བོ་རྒས་གཞོན་རྣམས༔ རྒྱལ་པོའི་རྒྱལ་ཁྲིམས་གཉན་པར་ཟུངས༔ རྗེ་ཡི་
བཀའ་ལུང་གཉན་པར་ཟུངས༔ སྒོས་སྤྱོད་ཡལ་བར་དོར་ནས་ནི༔ གཙོ་བོའི་སྤྱི་ཚོས་
སྲོག་ཏུ་ལྟོས༔ མནའ་ནི་གཟན་དུ་མི་བོར་ཞིང༔ ཆད་པ་ཐམས་ཅད་བཙན་པར་བྱ
མང་པོ་རྣམས་ནི་ཁ་བསྡུས་ལ༔ ངན་པ་ཁྱད་དུ་མི་གསོད་པརཿ སྤྱི་གྲོས་བྱས་ན་འགྱོད་
པ་མེད༔ མཛངས་པ་རྣམས་ཀྱིས་འདུན་གྲོས་གྱིས གྲྭ་གཟུངས་ཐུབ་ལ་བློ་གཏད་བྱ
135



ལོ་པཎ་གྱི་རྣམ་ཐར་ཕྱོགས་བསྒྲིགས།
བསམ་ཤེས་རྣམས་ཀྱིས་ཞལ་ལྕེ་ཆོད༔ དཔའ་བོ་རྣམས་ཀྱིས་དམག་སྣ་དྲོངས༔ མཚོན་
རྣམས་ཀྱིས་དམག་དཔུང་སྐྱེད༔ འཁོར་གཡོག་རྣམས་ཀྱིས་མེལ་ཚེ་གྱིས༔ བྲན་
འབངས་རྣམས་ནི་རིམ་པར་སྐོས༔ མིས་བློ་གཏད་ན་ཡིད་མ་གཅོད༔ ༔
སྐྱེས་པ་མཛངས་པར་འགྱུར་བས་ན༔ ནོར་དུ་སྲིད་དང་གཏམ་སྙན་སྒྲུབས༔ བུ་ཚ་
ཆོས་ལ་མཁས་བསླབ་ན༔ གཏན་གྱི་ནོར་ནི་ཕྱི་ཕྱིར་ཆེ༔ ཅི་བྱེད་ལས་ལ་བསམ་གཞིག་
བྱ མ་བསམ་བྱས་ན་ཉེས་པ་མངཿ གལ་ཏེ་བཅོས་སུ་ཡོད་ན་ནི༔ དེ་ལ་མི་དགའ་བྱ་
ཅི་དགོས༔ གལ་ཏེ་བཅོས་སུ་མེད་ན་ནི༔ དེ་ལ་མི་དགའ་བྱས་ཅི་ཕན༔ དལ་བུས་ཕྱིན་
ན་གར་ཡང་སླེབ༔ འཇིགས་སར་བསྐོར་ན་དགྲས་མི་ཕྲོག༔ འཇམ་པོར་སྨྲས་ན་སུས་
ཀྱང་གོ༔ ཞལ་ཏ་སྐད་ཆེ་ཁ་ཕོར་གོ ཡུན་དུ་བསྲིངས་ན་ཅི་ཡང་འགྲུབ༔ དང་དྲགས་
ཡུན་ཐུང་གྲ་ཤ་འཆད འདི་ཕྱིའི་དོན་དུ་ལྷ་ཆོས་གྱིས༔ ཡུན་གྱི་སྲིད་དུ་འདི་ཀ་བཟང
པདྨ་འབྱུང་གནས་བདག་ནི་ད་འགྲོ་བས༔ ད་ལྟར་བཞུགས་དང་སླད་ནས་འབྱོན་པ་
ཡི༔ བོད་ཀྱི་སྐྱེ་བོ་རྣམས་ཀྱི་ཐུགས་ལ་དེ་ལྟར་ཞོག༔ ཅེས་གསུངས་སོ༔
སློབ་དཔོན་པདྨ་འབྱུང་གནས་ཀྱི་སྐྱེས་རབས་དྲི་མ་མེད་པ་ལས༔ སློབ་དཔོན་
པདྨས་བོད་ཀྱི་སྐྱེ་བོ་རྣམས་ལ་ཞལ་ཆེམས་སུ་བཞག་པའི་ལེའུ་སྟེ་སོ་གཅིག་པའོ༔ ༔
སོ་གཉིས། བོད་ཀྱི་བུད་མེད་རྣམས་ལ་ཞལ་ཆེམས་སུ་བཞག་པ།
དེ་ནས་འབྲོམ་བཟའ་བྱང་ཆུབ་མ་ལ་སོགས་པའི་བོད་ཀྱི་བུད་མེད་རྣམས་ཀྱིས་
ཞུས་པ༔ སློབ་དཔོན་བོད་དུ་མི་བཞུགས་རྒྱ་གར་ཡུལ་དུ་གཤེགས་དགོངས་ན༔ ཕྱི་
རབས་བོད་ཀྱི་བུད་མེད་རྣམས་ཀྱིས་ཇི་ལྟར་བགྱི་ཞེས་ཞུས་པས༔ སློབ་དཔོན་གྱིས་
136



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
གསུངས་པ༔ སྲིད་ཀྱི་མཚོ་མོ་བུད་མེད་རྣམས༔ གནས་ཀྱི་གཞི་མ་ཡིན་པས་ཁྱིམ་གྱི་ག་
དར་གྱིསཿ སྲིད་ཀྱི་མཚོ་མོ་ཡིན་པས་བུ་ཚ་ཆོས་ལ་ཚུད༔ ལུས་ཀྱི་ཟླ་གྲོགས་ཡིན་པས་
ཁྱོ་ལ་བཀུར་སྟི་གྱིས༔ ཁྱོ་བཟང་སྙིང་དང་འདྲ་བས་ཅི་ཟེར་ཁྱོག་པར་གྱིས༔ ཁྱོ་ངན་
ལས་འཕྲོ་ཡིན་པས་རྔན་ཅན་སྙིང་མ་རིང གྱོས་སྒྲུག་ཕ་མ་འདྲ་བས་བཀུར་སྟི་ཕུ་དུད་
གྱིས༔ ཡབ་སྐུད་ཕ་མིང་འདྲ་བས་ཟས་དང་ཁྲེལ་གྱིས་སྐྱོངས༔ སྙིད་མོ་འགྲོགས་ཡུན་
ཐུང་བས་བཀུར་ལ་བཟང་བྱེ་གྱིས༔ མིས་འཕྱ་རང་ལ་ལེན་པས་ཅི་གཏམ་འཛུམ་དང་
སྦྱོར༔ ཁྲོ་གཏུམ་ང་རྒྱལ་ཆེ་ན་སུ་ཡང་འཁོར་མི་ཉུང༔ སྣང་བ་དགྲ་རུ་སྡང་བས་རྟག་
ཏུ་དང་སྤྲོ་སྲིངས༔ སྨྲ་མང་བུད་མེད་ལོད་པས་འཇབ་འཇིབ་མ་མང་མཛོད
ཕ་མིང་བསྟོད་ཅིང་བཀུར་ནས་ཁྲེལ་ལ་བཟང་བར་གྱིས༔ བུ་ཁྱོའི་ལམ་རྒྱགས་ཡིན་
པས་མགྲོན་ལ་ཡང་བར་གྱིས༔ འཁོར་དང་གཉེན་བཤེས་ཟས་ཀྱིས་སྐྱོངས་ལ་གདུང་སེམས་
སྐྱེད༔ ནོར་ལ་འཛིན་པ་མ་ཆེ་ཟས་ལ་ཡང་བར་གྱིས༔ ངོ་འཛུམ་གསལ་པོ་གྱིས་ལ་གཙང་
སྦྲ་ཆེ་བར་གྱིས༔ ནུབ་མོ་ཉལ་ཕྱི་ནངས་པར་སྔར་ལངས་ལ༔ དུས་ཀྱི་སོ་ནམ་བརྩོན་
འགྲུས་ཕྱིར་མ་བཤོལ༔ ཕྱུགས་དང་སྒོ་ཁྱི་འཁོར་གཡོག་སྙིང་རྗེས་སོས༔ ཅི་ཡོད་དཀར་
པོ་དགེ་བའི་ཕྱོགས་སུ་ཐོངས༔ ཚེ་འདིར་བྱིན་རླབས་ཕྱི་མ་བདེ་བ་འཐོབ༔ པདྨ་འབྱུང་
གནས་བདག་ནི་ད་འགྲོ་བས༔ ད་ལྟ་བཞུགས་དང་སླད་ནས་འབྱོན་པ་ཡི༔ བོད་ཀྱི་
བུད་མེད་རྣམས་ཀྱི་ཐུགས་ལ་དེ་ལྟར་ཞོག༔ ཅེས་གསུངས་སོ༔ སློབ་དཔོན་པདྨ་འབྱུང་
གནས་ཀྱི་སྐྱེས་རབས་དྲི་མ་མེད་པ་ལས༔ སློབ་དཔོན་པདྨས་བོད་ཀྱི་བུད་མེད་རྣམས་
ལ་ཞལ་ཆེམས་སུ་བཞག་པའི་ལེའུ་སྟེ་སོ་གཉིས་པའོ༔ ༔
137



ལོ་པཎ་གྱི་རྣམ་ཐར་ཕྱོགས་བསྒྲིགས།
སོ་གསུམ། བོད་ཀྱི་ཡོན་མཆོད་རྣམས་ལ་ཞལ་ཆེམས་སུ་བཞག་པ།
དེ་ནས་ལོ་བརྒྱད་ཉི་ཁྲི་འབུམ་ལ་སོགས་པའི་བོད་ཀྱི་ཡོན་བདག་རྣམས་ཀྱིས་
ཞུས་པ༔ སློབ་དཔོན་མི་བཞུགས་རྒྱ་གར་ཡུལ་དུ་གཤེགས་དགོངས་ན༔ ཕྱི་རབས་བོད་
ཀྱི་ཡོན་བདག་རྣམས་ཀྱིས་ཇི་ལྟར་བགྱི་ཞུས་པས༔ སློབ་དཔོན་གྱིས་གསུངས་པ༔ ཆོས་
ལ་ཀློག་འདོན་བྱེད་པའི་ཡོན་བདག་རྣམས མཆོད་གནས་རྣམས་ཀྱང་བྲིས་ཀློག་
ལེགས་པར་སྦྱོངས༔ བྲིས་མཁན་རྣམས་ཀྱང་དང་པོ་ཡི་གེ་ནི གཟུགས་དང་འདོགས་
ནི་ལེགས་པར་སྦྱོངས༔ དཀར་ནག་ཕྱེད་ནི་མཉམ་པ་དང༔ ལྷག་ཆད་མེད་ལ་སྐྱེན་
པར་བྲིས ཡོན་བདག་ཁེ་གྲགས་མེད་པ་ཡིས༔ མཆོད་གནས་ཡོན་གྱིས་མཉེས་པར་
གྱིས༔ དད་པའི་སེམས་ཀྱིས་ཡོན་ཕུལ་ལ༔ ཞེ་འདོད་མེད་པར་བཞེས་ནས་ནི༔ རྫོགས་
པའི་བྱང་ཆུབ་ཐོབ་པའི་རྒྱུར༔ མཆོད་ཡོན་ཐུན་མོང་བསྡོས་བྱས་ན གཉིས་ཀ་བསོད་
ནམས་རྫོགས་པར་འགྱུར
ཡོན་བདག་བསམ་པ་མ་དག་ཅིང༔ མཆོད་གནས་འདོད་པ་མ་བསྐངས་ན
དགེ་རྩར་བྱས་ཀྱང་སྡིག་པར་འགྲོ ཀློག་འདོན་བྱེད་པའི་མཆོད་གནས་རྣམས༔ དང་
པོ་སྒྲ་སྐད་བྱང་བར་སློབ༔ བར་དུ་འདྲེན་ཁུངས་སྡེ་དང་སྦྱོར༔ ཐ་མ་ཚིག་གི་ལྷག་ཆད་
བསལ འདོན་དུས་གཞན་དང་གཏམ་མ་སྨྲ ལྷག་ཆད་མེད་པར་གུས་པས་ཐོན༔ ཆོས་
ལ་ལག་གཡོགས་མེད་པ་དང༔ ཐུ་ཡུག་འགོམ་ཡུག་མ་གུས་སྤོངས བདག་ཉིད་བསྟན་
པའི་བདག་པོ་ཡིས༔ ཆོས་ཀྱི་རྔ་ཆེན་སྒྲོག་པའི་ཚེ༔ འགྲོ་བ་རིགས་དྲུག་སེམས་ཅན་
རྣམས༔ ཆོས་ཐོས་གྲོལ་བར་བསམས་ནས་བཏོན༔ ཐུན་མཚམས་ལ་སོགས་འཇོག་པའི་
138



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
ཚེ༔ དགེ་རྩ་ཡོན་བདག་མཆོད་གནས་ཀྱིས༔ ཐུན་མོང་བྱང་ཆུབ་ཐོབ་པར་བསྔོ༔ ཡོན་
བདག་དད་དང་ལྡན་པ་ཡིས༔ མཆོད་གནས་མཉེས་པའི་འདུ་ཤེས་ཀྱིས༔ ཟས་སྐོམ་ལ་
སོགས་བཟང་བ་དངཿ ཡོན་གྱིས་མཆོད་གནས་མཉེས་པར་བྱ༔ དེ་ལྟར་བྱས་ན་ཡོན་
མཆོད་གཉིས༔ འདིར་བདེ་ཕྱི་མ་བྱང་ཆུབ་འཐོབ
དེ་ལྟར་མ་ཡིན་ཡོན་མཆོད་གཉིས ཚར་གྱི་གྲངས་བཟུང་ཡོན་གྱི་ཐང་བཅད་ན༔
མཁས་ཀྱང་མི་ཕན་ཡོན་བདག་མགྱོགས་ལ་དགའ༔ མཁས་པ་རྣམས་ཀྱིས་མི་གཟབ་
བཤུར་ནས་འདོན མི་མཁས་རྣམས་ཀྱང་ཐོན་སྐྱོན་ཟིན་སྐྱོན་བྱེད༔ ཡོན་བདག་རྣམས་
ཀྱིས་རྒྱུགས་ཕོག་བཀུར་སྟི་མེད༔ ཡོན་གྱིས་བླ་མཆོད་མ་མཉེས་ཞེ་འཁོན་སོང༔ མཆོད་
གནས་ཡོན་ལ་བརྟེན་ནས་སྡིག་པ་བསགས ཡོན་བདག་བསོད་ནམས་འདོད་ཀྱང་
སྡིག་པ་འཕེལ༔ དེ་འདྲའི་ཡོན་མཆོད་དུས་ཀྱི་ཐ་མར་འོང༔ དེ་ལྟར་མ་བྱེད་ཆོས་སུ་ཅི་
འགྲོ་གྱིས༔ པདྨ་འབྱུང་གནས་བདག་ནི་ད་འགྲོ་བས༔ ད་ལྟར་བཞུགས་དང་སླད་ནས་
འབྱོན་པ་ཡི༔ བོད་ཀྱི་ཡོན་མཆོད་རྣམས་ཀྱི་ཐུགས་ལ་དེ་ལྟར་ཞོག ཅེས་གསུངས་སོ༔
སློབ་དཔོན་པདྨ་འབྱུང་གནས་ཀྱི་སྐྱེས་རབས་དྲི་མ་མེད་པ་ལས༔ སློབ་དཔོན་པདྨས་
བོད་ཀྱི་ཡོན་མཆོད་རྣམས་ལ་ཞལ་ཆེམས་སུ་བཞག་པའི་ལེའུ་སྟེ་སོ་གསུམ་པའོ༔ ༔
སོ་བཞི། ནད་པ་དང་སྨན་པ་རྣམས་ལ་ཞལ་ཆེམས་སུ་བཞག་པ།
དེ་ནས་བླ་སྨན་ནེ་རུ་ཙེ་ལ་སོགས་པའི་བོད་ཀྱི་སྨན་པ་རྣམས་ཀྱིས་ཞུས་པ༔ སློབ་
དཔོན་བོད་དུ་མི་བཞུགས་རྒྱ་གར་ཡུལ་དུ་གཤེགས་དགོངས་ན༔ ཕྱི་རབས་བོད་ཀྱི་
སྨན་པ་རྣམས་ཀྱིས་ཇི་ལྟར་བགྱི་ཞེས་ཞུས་པས༔ སློབ་དཔོན་གྱིས་གསུངས་པ༔ འཚོ་
139



ལོ་པཎ་གྱི་རྣམ་ཐར་ཕྱོགས་བསྒྲིགས།
8
མཛད་སྨན་པ་ལྷ་རྗེ་བླ་སྨན་ཀུན༔ དང་པོ་སྨན་གྱི་སློབ་དཔོན་མཁས་པའི་རྩར ལག་
ལེན་སྨན་སྦྱོར་རྨ་ཆིངས་ལེགས་པར་སློབས༔ བར་དུ་སློབ་དཔོན་མཉེས་བྱས་གདམས་
ངག་ཞུས༔ ཐ་མ་ནད་པ་བཅོས་དུས་སྙིང་རྗེ་སྐྱེད༔ རྩ་ཆུ་ཕྱི་ཡུལ་བརྟགས་ལ་ནད་ངོས་
ཟུངས༔ ནད་ངོས་མི་ཟིན་སྨན་སྦྱོར་བྱས་པ་ཡིས༔ སྨན་དུ་མ་སོང་དུག་ཏུ་སོང་བ་འོང
ནད་ཀྱི་ངོས་ཟིན་སྨན་སྦྱོར་བཏང་བ་ཡིས༔ མེ་ཡི་གཉེན་པོར་ཆུ་ཡིས་གསོད་དང་འདྲ
དང་པོ་ལག་ལེན་མ་བྱས་སྨན་པའི་ཉམས་དྲོད་མེད༔ བར་དུ་གདམས་ངག་མེད་
པས་ནད་ཀྱི་ངོས་མ་ཟིན༔ ཐ་མ་སྨན་བཅོས་བྱས་པས་སྨན་ཡང་དུག་ཏུ་སོང༔ དེ་ནི་
ནད་པའི་གཤེད་མ་མཚོན་ཆ་ཐོགས་པ་ཡིན༔ དེ་ལྟར་མ་བྱེད་མཁས་ཤིང་བྱང་བར་
སློབས༔ མཁས་པ་རྣམས་ཀྱིས་སྙིང་རྗེ་བྱམས་སེམས་སྐྱོངས༔ ནོར་གྱི་འདོད་པ་ཁོང་དུ་
བཅུག་ནས་ནི༔ མྱུར་དུ་བཅོས་ན་སོས་ཀྱང་ན་རུ་བཅུག ཟས་སྐོམ་བཟང་ངན་ངོར་
བལྟ་སྐྱེན་བུལ་བྱེད༔ ད་ལྟ་འཚོ་ཡང་ད་རུང་ན་རུ་བཅུག སྨན་རིན་རྐང་བླ་ཧ་ཅང་
མི་རིགས་ཕབ ནད་པ་སོས་ཀྱང་ལོག་འཚོ་ཕྱི་མར་ལྗི བྱང་ཆུབ་སེམས་དང་སྙིང་རྗེས་
ཟིན་གྱུར་ནས༔ འདོད་པ་ཁོང་ན་མེད་པས་ཤེས་མཐོང་བཅོས
ནད་པ་སྙིང་རྗེའི་ཡུལ་ཡིན་ཟུག་གཟེར་གཅག གཏོང་རག་སྨན་རིན་ཅི་བྱས་
བཟང་བཞེས་ན༔ ཕྱི་མ་ལྷ་ཡི་རྒྱལ་པོ་བླ་མེད་སྐྱེ༔ སྐྱེ་བ་འདི་ལ་ནད་མེད་བདེ་སྐྱིད་
འབྱུངཿ ནད་པ་ཀུན་ཀྱང་སྲོག་འདོན་བླ་སྨན་ལ༔ ཟས་སྐོམ་ལོངས་སྤྱོད་གུས་པས་ཅི་
མཉེས་གྱིས སྨན་རིན་གཏོང་རག་གཅེས་མི་གཅེས་དང་སྦྱོར༔ ནད་པས་སྨན་པ་མགུ་
བར་མ་བྱས་ན༔ ཚེ་འདིར་ཁྲེལ་ལ་ཕྱི་མ་དམྱལ་བར་འགྲོ༔ ཡང་ཤི་ཡང་སོས་དམྱལ་
བར་སྐྱེ་བར་འགྱུར༔ པདྨ་འབྱུང་གནས་བདག་ནི་ད་འགྲོ་བས༔ ད་ལྟར་བཞུགས་དང་
སླད་ནས་འབྱོན་པ་ཡི༔ ནད་པ་སྨན་པ་རྣམས་ཀྱི་ཐུགས་ལ་དེ་ལྟར་ཞོག༔ ཅེས་གསུངས་
140



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
སོ༔ སློབ་དཔོན་པདྨ་འབྱུང་གནས་ཀྱི་སྐྱེས་རབས་དྲི་མ་མེད་པ་ལས སློབ་དཔོན་གྱིས་
ནད་པ་དང་སྨན་པ་རྣམས་ལ་ཞལ་ཆེམས་སུ་བཞག་པའི་ལེའུ་སྟེ་སོ་བཞི་པའོ༔ ༔
སོ་ལྔ། དཔོན་སློབ་ཆོས་འབྲེལ་བྱེད་པ་རྣམས་ལ་ཞལ་ཆེམས་སུ་བཞག་པ།
དེ་ནས་བེ་རོ་ཙ་ན་ལ་སོགས་པའི་སློབ་དཔོན་སློབ་མ་རྣམས་ཀྱིས་ཞུས་པ༔ སློབ་
དཔོན་མི་བཞུགས་རྒྱ་གར་ཡུལ་དུ་གཤེགས་དགོངས་ན༔ ཕྱི་རབས་བོད་ཀྱི་སློབ་དཔོན།
རྣམས་ཀྱིས་ཇི་ལྟར་བགྱི་ཞུས་པས༔ སློབ་དཔོན་གྱིས་གསུངས་པ༔ བོད་ཀྱི་དཔོན་སློབ་
ཆོས་འབྲེལ་བྱེད་པ་རྣམས༔ དང་པོ་སློབ་དཔོན་རྣམས་ཀྱང་མཁས་པའི་ཕུལ་དུ་ཕྱིན་
པར་སློབས༔ བར་དུ་བསྒྲུབ་པར་བརྩོན་པས་ཆོས་ལ་རྟགས་ཐོན་བྱ༔ ཐ་མར་བྱང་ཆུབ་
སེམས་ཀྱིས་འགྲོ་དོན་ཕྱོགས་མེད་གྱིས༔ ལྟ་བ་ཐག་ཆོད་གདིང་དང་ལྡན་པ་དང༔ དམ་
ཚིག་
་མ་ཉམས་པ་ལ་གཞི་བཟུང་ནས༔ དབང་དང་ལུང་ནོད་རིམ་པ་ཐོབ་པར་བྱ
ཏིང་འཛིན་ཤེས་རབ་སྦྱོར་བ་ཉམས་སུ་ལོངས༔ མཐུན་འཇུག་ཐབས་ཀྱི་སྤྱོད་
པ་ལ་དོར་གྱིས༔ གསང་སྔགས་མཐའ་དྲུག་རྫོགས་ནས་སློབ་དཔོན་བྱ༔ སློབ་མས་
སློབ་དཔོན་བཙལ་བ་རྣམས་ཀྱིས་ཀྱང༔ སློབ་དཔོན་བརྟགས་ལ་མཁས་གྲུབ་མཚན་
ལྡན་བཙལ༔ མཉེས་པའི་ཡོན་ཕུལ་གུས་པས་གདམས་ངག་ཞུས༔ ཐོས་བསམ་སྒོམ་
གསུམ་ཆོས་ལ་ནན་ཏན་སྐྱེད༔ དབང་དང་ལུང་ནོད་རིམ་པ་རྫོགས་པར་ཞུས༔ སྒྲུབ་
པས་རང་དོན་མཐར་ཕྱིན་བྱ གྲུབ་རྟགས་ཐོན་ན་གཞན་དོན་ལྷུ་རུ་ལོངས༔
སློབ་དཔོན་སློབ་མ་མ་བརྟགས་སྣོད་མེད་ཆོས་ཀྱིས་འབྲེལ༔ སློབ་མས་སློབ་དཔོན་མ་
བརྟགས་བཅུད་མེད་ཆོས་འབྲེལ་བྱེད༔ ཆོས་ཀྱི་བྱིན་རླབས་མེད་པས་བསྒྲུབས་ཀྱང་
ལ་བརྩོན་
141



ལོ་པཎ་གྱི་རྣམ་ཐར་ཕྱོགས་བསྒྲིགས།
འབྲས་བུ་མེད༔ གཉིས་ཀ་དམ་ཚིག་མ་བསྲུངས་བེའུ་སྦྲེལ་གཡང་ལ་ལྷུང༔ དམྱལ་བ་
རིན་གྱིས་ཉོས་པས་ཐར་པ་ཐོབ་དུས་མེད༔ དེ་ལྟར་མ་བྱེད་སློབ་དཔོན་སློབ་མ་རྟོག
སློབ་མ་དད་གུས་ཆེ་ལ་སྙིང་རྗེར་ལྡན༔ སྣང་བ་དག་པས་བླ་མར་སངས་རྒྱས་
བལྟ༔ གུས་པའི་སེམས་ལྡན་ཁེངས་དང་ང་རྒྱལ་མེད༔ གཏོང་ཕོད་ཆེ་ལ་བརྩོན་འགྲུས་
ཕྱི་བཤོལ་མེད༔ དེ་འདྲའི་བུ་ལ་གདམས་ངག་རྫོགས་པར་སློབས༔ ཁ་འཇམ་ཐབས་
ཀྱིས་ཆོས་འདོད་གདོང་ལྟས་བྱེད༔ ང་ཆེ་ང་བཙན་ཁེངས་པའི་ང་རྒྱལ་བྱེད༔ སྦྱིན་
གཏང་མི་ནུས་གཡོ་སྒྱུ་ངོ་དགའ་ཅན༔ སྣོད་མེད་རྣམས་ལ་བསྟན་ན་དམ་ཚིག་ཉམས
པདྨ་འབྱུང་གནས་བདག་ནི་ད་འགྲོ་བས༔ ད་ལྟར་བཞུགས་དང་སླད་ནས་འབྱོན་པ་
ཡི སློབ་དཔོན་སློབ་མ་རྣམས་ཀྱི་ཐུགས་ལ་དེ་ལྟར་ཞོག༔ ཅེས་གསུངས་སོ༔ སློབ་
དཔོན་པདྨ་འབྱུང་གནས་ཀྱི་སྐྱེས་རབས་དྲི་མ་མེད་པ་ལས༔ སློབ་དཔོན་པདྨས་བོད་
ཀྱི་དཔོན་སློབ་ཆོས་འབྲེལ་བྱེད་པ་རྣམས་ལ་ཞལ་ཆེམས་སུ་བཞག་པའི་ལེའུ་སྟེ་སོ་ལྔ་
པའོ༔ ༔
སོ་དྲུག། སློབ་དཔོན་པདྨས་བོད་འབངས་སྤྱི་མཐུན་རྣམས་ལ་
ཞལ་ཆེམས་སུ་བཞག་པ།
དེ་ནས་སློབ་དཔོན་གྱིས་ཕྱི་རབས་བོད་ཀྱི་སྤྱི་མཐུན་རྣམས་ལ་ཞལ་ཆེམས་སུ་
གསུངས་པ༔ མཐའ་འཁོབ་བོད་ཀྱི་རྒྱལ་བློན་རྗེ་འབངས་རྣམས༔ སྙིང་རྗེ་ཕན་སེམས་
ཆུང་བ་གདོང་དམར་སྲིན་པོའི་རིགས༔ ཁྲེལ་འཛེམ་ངོ་ཚ་ཆུང་བ་སྤྲེའུ་ཕ་ཡི་རིགས
གདོང་སྨེ་ཞེ་སྡང་ཆེ་བ་བྲག་སྲིན་མ་ཡི་རིགས ཡིད་བློ་ཆོས་ལ་གནག་པ་ནག་པོ་
142



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
བདུད་ཀྱི་རིགས ནོར་ལ་འདོད་སྲེད་ཆེ་བ་བྱོལ་སོང་མི་ཡི་རིགས དགེ་བ་མ་སྤྱད་ཕྱི་
མ་ངན་སོང་གསུམ་དུ་ལྟུང༔ ཚེ་ལ་ལོང་མེད་འཆི་བས་བརྗེད་ངས་མ་ཆེ་ཞིག འདུས་
པ་འབྲལ་བ་ཡིན་ནོ་འཐབ་རྩོད་མ་མང་ཞིག༔ བསགས་པ་ལུས་པ་ཡིན་ནོ་ནོར་དད་མ་
ཆེ་ཞིག ཆགས་ན་འཆིང་བ་ཡིན་ནོ་ཞེན་པ་མ་ཆེ་ཞིག སྐྱེས་པ་འཆི་བ་ཡིན་ནོ་ཕྱི་མ་
དྲན་པར་གྱིས༔ སྡིག་པས་དམྱལ་བར་འགྲོ་བས་བཟོད་གླགས་ག་ལ་ཡོད༔ སེར་སྣས་ཡི་
དྭགས་སྐྱེ་བས་བཀྲེས་སྐོམ་སྡུག་བསྔལ་ཡོད༔ ཆོས་མེད་བྱོལ་སོང་ཡིན་པས་ཁྱོད་ཀྱིས་
ཤེས་པར་གྱིས༔ མི་ཚེ་གཡར་པོ་ཡིན་ནོ་གར་འབོར་ཆ་མེད་དོ
སྣང་བ་སྒྱུ་མ་ཡིན་ནོ་མི་རྟག་གོ་བར་གྱིས༔ ཟས་ནོར་ཟིལ་པ་ཡིན་ནོ་ནམ་འབོར་
ཆ་མེད་དོ༔ འཁོར་གཡོག་ཤུལ་ཀའི་མགྲོན་པོ་ཡིན་པས་ཤེས་པར་གྱིས༔ དགྲ་སྡང་
འཁྲུལ་པ་ཡིན་པས་འཁྲུལ་པར་གོ་བར་གྱིས༔ གཉེན་འབྲེལ་འཁོར་བའི་འབྲིད་མཁན་
ཡིན་པས་ཆ་ཡོད་གྱིས༔ བུ་ཚ་ལན་ཆགས་སྙེག་མི་ཡིན་པས་ཤེས་པར་གྱིས༔ མི་ཚེ་
ཡེངས་པའི་གཏམ་ལ་ཟད་པའི་མཐའ་མེད་པས༔ འཆི་བདག་གཤིན་རྗེའི་ཉུལ་མ་བྱུང་
བ་མ་ཚོར་རམ༔ གདོང་དམར་སྲིན་པོ་བོད་ཀྱི་མི་རྣམས་ང་ལ་ཉོན༔ ངན་སོང་གསུམ་
གྱི་སྐྱེལ་མ་དཀོན་མཆོག་གསུམ་ལ་ཚོལ༔ འདི་ཕྱིའི་བརྟེན་ས་བླ་མ་ཡི་དམ་མཁའ་
འགྲོར་གྱིས ཐར་པའི་འགྲོ་ས་ལྟ་སྒོམ་སྤྱོད་གསུམ་ཉམས་ལེན་གྱིས༔ བོད་ཀྱི་ལྷ་སྐལ་
ཐུགས་རྗེ་ཆེན་པོ་ལྷ་རུ་ཟུངས༔ མི་དགེ་བཅུ་སྤོངས་དགེ་བ་བཅུ་པོ་དང་དུ་ལོངས༔ དེ་
ལྟར་བྱས་ན་འདིར་བདེ་ཕྱི་མ་ཇེ་བདེར་འགྲོ༔ པདྨ་འབྱུང་གནས་བདག་ནི་ད་འགྲོ་
བས༔ ད་ལྟར་བཞུགས་དང་སླད་ནས་འབྱོན་པ་ཡི༔ བོད་འབངས་སྤྱི་མཐུན་རྣམས་ཀྱི་
ཐུགས་ལ་དེ་ལྟར་ཞོག༔ ཅེས་གསུངས་སོ༔
སློབ་དཔོན་པདྨ་འབྱུང་གནས་ཀྱི་སྐྱེས་རབས་དྲི་མ་མེད་པ་ལས༔ སློབ་དཔོན་
143



ལོ་པཎ་གྱི་རྣམ་ཐར་ཕྱོགས་བསྒྲིགས།
པདྨས་བོད་འབངས་སྤྱི་མཐུན་རྣམས་ལ་ཞལ་ཆེམས་སུ་བཞག་པའི་ལེའུ་སྟེ་སོ་དྲུག་
སོ་
སོ་བདུན། སློབ་དཔོན་ལ་རྒྱལ་བློན་རྗེ་འབངས་རྣམས་ཀྱིས་བྱང་ཆུབ་
སེམས་དཔའ་སྤྱན་རས་གཟིགས་ཀྱི་གདམས་པ་ཞུས་པ།
དེ་ནས་བོད་ཀྱི་རྗེ་འབངས་རྣམས་ཀྱིས་སློབ་དཔོན་ལ་ཕྱག་དང་བསྐོར་བ་བྱས་
ནས ཁྱད་པར་ལྷ་སྲས་མུ་ཏིག་བཙན་པོས་ཞུས་པ༔ ཨེ་མ་ཧོ༔ སྤྲུལ་པའི་སྐུ་མཆོག་སློབ་
དཔོན་ཆེན་པོ་ལགས༔ བདག་ཅག་རྣམས་ནི་བོད་མཐའ་འཁོབ་ཀྱི་མི ཆོས་མེད་ལྷོ་
མོན་གྱི་རིགས་སུ་སོང༔ ལས་དགེ་བ་སྤྱོད་པའི་མི་མེད་པ་ལ༔ སྔ་མའི་རྒྱལ་པོ་སྲོང་བཙན་
སྒམ་པོ་ཐུགས་རྗེ་ཆེན་པོའི་སྤྲུལ་པ་ཡིན་པས༔ ལྷ་ས་འཕྲུལ་སྣང་ར་མོ་ཆེ་ལ་སོགས་པའི
མཐའ་འདུལ་དང་ཡང་འདུལ་གྱི་གཙུག་ལག་ཁང་བརྒྱ་རྩ་བརྒྱད་བཞེངས༔ རྒྱ་གར་
ནས་པཎྜི་ཏ་མང་པོ་སྤྱན་དྲངས་དམ་ཆོས་མང་པོ་བསྒྱུར༔ བོད་ལ་ཤིན་ཏུ་བཀའ་དྲིན་
ཆེ་བར་མཛད
དེ་ནས་རྒྱལ་པོ་ཁྲི་སྲོང་ལྡེའུ་བཙན་གྱིས༔ སློབ་དཔོན་ཉིད་ལ་སོགས་པའི་རྒྱ་གར་
གྱི་པཎྜི་ཏ་མང་པོ་སྤྱན་དྲངས༔ དཔལ་བསམ་ཡས་ལ་སོགས་པའི་གཙུག་ལག་ཁང་མང་
དུ་བཞེངས༔ ཆོས་ཁྲིམས་བཅས་ནས་བོད་བདེ་བ་ལ་བཀོད་པ་བཀའ་དྲིན་ཆེ
ད་རྒྱལ་པོ་ནི་དགུང་དུ་གཤེགས༔ སློབ་དཔོན་ནི་རྒྱ་གར་ཡུལ་དུ་གཤེགས༔ བོད་
མུན་པ་དང་འདྲ་བར་སོང་ནས༔ ཐམས་ཅད་སྐྱབས་མགོན་མེད་པར་འགྲོ་སྟེ༔ འདི་
ཤིན་ཏུ་ཕམ་ཆེ་བས བྱང་ཆུབ་སེམས་དཔའ་སྤྱན་རས་གཟིགས་ཐུགས་རྗེ་ཆེན་པོ་འདི
144



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
བོད་ཁ་བ་ཅན་འདིར༔ སྤྱི་མཐུན་གྱི་ལྷར་ཞལ་གྱིས་བཞེས་ནས ཁོང་གིས་འདུལ་
བའི་ཞིང་ཁམས་སུ་ཡིན་པར་གདའ་བས༔ ད་སློབ་དཔོན་གྱིས་ཐུགས་རྗེ་ཆེན་པོའི་
གདམས་པས་འགྲོ་བ་རིགས་དྲུག་གི་སྒོ་བཅད་ནས༔ རྫོགས་པའི་སངས་རྒྱས་ཀྱི་ཤུལ་
སར་འདྲེན་པའི་གདམས་པ་ཞིག་ཐུགས་ལ་འདོགས་པར་ཞུ་འཚལ་ཞེས་ཞུས་པས༔
སློབ་དཔོན་གྱིས་གསུངས་པ༔ རྗེ་ལྷ་སྲས་བོད་ཀྱི་རྒྱལ་བློན་རྣམས་གསོན་དང
བོད་ཁ་བ་ཅན་གྱི་རྒྱལ་ཁམས་འདིར༔ སྔོན་ཡང་དག་པར་རྫོགས་པའི་སངས་རྒྱས་ཤཱཀྱ་
ཐུབ་པའི་དུས་སུ་ཞབས་ཀྱིས་མ་བཅགས གདུལ་བྱའི་ཞིང་ཡང་མེད༔ དུད་འགྲོའི་
རྒྱལ་ཁམས་སུ་ཡོད༔ དེ་ནས་བཅོམ་ལྡན་འདས་སྐུ་ཡོངས་སུ་མྱ་ངན་ལས་འདའ་ཀར
བྱང་ཆུབ་སེམས་དཔའ་སྤྱན་རས་གཟིགས་ལ་ལུང་བསྟན་བྱིན་གྱིས་བརླབས༔ སྤྱན་རས་
གཟིགས་ཀྱིས་ཐུགས་ཀྱི་སྤྲུལ་པ་སྤྲེའུ་བྱང་ཆུབ་སེམས་དཔའ་ཞིག་བོད་དུ་བཏང༔ ལྷ་མོ་
སྒྲོལ་མའི་སྤྲུལ་པ་བྲག་སྲིན་མོ་ཞིག་བོད་དུ་བཏང་སྟེ༔ དེ་གཉིས་ཕ་དང་མ་རུ་བསྡེབས་
པ་དངཿ ཕ་མ་དེ་གཉིས་ལ་ཕྲུ་གུ་བྱུང་ནས༔ གཅིག་ལས་གཅིག་འཕེལ་བས་བོད་ཀྱི་མི་
རྣམས་འཕེལ་བ་ཡིན༔ བོད་ཀྱི་ཕ་སྤྲེའུ་ཡིན་པས༔ ཁ་སྒྲིན་ལ་ཅོལ་ཆུང༔ མ་བྲག་སྲིན་མོ་
ཡིན་པས་སྙིང་རྗེ་ཆུང་ཞིང་སྡིག་ལ་དགའ་བས་ཆོས་ལ་གནག་པ་ཡིན༔ འོན་ཀྱང་ཕ་མ་
དེ་གཉིས་ཐུགས་རྗེ་ཆེན་པོ་དང་སྒྲོལ་མ་གཉིས་ཀྱི་སྤྲུལ་པ་ཡིན་ཏེ༔ དེ་གཉིས་མིན་པ་
མི་ཐུལ་བས༔ དེ་ལ་ཐུགས་རྗེ་ཆེན་པོའི་གདམས་པ་ཞུས་པ་ཤིན་ཏུ་ལེགས་སོ
ངས་ཀྱང་ཐུགས་རྗེ་ཆེན་པོ་སྤྱན་རས་གཟིགས་ཀྱི་གདམས་པ་བཤད་པར་བྱའོ་
གསུངས་ནས༔ ཐུགས་རྗེ་ཆེན་པོའི་གདམས་པ་ཐུན་མོང་དང་ཁྱད་པར་གཉིས་སུ་ཕྱེ་
ནས༔ རྒྱུད་ལུང་སྒྲུབ་ཐབས་ལས་ཚོགས་དང་བཅས་པ་རྒྱལ་བློན་རྣམས་ལ་གསུངས་སོ༔
སློབ་དཔོན་པདྨ་འབྱུང་གནས་ཀྱི་སྐྱེས་རབས་དྲི་མ་མེད་པ་ལས༔ སློབ་དཔོན་ལ་རྒྱལ་
པས་
145



ལོ་པཎ་གྱི་རྣམ་ཐར་ཕྱོགས་བསྒྲིགས།
བློན་རྗེ་འབངས་རྣམས་ཀྱིས་བྱང་ཆུབ་སེམས་དཔའ་སྤྱན་རས་གཟིགས་ཀྱི་གདམས་པ་
ཞུས་པའི་ལེའུ་སྟེ་སོ་བདུན་པའོ༔
སོ་བརྒྱད། ཐུགས་རྗེ་ཆེན་པོས་སྙིང་རྗེ་གསུམ་གྱིས་རིགས་དྲུག་གི་
སེམས་ཅན་ལ་ཐུགས་རྗེས་གཟིགས་པ།
དེ་ནས་སློབ་དཔོན་པདྨ་འབྱུང་གནས་ཀྱིས༔ བོད་ཀྱི་ལྷ་སྲས་རྒྱལ་བློན་རྣམས་ལ་
བཀའ་སྩལ་པ༔ ཇོ་བོ་ཐུགས་རྗེ་ཆེན་པོ་སྤྱན་རས་གཟིགས་འདི༔ འགྲོ་བ་རིགས་དྲུག་
ལ་ཐུགས་རྗེས་རྒྱུན་མི་འཆད་པར་གཟིགས་པ་ཡིན་ནོ༔ ཐུགས་རྗེ་ནི་སྙིང་རྗེ་སྟེ༔ སེམས་
ཅན་ལ་དམིགས་པའི་སྙིང་རྗེ་ནི འགྲོ་བ་རིགས་དྲུག་ལ་མས་བུ་གཅིག་པུ་ལ་སྙིང་བརྩེ་
བ་ལྟར༔ ཐུགས་རྗེས་འགྲོ་བ་རིགས་དྲུག་གི་སེམས་ཅན་རྣམས༔ སྡུག་བསྔལ་གྱིས་
གདུང་བ་ལ་བཟོད་ཐབས་མེད་པར་གཟིགས་སོ༔ ཆོས་ལ་དམིགས་པའི་སྙིང་རྗེ་ནི
ཨོཾ་མ་ཎི་པདྨེ་ཧཱུྃ༔ ཞེས་པའི་ཡི་གེ་དྲུག་པ་འདི༔ ཨོཾ་གྱིས་ལྷ་འཕོ་ལྟུང་གི་སྡུག་བསྔལ་
ཞི་བར་བྱས་ནས་བདེ་བ་འཐོབ༔ མས་ལྷ་མ་ཡིན་འཐབ་རྩོད་ཀྱི་སྡུག་བསྔལ་ཞི་བར་
བྱས་ནས་བདེ་བ་འཐོབ༔ ཎིས་མི་བྲེལ་ཕོངས་ཀྱི་སྡུག་བསྔལ་ཞི་བར་བྱས་ནས་བདེ་བ་
འཐོབ༔ པད་ཀྱིས་བྱོལ་སོང་གླེན་ལྐུག་གི་སྡུག་བསྔལ་ཞི་བར་བྱས་ནས་བདེ་བ་འཐོབ
མེས་ཡི་དྭགས་བཀྲེས་སྐོམ་གྱི་སྡུག་བསྔལ་ཞི་བར་བྱས་ནས་བདེ་བ་འཐོབ༔ ཧཱུྃ་གིས་
དམྱལ་བ་ཚ་གྲང་གི་སྡུག་བསྔལ་ཞི་བར་བྱས་ནས་བདེ་བ་འཐོབ
དེ་ཡང་རྒྱལ་པོས་གཙོ་བྱས་རྣམས་དགེ་བཅུ་སྤྱད་པས་མཐོ་རིས་ལྷའི་གོ་འཕང་
འཐོབ་སྟེ ལྷའི་གོ་འཕང་ཐོབ་ཀྱང་སྡུག་བསྔལ་ལས་མ་འདས་ཏེ༔ ལྷ་ཚེ་འཕོ་བའི་དུས་
146



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
སུ་ལྟུང་བའི་སྡུག་བསྔལ་འབྱུང་སྟེ༔ ལུས་ལ་དྲི་མི་ཞིམ་པ་བྲོ ལུས་ཀྱི་འོད་འཆོར མ་
རྨོས་པའི་ལོ་ཏོག་དང༔ ཁྲུས་ཀྱི་རྫིང་བུ་སྐམ༔ ཅང་ཤེས་ཀྱི་རྟ་དང་འདོད་འཇོའི་བ་
ཡང་སྟོར༔ མངོན་པར་ཤེས་པས་ལྷའི་བསོད་ནམས་ཀྱང་ཟད༔ ངན་སོང་དུ་ལྟུང་བ་
མཐོང་བའི་སྡུག་བསྔལ་བཟོད་གླགས་མེད་པ་དེ་ཇོ་བོ་ཐུགས་རྗེ་ཆེན་པོའི་སྤྱན་གྱིས་
གཟིགས་སོ༔ ཁོང་ཁྲོ་དང་ཕྲག་དོག་གཙོ་བོར་བྱས་ནས་རྒྱུ་མི་དགེ་བཅུ་སྤྱད་པས༔ ལྷ་
མ་ཡིན་དུ་སྐྱེ་སྟེ༔ ལྷ་དང་ལྷ་མ་ཡིན་འཐབ་པའི་དུས་སུ༔ ལྷ་བསོད་ནམས་ཆེ་བས་ལྷ་
མ་ཡིན་ཕམ་པ་མང་བ་སྟེ༔ མཚོན་ཆའི་འཁོར་ལོས་སྣད་པ་དང༔ སྨྲས་པ་དང༔ ཤི་བ་
དང འདྲད་པ་དང༔ ལྷ་མ་ཡིན་དང་ནང་འཐབ་པ་དང༔ རྩོད་པ་དང་སྡུག་བསྔལ་
པོ་བཟོད་དཀའ་བ་དང༔ ཚེ་འཕོས་ནས་ངན་སོང་དུ་ལྟུང་བ་རང་གིས་ཤེས་ནས་
སྡུག་བསྔལ་ཤིན་ཏུ་ཆེའོ༔
མི་རུ་སྐྱེས་ཀྱང་སྡུག་བསྔལ་ལས་མ་འདས་ཏེ༔ དང་པོ་སྐྱེ་བའི་སྡུག་བསྔལ་ཡང༔
མ་ཡི་ཁོང་དུ་གནས་པའི་སྡུག་བསྔལ་ལ་མས་བཏེག་ཙ་ན་གཡང་ལ་བཏེགས་པ་དང་
འདྲ་བ༔ མ་འགྲངས་ཙ་ན་བྲག་བར་དུ་བཅར་བ་དང་འདྲ་བ༔ མ་ལྡང་ཙ་ན་རླུང་ལ་
འཕྱར་བ་དང་འདྲ་བ༔ མ་ཉལ་ཙ་ན་རིས་མནན་པ་དང་འདྲ་བ༔ དྲག་ཤུལ་དང་ལྡང་
དུབ་བྱེད་ཙ་ན་ལུས་པོ་ཆད་པ་དང་འདྲ་བ༔ སྐྱེས་ཙ་ན་འཚུབས་ལ་ཁད་པགས་པ་
བཤུས་པ་དང་འདྲ་བ༔ བུད་ཙ་ན་ཚེར་ཕུང་ནང་དུ་བསྒྱུར་བ་དང་འདྲ་བ མས་བླང་
ཙ་ན་བྱིའུ་ཕྲུག་ཁྲས་ཁྱེར་བ་དང་འདྲ་བའོ༔
དེ་ནས་ཆེར་སྐྱེས་ཏེ་གཞོན་དར་གྱི་དུས་སུ༔ སོ་ནམ་ལས་ཀ་རྩོལ་སྒྲུབ་འགྲོ་འདུག་
བྲེལ་ཕོངས་ལ་སོགས་སྡུག་བསྔལ་བསམ་གྱིས་མི་ཁྱབ་བོ༔ རྒས་པའི་སྡུག་བསྔལ་ནི་ལུས་
འབྱུང་བ་ཟད་པ་དང༔ བཀྲག་མདངས་ཤོར༔ དབང་པོ་ཉམས༔ མིག་མི་གསལ༔ རྣ་བ་
147



ལོ་པཎ་གྱི་རྣམ་ཐར་ཕྱོགས་བསྒྲིགས།
འོན སྣ་ཆུ་འཛག སོ་བུད ལྕེ་དིག ལངས་ན་མི་ཐེགས སྡོད་ན་ལུས་རྡེབ༔ བུ་ཚ་དང་
མིའི་སྙིང་དུ་མི་སྡུག རྒས་སྙམ་པའི་སྡུག་བསྔལ་རང་གིས་ཚོར༔ འཆི་བའི་སྡུག་བསྔལ་
གཅེས་པར་བྱས་པའི་ལུས་བོར༔ འདུས་པའི་གྲོགས་དང་བྲལ༔ བུ་ཚ་དང་འཁོར་གཡོག་
ཕྱི་རུ་འཇོག༔ ནོར་རྫས་ཅི་ཙམ་ཡོད་ཀྱང་འཁྱེར་དབང་མེད༔ ལུས་རྡོ་བཞིན་དུ་བོར
སེམས་རིག་པ་འདི་ངན་སོང་དུ་འཁྱམས་དགོས་པས་སྡུག་བསྔལ་ལོ༔
མ་ཤི་བའི་བར་དུ་ཡང༔ མེད་པ་བཙལ་གྱིས་མི་རྙེད་པའི་སྡུག་བསྔལ་ལྟོགས་
ཤིང་ཐང་ཆད ཡོད་པས་འཚོ་སྐྱོང་མི་ཐུབ་པའི་སྡུག་བསྔལ༔ དགྲ་མི་ཐུབ་ཀྱི་དོགས་
པས་ཁོང་ནས་མེ་འབར༔ གཉེན་མ་འཁྱོངས་ཀྱི་དོགས་ནས་སེམས་ཁྲལ་ཆེ༔ བུ་མི་
སོས་དོགས་པ བུ་མོ་མི་རྫོངས་ཀྱི་དོགས་པ༔ སོ་ནམ་རྒྱུན་དུ་བྱེད་པ་ལ་བྲེལ་ལ་ཐང་
ཆད་པས་སྡུག་བསྔལ་ལོ༔ མི་དགེ་བཅུ་སྤྱད་པས་ངན་སོང་དུ་སོང་སྟེ༔ ཤིན་ཏུ་སྡུག་
བསྔལ་ལས་མ་འདས་སོ བྱོལ་སོང་དུ་སྐྱེས་པ་རྣམས་ཀྱང་སྡུག་བསྔལ་ལས་མ་འདས་
ཏེ༔ མིས་བཀོལ་བ་དང༔ རྨོས་རྨོ་བ་དང ཁལ་འགེལ་བ་དང༔ གསོད་པ་དང༔ བདག་
པོ་མེད་པ་རྣམས་ཀྱང༔ རྔོན་པས་རི་དྭགས་གསོད་པ་དང ཉ་པས་ཉ་རྔོན་པ་དང
གཅན་ཟན་གཅིག་གིས་གཅིག་གསོད་པ་དངཿ ཁྱད་པར་དུ་མཐའི་རྒྱ་མཚོ་ལ་ཆང་
ནང་གི་སྦང་མ་ཙམ་ཡོད་པ་དེ༔ གཅིག་གིས་གཅིག་གསོད་པ་དངཿ ཆུང་གིས་ཆེ་བ་
གསོད་པ་དང༔ རྟ་བོང་ལ་སྦྲང་བུ་འདུས་པ་ལྟར་དང༔ ཉིང་ཤ་ཉིང་གིས་ཟ་བ་དང
དེ་ལ་སོགས་པའི་སྡུག་བསྔལ་བསམ་གྱིས་མི་ཁྱབ་བོ༔
ཡི་དྭགས་སུ་སྐྱེས་པ་རྣམས་ཀྱང་སྡུག་བསྔལ་ལས་མ་འདས་ཏེ
ཟས་ལྕགས་
བསྲེགས་སུ་མཐོང་བ་དང༔ སྐོམ་ནི་རྣག་ཁྲག་ཏུ་མཐོང་བ་དང༔ ལྟོར་ཟས་སོང་བས་
ལུས་སྲེག་པ་དངཿ ཟས་སྐོམ་མི་རྙེད་པའི་སྡུག་བསྔལ་དང༔ རྙེད་ཀྱང་མགྲིན་པར་མི་
148



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
ཤོང་བ་དང༔ ཤོང་ཡང་ལྟོ་བ་མི་ཁེངས་པ་དང༔ ཟས་ལ་ཟ་དབང་མེད་པར་སྲུང་མ་
ཡོད་པ་དང༔ ཟས་རྙེད་ཀྱང་གཞན་གྱིས་འཕྲོག་ཏུ་འོང་བ་དང༔ ནམ་མཁའ་ལ་རྒྱུ་
བའི་ཡི་དྭགས་བྱ་བ་རང་ལ་རང་དབང་མེད་པ་མི་ལ་གནོད་པ་སྐྱེལ་བར་བྱེད་པ་
དང༔ གཤིན་དང་བསེ་རག་བྱ་བ་རང་ནད་གང་གིས་ཤི་བ་དེ་དང་མ་བྲལ་ནས༔ མི་
ལ་ནད་དེས་མནར་འཇུག་པ་དངཿ བརྡུང་གཏག་གཞན་གྱིས་བྱས་པས་རང་ལ་སྡུག་
བསྔལ་དཔག་ཏུ་མེད་པ་ཡོད་དོ༔
སེམས་ཅན་དམྱལ་བར་སྐྱེས་པ་རྣམས༔ ཚ་གྲང་གི་སྡུག་བསྔལ་བསམ་གྱིས་མི་ཁྱབ་
སྟེ ཚ་བའི་དམྱལ་བ་བརྒྱད་ལ་ཡང་སོས་བྱ་བ་ཞག་རེ་ལ་ལན་བརྒྱ་བརྒྱ་སོས ལན་བརྒྱ་
བརྒྱ་ཤི་བ་ཡོད༔ ཐིག་ནག་བྱ་བ་ལུས་ཕྱེད་དུ་ཐིག་གདབ་ནས་དམྱལ་དཔོན་གྱིས་སོག་
ལེས་དྲ་བ་ཡོད་དོ༔ བསྡུས་འཇོམས་བྱ་བ་ན་ལྕགས་ཀྱི་གཏུན་ཁུང་དུ་གཏུན་བུས་བརྡུང་
བ་ཡོད་དོ༔ ངུ་འབོད་བྱ་བ་སྐེ་ནས་ཐག་པ་བཏགས་ནས་འོ་དོད་འབོད་པ་ཡོད་དོ༔ དུ
འབོད་ཆེན་པོ་བྱ་བ་ལྕགས་ཀྱི་ཁང་སྒྲོམ་མེ་འབར་བར་བཅུག་ནས་ཆོ་ངེས་འདེབས་པ་
ཡོད་དོ༔ ཚ་བ་བྱ་བ་ཟངས་རྒྱ་མཁའ་ཚད་དུ་བཅུག་ནས་འཚོད་པ་ཡོད་དོ༔
རབ་ཏུ་ཚ་བ་བྱ་བ་ལྕགས་ཀྱི་སྐམ་པས་བཟུང་ནས་སྲེག་པ་དང༔ འཚོད་པ་ཡོད་
དོ༔ མནར་མེད་བྱ་བ་ལས་ཀྱི་རླུང་གིས་མནན་པས་སྡུག་བསྔལ་སྐད་ཅིག་ཙམ་ཡང་
བཟོད་གླགས་མེད་དོ༔ གྲང་བའི་དམྱལ་བ་བརྒྱད་ནི༔ ཨ་ཆུ་བྱ་བ་འཁྱགས་ནས་སྐད་
ངན་ཤོར་བ་དང༔ ཆུ་བུར་ཅན་བྱ་བ་ལས་ཀྱི་ལྷགས་པས་ཆུ་བུར་ཐག་ཐུག་འབྱུང་བ་
དང༔ ཆུ་བུར་བརྡོལ་བྱ་བ་ཆུ་བུར་བརྡོལ་ནས་ཆུ་སེར་འབབས་པ་དང༔ སོ་ཐམ་ཐམ་
པ་བྱ་བ་འཁྱགས་ནས་སོ་སྒྲ་ཏོག་ཏོག་པ་དངཿ ཨུཏྤལ་ལྟར་གས་པ་བྱ་བ་འཁྱགས་ནས་
ཚལ་པ་བཞིར་གས་པ་དངཿ ཨུཏྤལ་ཆེན་པོ་ལྟར་གས་པ་བྱ་བ་ལུས་ཚལ་པ་བརྒྱད་དུ་
149



ལོ་པཎ་གྱི་རྣམ་ཐར་ཕྱོགས་བསྒྲིགས།
གས་པ་དང པདྨ་ལྟར་གས་པ་བྱ་བ་ལུས་ཚལ་པ་བཅུ་དྲུག་ཏུ་གས་པ་དང༔ པདྨ་ཆེན་
པོ་ལྟར་གས་པ་བྱ་བ་འཁྱགས་ནས་ལུས་ཚལ་པ་སུམ་ཅུ་རྩ་གཉིས་སུ་གས་པའོ༔ ཉི་ཚེ་བ་
བྱ་བ་ནི་ཉིན་མོ་སྡུག་བསྔལ་ཞིང་མཚན་མོ་འཆི་བ༔ ཉིན་འཁོར་བ་བྱ་བ་ཉིན་མོ་ལན་
བརྒྱ་ཤི་བའོ༔
ཐུན་མོང་གི་སྡུག་བསྔལ་བ་བྱ་བ་མེ་མ་མུར་གྱི་འོབས་ལ་པུས་ནུབ་ཙམ་དུ་འགྲོ་
དགོས་པ་དང༔ རོ་མྱགས་ཀྱི་འདམ་ལ་འགྲོ་དགོས་པ་དངཿ སྤུ་གྲིའི་ལམ་གྱིས་ཤ་རུས་
གཅོད་པ་དང༔ རལ་གྲིའི་ཆར་པ་འབེབས་པ་དང༔ ལྕགས་ཀྱི་ཤལ་མ་ལི་བྱ་བ་ལྕགས་
ཀྱི་ཐུར་མ་སོར་བཅུ་དྲུག་རེ་ཡོད་པའི་རི་ལ་ཡར་བཤལ་མར་བཤལ་བྱེད་པ་དང༔ དེ་
ལ་སོགས་པའི་དམྱལ་བའི་སྡུག་བསྔལ་དཔག་ཏུ་མེད་པ་ཡོད་དོ༔ དེ་ལྟར་འགྲོ་དྲུག་
སྡུག་བསྔལ་གྱི་རང་བཞིན་ལས་མ་འདས་པ་དེ་ལ ཇོ་བོ་ཐུགས་རྗེ་ཆེན་པོ་འཕགས་པ་
སྤྱན་རས་གཟིགས་དབང་ཕྱུག་གི་སྤྱན་གྱིས་དུས་རྒྱུན་ཆད་མེད་པར་གཟིགས་སོ༔
དམིགས་པ་མེད་པའི་སྙིང་རྗེ་ནི༔ འགྲོ་དྲུག་འཁོར་བའི་སྡུག་བསྔལ་རྒྱུན་གཅོད་
པར་གཟིགས་སོ༔ ཨོཾ་མ་ཎི་པདྨེ་ཧཱུྃ༔ ཞེས་པས ཨོཾ་གྱིས་ལྷར་སྐྱེ་བའི་གཡང་ས་བཅད་
ནས་ལྷའི་གནས་སྟོང༔ མས་ལྷ་མ་ཡིན་དུ་སྐྱེ་བའི་གཡང་ས་བཅད་ནས་ལྷ་མ་ཡིན་གྱི་
གནས་སྟོང༔ ཎིས་མིར་སྐྱེ་བའི་གཡང་ས་བཅད་ནས་མིའི་གནས་སྟོང༔ པད་ཀྱིས་བྱོལ་
སོང་དུ་སྐྱེ་བའི་གཡང་ས་བཅད་ནས་བྱོལ་སོང་གི་གནས་སྟོང༔ མེས་ཡི་དྭགས་སུ་སྐྱེ་
བའི་གཡང་ས་བཅད་ནས་ཡི་དྭགས་ཀྱི་གནས་སྟོང༔ ཧཱུྃ་གིས་དམྱལ་བའི་གཡང་ས་
བཅད་ནས་དམྱལ་བའི་གནས་སྟོང༔ འགྲོ་དྲུག་གི་གནས་སྟོང་པར་བྱས་ནས༔ འཁོར་
བའི་གནས་སྟོངས་ནས་ཀ་དག་སྟེ སངས་རྒྱས་ཀྱི་ཞིང་དུ་འདྲེན་པར་བྱེད་ནུས་པ་ནི༔
ཐུགས་རྗེ་ཆེན་པོའི་ཡང་སྙིང་ཡི་གེ་དྲུག་པ་ཡིན་ནོ༔ སློབ་དཔོན་པདྨ་འབྱུང་གནས་
150



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
ཀྱི་སྐྱེས ་རབས་དྲི་མ་མེད་པ་ལས༔ ཐུགས་རྗེ་ཆེན་པོས་སྙིང་རྗེ་གསུམ་གྱིས་རིགས་དྲུག་
གི་སེམས་ཅན་ལ་ཐུགས་རྗེས་གཟིགས་པའི་ལེའུ་སྟེ་སོ་བརྒྱད་པའོ༔ ༔
སོ་དགུ། ཐུགས་རྗེ་ཆེན་པོའི་ཡི་གེ་དྲུག་པའི་ཕན་ཡོན་བཤད་པ།
དེ་ནས་སློབ་དཔོན་པདྨས་བོད་ཀྱི་ལྷ་སྲས་རྗེ་འབངས་རྣམས་ལ་གསུངས་པ༔ ཀྱེ
བོད་ཀྱི་ལྷ་སྲས་རྗེ་འབངས་རྣམས་གསོན་ཅིག ཨོཾ་མ་ཎི་པདྨེ་ཧཱུྃ༔ ཞེས་པ་ནི༔ ཐུགས་
རྗེ་ཆེན་པོའི་ཡང་སྙིང་ཡིན་པས༔ འདི་ལན་གཅིག་བརྗོད་པའི་བསོད་ནམས་ནི
གྲངས་ཀྱིས་མི་ཆོད་དོ༔ ཀུ་མུ་དའི་ས་བོན་གཅིག་ལས་གྱེས་པ་བསམ་གྱིས་མི་ཁྱབ་སྟེ༔
དེ་བས་ཀྱང་ཡི་གེ་དྲུག་པ་ལན་གཅིག་བརྗོད་པའི་བསོད་ནམས་འཕེལ་ཆེའོ༔ ཏིལ་
གཅིག་ལ་ཡང་མང་པོ་འཕེལ་ཏེ༔ དེ་བས་ཀྱང་ཡི་གེ་དྲུག་པ་ལན་གཅིག་བརྗོད་པའི་
བསོད་ནམས་འཕེལ་ཆེའོ༔ བ་ཚྭ་ཅན་གྱི་རྒྱ་མཚོ་ལ་ཆུ་བོ་བཞི་ལ་སོགས་པའི་ཆུ་བྲན་
གྲངས་ཀྱིས་མི་ལངས་པ་འབབས་ཏེ༔ དེ་བས་ཀྱང་ཡི་གེ་དྲུག་པ་ལན་གཅིག་བཟླས་
པའི་བསོད་ནམས་འཕེལ་ཆེའོ༔ ཡིད་བཞིན་ནོར་བུ་རིན་པོ་ཆེ་ལ་གསོལ་བ་བཏབ་ན་
དགོས་ ་ཐམས་ཅད་འབྱུང་སྟེ༔ དེ་བས་ཀྱང་ཡི་གེ་དྲུག་པ་ལན་གཅིག་བཟླས་
པའི་བསོད་ནམས་འཕེལ་ཆེའོ
ཨོཾ་མ་ཎི་པདྨེ་ཧཱུྃ༔ ལོ་བཅུ་གཉིས་ལ་ཆར་པ་བབས་པའི་ཆར་འབྲུའི་གྲངས་ནི་
བགྲང་བར་ནུས་ཀྱི༔ ཡི་གེ་དྲུག་པ་ལན་གཅིག་བརྗོད་པའི་བསོད་ནམས་ནི་བགྲང་བར་
མི་ནུས་སོ༔ གླིང་བཞིར་བཏབ་པའི་འབྲུ་ཐམས་ཅད་ནི་བགྲང་བར་ནུས་ཀྱི༔ ཡི་གེ་དྲུག་
པ་ལན་གཅིག་བརྗོད་པའི་བསོད་ནམས་ནི་བགྲང་བར་མི་ནུས་སོ༔ ཕྱིའི་རྒྱ་མཚོའི་ཆུ་
151



ལོ་པཎ་གྱི་རྣམ་ཐར་ཕྱོགས་བསྒྲིགས།
ཐམས་ཅད་ཐིགས་པ་རེ་རེ་ནས་བགྲང་བར་ནུས་ཀྱི༔ ཡི་གེ་དྲུག་པ་ལན་གཅིག་བརྗོད་
པའི་བསོད་ནམས་ནི་བགྲང་བར་མི་ནུས་སོ༔ དུད་འགྲོ་སེམས་ཅན་ལུས་ཡོད་དོ་ཅོག་གི་
སྤུ་རེ་རེ་ནས་བགྲང་བར་ནུས་ཀྱི༔ ཡི་གེ་དྲུག་པ་ལན་གཅིག་བརྗོད་པའི་བསོད་ནམས་
ནི་བགྲང་བར་མི་ནུས་སོ༔
ཨོཾ་མ་ཎི་པདྨེ་ཧཱུྃ༔ ཡི་གེ་དྲུག་པ་འདི་ཐུགས་རྗེ་ཆེན་པོའི་ཡང་སྙིང་ཡིན་པས༔ རྡོ་
རྗེ་གནམ་ལྕགས་ཀྱི་རི་བོ་དཔག་ཚད་བརྒྱད་ཁྲི་བཞི་སྟོང་ཡོད་པ་ལ༔ ཀཱ་ཤི་ཀཱ་ཡི་རས་
འཇམ་པོས་བསྐལ་པ་རེ་རེ་ལ་ལན་རེ་ཕྱིས་ཀྱང་ཟད་པར་ནུས་ཀྱི༔ ཡི་གེ་དྲུག་པ་ལན་
གཅིག་བགྲང་བའི་བསོད་ནམས་ནི་ཟད་པར་མི་ནུས་སོ༔ དབུས་ཀྱི་རི་བོ་མཆོག་རབ་
ལ་སྲིན་བུ་མེ་རུ་ཙེས་ཟོས་ཀྱང་ཟད་པར་ནུས་ཀྱི༔ ཡི་གེ་དྲུག་པ་ལན་གཅིག་བཟླས་པའི་
བསོད་ནམས་ནི་ཟད་པར་མི་ནུས་སོ༔ ཆུ་བོ་གངྒའི་བྱེ་མ་ལ༔ བྱིའུ་ཏི་ཏོའི་མཆུས་གཏོར་
ནས་ཟད་པར་ནུས་ཀྱི༔ ཡི་གེ་དྲུག་པ་ལན་གཅིག་བཟླས་པའི་བསོད་ནམས་ནི་ཟད་པར་
མི་ནུས་སོ༔ གླིང་བཞི་རི་རབ་དང་བཅས་པའི་ས་སྐྱི་སེར་རླུང་གིས་གཏོར་ཡང་ཟད་པར་
ནུས་ཀྱི༔ ཡི་གེ་དྲུག་པ་ལན་གཅིག་བཟླས་པའི་བསོད་ནམས་ནི་ཟད་པར་མི་ནུས་སོ༔
ཨོཾ་མ་ཎི་པདྨེ་ཧཱུྃ༔ འཇིག་རྟེན་གྱི་ཁམས་ཐམས་ཅད་སངས་རྒྱས་ཀྱི་རིང་བསྲེལ་
གྱིས་གང་བའི་རིན་པོ་ཆེ་སྣ་བདུན་ལས་གྲུབ་པའི་མཆོད་རྟེན་བྱས་ཏེ༔ དེ་ལ་མཆོད་
པ་རྒྱུན་མི་འཆད་པར་བྱས་པའི་བསོད་ནམས་ནི་བགྲང་བར་ནུས་ཀྱི༔ ཡི་གེ་དྲུག་
པ་ལན་གཅིག་བཟླས་པའི་བསོད་ནམས་ནི་བགྲང་བར་མི་ནུས་སོ༔ འཇིག་རྟེན་གྱི་
ཁམས་ཀྱི་བྱེ་མ་སྙེད་དང་མཉམ་པ་ཐམས་ཅད་ནི་སངས་རྒྱས་དང་སངས་རྒྱས་ཀྱི་
ཞིང་ཁམས་སུ་གྱུར་པ་ལ༔ དེ་ལ་སྤོས་དངཿ མར་མེ་དངཿ བྱུག་པ་དང༔ ཞབས་བསིལ་
དང༔ རོལ་མོ་ལ་སོགས་པའི་མཆོད་པ་རྒྱུན་མི་འཆད་པར་བྱས་པའི་བསོད་ནམས་ཀྱི་
152



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
ཚད་ནི་བགྲང་བར་ནུས་ཀྱི༔ ཡི་གེ་དྲུག་པ་ལན་གཅིག་བཟླས་པའི་བསོད་ནམས་ནི་
བགྲང་བར་མི་ནུས་སོ༔
ཨོཾ་མ་ཎི་པདྨེ་ཧཱུྃ༔ ཅེས་པའི་ཡི་གེ་དྲུག་པ་འདི་འཕགས་པ་སྤྱན་རས་གཟིགས་ཀྱི་
ཐུགས་ཀྱི་ཡང་སྙིང་ཡིན་པས༔ ཞག་རེ་ལ་ལན་བརྒྱ་རྩ་བརྒྱད་རེ་བཟླས་ན་ངན་སོང་
གསུམ་དུ་མི་སྐྱེ་སྟེ༔ སྐྱེ་བ་ཕྱི་མར་མི་ལུས་ཐོབ་ནས་འཕགས་པ་སྤྱན་རས་གཟིགས་ཀྱི་
ཞལ་མངོན་པར་མཐོང་བར་འགྱུར་རོ༔ ལན་ཉི་ཤུ་རྩ་གཅིག་རྟག་ཏུ་དག་པར་བཟླས་
ན༔ ཡིད་གཞུངས་པར་འགྱུར་རོ༔ ཐོས་པ་འཛིན་པར་འགྱུར་རོ༔ དབྱངས་སྙན་པར་
འགྱུར་རོ༔ ཆོས་ཐམས་ཅད་ཀྱི་དོན་ལ་མཁས་པར་འགྱུར་རོ༔ ཞག་རེ་ལ་ལན་བདུན་
བདུན་བཟླས་ན་སྡིག་པ་ཐམས་ཅད་འདག་པར་འགྱུར་རོ༔ སྒྲིབ་པ་ཐམས་ཅད་བྱང་
བར་འགྱུར་རོ༔ ཚེ་རབས་གང་དང་གང་དུ་སྐྱེས་ཀྱང༔ འཕགས་པ་སྤྱན་རས་གཟིགས་
དང་མི་འབྲལ་བར་འགྱུར་རོ
མི་གང་དག་ནད་གདོན་གྱིས་གཟིར་བ་ལ༔ འཇིག་རྟེན་གྱི་རྐྱེན་ཟློག་རིམ་གྲོ་ཅི་
བྱས་པ་བས་ཀྱང་ཡི་གེ་དྲུག་པའི་བསོད་ནམས་ཀྱིས་བཟློག་པ་ཆེའོ༔ སྨན་དཔྱད་དང་
བཅོས་ཀ་ཅི་བྱས་པ་བས་ཀྱང༔ ཡི་གེ་དྲུག་པ་ནད་གདོན་ལ་གཉེན་པོར་ཆེའོ༔ ཡི་གེ་
དྲུག་པའི་ཡོན་ཏན་ནི༔ དུས་གསུམ་གྱི་སངས་རྒྱས་ཀྱིས་ཀྱང་བརྗོད་པར་མི་ནུས་ཚད་
ལས་འདས་སོ
དེ་ཅིའི་ཕྱིར་ཞེ་ན༔ བྱང་ཆུབ་སེམས་དཔའ་འཕགས་པ་སྤྱན་རས་གཟིགས་ཀྱིས་
འགྲོ་དྲུག་ལ་ཐུགས་རྗེས་རྒྱུན་མི་འཆད་པར་གཟིགས་པའི་ཐུགས་ཀྱི་ཡང་སྙིང་ཡིན་
པས༔ སེམས་ཅན་ཐམས་ཅད་འཁོར་བ་ལས་སྒྲོལ་བར་བྱེད་པ་ཡིན་ནོ༔ ཕྱི་རབས་རྗེ་
འབངས་རྣམས༔ ཡི་དམ་ཐུགས་རྗེ་ཆེན་པོར་ཟུངས་ཤིག༔ སྙིང་པོ་ཡི་གེ་དྲུག་པ་ཟློས་
153



ལོ་པཎ་གྱི་རྣམ་ཐར་ཕྱོགས་བསྒྲིགས།
ཤིག༔ ངན་སོང་དུ་འགྲོ་བའི་དོགས་པ་མེད་དོ
བོད་ཁ་བ་ཅན་གྱི་ལྷ་སྐལ་ཡིན་པས༔ དད་གུས་མོས་པའི་སྒོ་ནས་གསོལ་བ་ཐོབ་
ཅིག བྱིན་རླབས་དངོས་གྲུབ་འབྱུང་གི ཡིད་གཉིས་དང་ཐེ་ཚོམ་མ་བྱེད་ཅིག ཆོས་
འདི་ལས་ཟབ་པ་དང༔ མྱུར་བ་ནི་དུས་གསུམ་གྱི་སངས་རྒྱས་ཀྱིས་མ་གསུངས་ཏེ༔ པདྨ་
འབྱུང་གནས་བདག་གིས་མི་ཤེས་སོ༔ པདྨ་འབྱུང་གནས་བདག་ནི་ད་འགྲོ་བས༔ ད་
ལྟར་བཞུགས་དང་སླད་ནས་འབྱོན་པ་ཡི༔ བོད་ཀྱི་སློབ་མ་རྗེ་འབངས་ཀུན་གྱི་ཐུགས་
ལ་དེ་ལྟར་ཞོག ཅེས་གསུངས་སོ༔
བོད་ཀྱི་རྗེ་འབངས་ཐམས་ཅད་རབ་ཏུ་དགའ་ནས༔ ཕྱག་གྱང་འགྱེལ་བ་ལྟར་
འཚལ་ལོ༔ སློབ་དཔོན་པདྨ་འབྱུང་གནས་ཀྱི་སྐྱེས་རབས་དྲི་མ་མེད་པ་ལས༔ ཐུགས་རྗེ་
ཆེན་པོའི་ཡི་གེ་དྲུག་པའི་ཕན་ཡོན་བཤད་པའི་ལེའུ་སྟེ་སོ་དགུ་པའོ༔ ༔
བཞི་བཅུ། སློབ་དཔོན་གྱིས་ཕྱག་ལན་དུ་མགུར་གསུངས་པ།
དེ་ནས་སློབ་དཔོན་ལྷོ་ནུབ་སྲིན་པོའི་ཁ་གནོན་དུ་གཤེགས་པ་ལ༔ བོད་ཀྱི་རྗེ་
འབངས་སློབ་མ་རྣམས་ཀྱིས་མང་ཡུལ་གྱི་ལ་ཁར་སྐྱེལ་ཐུང་བྱས་ནས༔ ཕྱག་འཚལ་བའི་
དུས་སུ༔ སློབ་དཔོན་ཉི་མའི་ཟེར་ལ་ཆིབས་ནས་མགུར་གསུངས་པ༔ རྗེ་བླ་མ་ཡི་དམ་
མཁའ་འགྲོ་གསུམ སྤྱི་གཙུག་རྒྱན་དུ་བཞུགས་སུ་གསོལ༔ བཞུགས་ནས་བྱིན་གྱིས་བརླབ་
ཏུ་གསོལ༔
ཡང་གསོན་དང་བོད་ཀྱི་རྗེ་འབངས་རྣམས༔ བདག་ཨུ་རྒྱན་པདྨ་འབྱུང་གནས་
154



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
ཀྱིས འཛམ་གླིང་འཇིག་རྟེན་འདི་རུ་ཕྱིན༔ བསྡུ་བ་རྣམ་བཞིའི་ཕྲིན་ལས་ཀྱིས༔ གདུལ་
བྱ་སྨིན་གྲོལ་རྫོགས་པར་བྱས༔ ད་ནི་རྒྱ་གར་ཡུལ་དུ་འགྲོ༔ འགྲོ་བའི་འགྲོ་ལུགས་འདི་
ལྟར་ལགས ང་སྨྲ་བསམ་བརྗོད་འདས་ཀྱི་རྣལ་འབྱོར་པ༔ མཐའ་བྲལ་ལྟ་བའི་ཐང་ལ་
འགྲོ༔ ལྟ་བའི་ཐང་ལ་འགྲོ་ཙ་ན༔ སྣང་སྲིད་ཆོས་སྐུར་འཁྱེར་ནས་འགྲོ༔ ང་སྣང་སྟོང་
འོད་གསལ་རྣལ་འབྱོར་པ༔ བདེ་སྟོང་སྒོམ་པའི་ཐང་ལ་འགྲོ༔ སྒོམ་པའི་ཐང་ལ་འགྲོ་
ཙ་ན༔ མཉམ་གཞག་རྗེས་ཐོབ་མེད་པར་འགྲོ༔ ང་སྣང་བ་རང་གྲོལ་གྱི་རྣལ་འབྱོར་པ༔
ཤུགས་འབྱུང་སྤྱོད་པའི་ཐང་ལ་འགྲོ སྤྱོད་པའི་ཐང་ལ་འགྲོ་ཙ་ན༔ རོ་སྙོམས་བླང་དོར་
མེད་པར་འགྲོ༔ ང་མ་བཅོས་རང་བྱུང་རྣལ་འབྱོར་པ༔ ལྷུན་གྲུབ་འབྲས་བུའི་ཐང་ལ་
འགྲོ༔ འབྲས་བུའི་ཐང་ལ་འགྲོ་ཙ་ན༔ རེ་དོགས་གཉིས་དང་བྲལ་ནས་འགྲོ
ཡང་གསོན་དང་བོད་ཀྱི་རྗེ་འབངས་རྣམས༔ ང་སྨྲ་བསམ་བརྗོད་བྲལ་རྣལ་འབྱོར་
པ མཐའ་བྲལ་ལྟ་བའི་ལ་ལ་འགྲོ ལྟ་བའི་ལ་ལ་འགྲོ་ཙ་ན༔ ཉིན་མཚན་སྒོམ་དུ་མེད་
པར་འགྲོ༔ ང་སྣང་སྟོང་འོད་གསལ་གྱི་རྣལ་འབྱོར་པ༔ བདེ་སྟོང་སྒོམ་པའི་ལ་ལ་འགྲོ
སྒོམ་པའི་ལ་ལ་འགྲོ་ཙ་ན༔ བྱིང་རྒོད་གཉིས་དང་བྲལ་ནས་འགྲོ༔ ང་སྣང་བ་རང་གྲོལ་གྱི་
རྣལ་འབྱོར་པ༔ ཤུགས་འབྱུང་སྤྱོད་པའི་ལ་ལ་འགྲོ༔ སྤྱོད་པའི་ལ་ལ་ཕྱིན་ཙ་ན༔ ཐམས་
ཅད་མཁྱེན་པའི་ས་བོན་འདེབས༔ ང་མ་བཅོས་རང་བྱུང་རྣལ་འབྱོར་པ༔ ལྷུན་གྲུབ་
འབྲས་བུའི་ལ་ལ་འགྲོ༔ འབྲས་བུའི་ལ་ལ་འགྲོ་ཙ་ན༔ རྟོགས་པ་མངོན་གྱུར་སངས་རྒྱས་
ལགས
ཡང་གསོན་དང་བོད་ཀྱི་རྗེ་འབངས་རྣམས༔ ང་སྨྲ་བསམ་བརྗོད་བྲལ་རྣལ་འབྱོར་
པ༔ མཐའ་བྲལ་ལྟ་བའི་ཐུར་དུ་འགྲོ༔ ལྟ་བའི་ཐུར་དུ་འགྲོ་ཙ་ན༔ ཆོས་ཉིད་སྐྱེ་མེད་ཀྱི་
ངང་ལ་གནས༔ ང་སྣང་བ་འོད་གསལ་གྱི་རྣལ་འབྱོར་པ༔ བདེ་སྟོང་སྒོམ་པའི་ཐུར་དུ་
155



ལོ་པཎ་གྱི་རྣམ་ཐར་ཕྱོགས་བསྒྲིགས།
འགྲོ༔ སྒོམ་པའི་ཐུར་དུ་འགྲོ་ཙ་ན༔ སྒོམ་མེད་ཡེངས་མེད་ཀྱི་ངང་ལ་གནས༔ ང་སྣང་
བ་རང་གྲོལ་གྱི་རྣལ་འབྱོར་པ༔ ཤུགས་འབྱུང་སྤྱོད་པའི་ཐུར་དུ་འགྲོ སྤྱོད་པའི་ཐུར་
དུ་འགྲོ་ཙ་ན༔ བདེར་གཤེགས་བཀའ་ལུང་བཞིན་དུ་བྱེད༔ ང་མ་བཅོས་རང་བྱུང་རྣལ་
འབྱོར་པ༔ ལྷུན་གྲུབ་འབྲས་བུའི་ཐུར་དུ་འགྲོ༔ འབྲས་བུའི་ཐུར་དུ་འགྲོ་ཙ་ན༔ རང་རྒྱུད་
དག་པའི་སངས་རྒྱས་ལགས
ཡང་གསོན་དང་བོད་ཀྱི་རྗེ་འབངས་རྣམས༔ ང་སྨྲ་བསམ་བརྗོད་འདས་རྣལ་
འབྱོར་པ༔ མཐའ་བྲལ་ལྟ་བའི་གནས་སུ་འགྲོ༔ ལྟ་བའི་གནས་སུ་ཕྱིན་ཙ་ན༔ འཁོར་བ་
མྱང་འདས་ཀྱི་རང་བཞིན་ལགས༔ ང་སྣང་སྟོང་འོད་གསལ་གྱི་རྣལ་འབྱོར་པ༔ བདེ་
སྟོང་སྒོམ་པའི་གནས་སུ་འགྲོ༔ སྒོམ་པའི་གནས་སུ་ཕྱིན་ཙ་ན༔ རྣམ་རྟོག་ཡེ་ཤེས་ཀྱི་
རང་བཞིན་ལགས ང་སྣང་བ་རང་གྲོལ་གྱི་རྣལ་འབྱོར་པ༔ ཤུགས་འབྱུང་སྤྱོད་པའི་
གནས་སུ་འགྲོ༔ སྤྱོད་པའི་གནས་སུ་ཕྱིན་ཙ་ན༔ སྣང་སྲིད་དཀྱིལ་འཁོར་གྱི་རང་
བཞིན་
ལགས༔ ང་མ་བཅོས་རང་བྱུང་རྣལ་འབྱོར་པ༔ ལྷུན་གྲུབ་འབྲས་བུའི་གནས་སུ་འགྲོ༔
འབྲས་བུའི་གནས་སུ་ཕྱིན་ཙ་ན༔ ཐམས་ཅད་སངས་རྒྱས་ཀྱི་རང་བཞིན་ལགས ང་
འགྲོ་སྲིན་པོའི་ཡུལ་དུ་འགྲོ༔ སྲིན་པོའི་ཡུལ་དུ་ཕྱིན་ཙ་ན༔ མཐུ་དང་རྫུ་འཕྲུལ་སྟོན་པ་
ལགས ང་འགྲོ་སྲིན་པོ་འདུལ་དུ་འགྲོ༔ ཐམས་ཅད་བདེ་ལ་བཀོད་དུ་འགྲོ༔ སྲིན་པོ་
ཆོས་ལ་འཛུད་དུ་འགྲོ༔ བོད་ཀྱི་མངའ་བདག་འཁོར་སློབ་རྣམས༔ ཡུན་དུ་སྐུ་ཁམས་ཅི་
བདེར་བཞུགས༔ ང་སྐྱེ་མེད་འཆི་མེད་ཀྱི་སྐུ་ཐོབ་པས༔ མི་བདེ་བ་ཡི་སྡུག་བསྔལ་མེད༔
སྙིང་རྗེ་ལ་རྒྱུན་ཆད་མེད་པ་ཡིས༔ ཁྱེད་དད་གུས་མོས་པས་གསོལ་བ་ཐོབ༔ ང་དང་
ཡང་ཡང་དུ་མཇལ་སྟེ་མཆི༔ དེ་འདྲའི་དགོངས་པ་རྟོགས་ཙམ་ན༔ འཁོར་བ་སྤང་དུ་
མེད་པ་ཡིན༔ མྱང་འདས་བསྒྲུབ་ཏུ་མེད་པ་ཡིན༔ འཁོར་འདས་དབྱེར་མེད་ཆོས་ཀྱི་
156



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
སྐུ སངས་རྒྱས་དགོངས་པ་དེ་ལ་ཟེརཿ དོན་རྟོགས་པར་གྱིས་ཤིག་སྐལ་ལྡན་ཀུན༔ སློབ་
དཔོན་གྱིས་དེ་སྐད་གསུངས་པས༔ རྗེ་འབངས་ཐམས་ཅད་མ་དགའ་ནས་མཆི་མ་ཕྱུང་
ངོ༔ སློབ་དཔོན་པདྨ་འབྱུང་གནས་ཀྱི་སྐྱེས་རབས་དྲི་མ་མེད་པ་ལས༔ སློབ་དཔོན་གྱིས་
ཕྱག་ལན་དུ་མགུར་གསུངས་པའི་ལེའུ་སྟེ་བཞི་བཅུ་པའོ༔ ༔
ཞེ་གཅིག། སློབ་དཔོན་པདྨ་ལྷོ་ནུབ་སྲིན་པོ་འདུལ་དུ་གཤེགས་ཏེ།
ཕྱག་དང་སྐྱེལ་ལེན་དུ་མགུར་གསུངས་པ།
དེ་ནས་རྗེ་འབངས་རྣམས་ཕྱག་དང་བསྐོར་བ་བྱས་ནས ངེད་ཀྱང་ཕྱག་ཕྱིར་འགྲོ་
བར་ཞུ་ཞེས་ཞུས་པས༔ སློབ་དཔོན་གྱིས་རྗེས་སུ་བཟུང་བའི་མགུར་འདི་གསུངས་སོ༔
སངས་རྒྱས་ཆོས་དང་དགེ་འདུན་གསུམ༔ སྐྱབས་གནས་གསུམ་ལ་སྐྱབས་སུ་མཆི༔ བླ་མ་
ཡི་དམ་མཁའ་འགྲོ་གསུམ༔ རྩ་བ་གསུམ་ལ་གསོལ་བ་འདེབས༔ ཆོས་སྐུ་ལོངས་སྐུ་སྤྲུལ་
སྐུ་གསུམ༔ ཡང་དག་གསུམ་གྱིས་བྱིན་གྱིས་རློབས༔ ཉོན་ཅིག་བོད་ཀྱི་རྗེ་འབངས་རྣམས༔
ཆོས་དཔེ་དོན་མཚོན་པའི་གླུ་ཞིག་ལེན
བྱ་རྒོད་པོ་གནམ་འཕང་གཅོད་པ་དེ༔ འདོད་པའི་དབང་གིས་གཟན་ལ་འབབས༔
སྙི་ལ་ཟིན་པ་མ་ཚོར་རམ སེང་དཀར་མོ་གངས་ལ་འགྱིང་བ་དེ༔ འདོད་པའི་དབང་
གིས་གངས་ཟུར་འགྲིམ བུ་ཡུག་འཚུབས་པ་མ་ཚོར་རམ༔ ལྷོ་ཙནྡན་ནགས་ཀྱི་རི་བཀྲ་
དེ༔ འདོད་པའི་དབང་གིས་འཕྲང་ལ་འགྲིམ ས་མདའ་ཕོགས་པ་མ་ཚོར་རམ༔ ཉ་མོ་
ཆབ་ལ་འཕྱོ་བ་དེ༔ འདོད་པའི་དབང་གིས་གཟན་ལ་སྡོང༔ རྒྱ་ལ་ཟིན་པ་མ་ཚོར་རམ
རང་སེམས་ཡེ་ནས་སངས་རྒྱས་ལ༔ འདོད་པའི་དབང་གིས་གཞན་ལ་བཙལ༔ འཁོར་
157



ལོ་པཎ་གྱི་རྣམ་ཐར་ཕྱོགས་བསྒྲིགས།
བར་འཁྱམས་པ་མ་ཚོར་རམ༔ མི་ལུས་རིན་ཆེན་ཐོབ་དུས་འདིར༔ འཇིག་རྟེན་ལས་ལ་
ཡེངས་ཡེངས་ནས༔ མི་ཚེ་ཟད་པ་མ་ཚོར་རམ
ཡང་གསོན་དང་བོད་ཀྱི་རྗེ་འབངས་རྣམས༔ མི་མང་པོའི་འདུ་འཛི་བྱུང་ཙ་ན༔
རང་ལུས་དགོན་པའི་གདམས་ངག་བདོག སེམས་གཡེང་བ་སྤོང་ན་ང་ཕྱིར་འདེངས༔
ཤེས་པ་ཕྱི་རུ་ཤོར་ཙ་ན༔ སྣང་བ་ལམ་ཁྱེར་གྱི་གདམས་ངག་བདོག ཕྱི་སྣང་ཞེན་སྤོང་
ན་ང་ཕྱིར་འདེངས༔ ནང་དྲན་པ་སྣ་ཚོགས་སྐྱེས་ཙ་ན༔ སྤྲུལ་སྐུ་ཐུག་ཕྲད་ཀྱི་གདམས་
ངག་བདོག སེམས་རྣམ་རྟོག་སྤོང་ན་ང་ཕྱིར་འདེངས༔ སྒོམ་བྱིང་རྒོད་རྨུགས་པ་བྱུང་
ཙ་ན༔ གསེར་འགྱུར་རྩི་ཡི་གདམས་ངག་བདོག སྒོམ་ནུས་པ་ཡོད་ན་ང་ཕྱིར་འདེངས༔
མཉམ་གཞག་རྗེས་ཐོབ་བྱུང་ཙ་ན༔ མུན་སྣང་མར་མེའི་གདམས་ངག་བདོག ཉམས་
ཏིང་འཛིན་སྐྱེད་ན་ང་ཕྱིར་འདེངས༔ ལུས་ལ་ཞེན་པ་བྱུང་ཙ་ན༔ མགྲོན་ཁང་ཞེན་
མེད་ཀྱི་གདམས་ངག་བདོག
ཕ་ཡུལ་སྤོང་ན་ང་ཕྱིར་འདེངས༔ གཞན་ལུས་ཕྱག་རྒྱ་བསྟེན་ཙ་ན༔ ཕོ་ཉ་ལམ་
ཁྱེར་གྱི་གདམས་ངག་བདོག ལམ་ཉེ་བར་འདོད་ན་ང་ཕྱིར་འདེངས༔ རང་ལུས་ཐབས་
ལམ་སྒོམ་ཙ་ན༔ བཙན་ཐབས་བདེ་དྲོད་ཀྱི་གདམས་ངག་བདོག དོན་བདེ་སྟོང་སྒོམ་
ན་ང་ཕྱིར་འདེངས༔ གཏི་མུག་གཉིད་ཀྱིས་ནོན་ཙ་ན༔ རྨི་ལམ་འོད་གསལ་གྱི་གདམས་
ངག་བདོག ཉོན་མོངས་ལམ་དུ་ཁྱེར་ན་ང་ཕྱིར་འདེངས༔ སྨིན་ལམ་གྱི་དབང་བཞི་
ནོད་ཙ་ན༔ བུམ་པ་གང་བྱོའི་གདམས་ངག་བདོག རྒྱུད་སྨིན་པར་འདོད་ན་ང་ཕྱིར་
འདེངས༔
དབྱིབས་ཀྱི་རྣལ་འབྱོར་སྒོམ་ཙ་ན༔ རང་ལུས་དཀྱིལ་འཁོར་གྱི་གདམས་ངག་
བདོག ལམ་བསྐྱེད་རིམ་སྒོམ་ན་ང་ཕྱིར་འདེངས༔ མི་སྐྱེ་བོའི་ཡ་ག་བྱུང་ཙ་ན༔ བྲག་
158



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
ཆ་སྒྲ་ཡི་གདམས་ངག་བདོག མི་ཁས་འཇིགས་ན་ང་ཕྱིར་འདེངས༔ སྡང་བའི་དགྲ་
དང་འཕྲད་ཙ་ན༔ ལེ་ལན་བཟོད་པའི་གདམས་ངག་བདོག ཞེ་སྡང་དགྲ་ལ་འཇིགས་
ན་ང་ཕྱིར་འདེངས༔ ཉེ་དུ་གཉེན་གྱིས་གཙེས་ཙ་ན༔ འཁོར་བ་རྩད་གཅོད་ཀྱི་གདམས་
ངག་བདོག ཉེ་དུ་གཉེན་ལ་མ་ཆགས་ན་ང་ཕྱིར་འདེངས༔
བུ་སློབ་ཡོན་བདག་གིས་གཅེས་ཙ་ན༔ ཞེན་ཆགས་རང་གྲོལ་གྱི་གདམས་ངག་
བདོག བུ་སློབ་ཡོན་བདག་ལ་མ་ཆགས་ན་ང་ཕྱིར་འདེངས༔ ཕྱི་འདོད་ཡོན་ལྔ་ལ་
ཞེན་ཙ་ན༔ སྐྱར་མོ་ཉ་ཁྱེར་གྱི་གདམས་ངག་བདོག༔ འཇིག་རྟེན་བྱ་བ་ལ་མ་ཆགས་
ན་ང་ཕྱིར་འདེངས༔ ལུས་འབྱུང་བཞིའི་ནད་ཀྱིས་ཉེན་ཙ་ན༔ སྒྱུ་ལུས་རོ་སྙོམས་ཀྱི་
གདམས་ངག་བདོག ལུས་ན་ཚས་འཇིགས་ན་ང་ཕྱིར་འདེངས༔ འཆི་ཁར་གནད་
གཅོད་བྱུང་ཙ་ན༔ རིག་པ་རྟེན་མེད་ཀྱི་གདམས་ངག་བདོག༔ བར་དོས་འཇིགས་ན་ང་
ཕྱིར་འདེངས༔ འཁོར་བའི་སྐྱེ་རྒྱུན་མ་ཆོད་ན༔ འགྲོ་དྲུག་སྒོ་འགེགས་ཀྱི་གདམས་ངག་
བདོག༔ རིགས་དྲུག་གཡང་ས་གཅོད་ན་ང་ཕྱིར་འདེངས༔
དགོངས་སམ་རྗེ་འབངས་བུ་སློབ་རྣམས༔ དད་པ་གཏིང་ནས་མ་སྐྱེས་ན༔ ངེས་
ཤེས་ཡེ་ཤེས་མི་འཆར་རོ༔ ངེས་ཤེས་ཡེ་ཤེས་མ་སྐྱེས་ན༔ བླ་མའི་གདམས་ངག་མི་
འཕྲོད་དོ༔ བླ་མའི་གདམས་ངག་མ་འཕྲོད་ན༔ རང་སེམས་སངས་རྒྱུས་མི་མཐོང་
ངོ༔ དད་དང་མོས་པ་གུས་པ་ཡིས༔ བླ་མའི་གདམས་ངག་ཉམས་སུ་ལོངས༔ ང་སྐྱེ་ཤི་
གཉིས་དང་བྲལ་བ་ལགས འགྲོ་དང་མི་འགྲོ་ང་ལ་མེད༔ ཡེ་ཤེས་ཐུགས་རྗེ་རྒྱུན་ཆད་
མེད༔ རང་སེམས་ནོར་བུ་རིན་ཆེན་ལ༔ བདེ་སྡུག་གི་རྟོག་པ་ང་ལ་མེད༔ སྤྱི་གཙུག་
རྒྱུན་དུ་སྒོམ་ནུས་ན༔ ཉེ་བ་དང་རིང་བ་ང་ལ་མེད༔ རང་ལུས་རྒྱལ་བའི་དཀྱིལ་འཁོར་
ལ༔ གདོས་པ་དང་བཅས་པ་ང་ལ་མེད༔ དེ་ལྟར་སེམས་ལ་མོས་གུས་གྱིས༔ ང་རྫུ་འཕྲུལ་
159



ལོ་པཎ་གྱི་རྣམ་ཐར་ཕྱོགས་བསྒྲིགས།
སྟོབས་ཀྱིས་འགྲོ་བ་ལ༔ ཁྱེད་གདོས་པ་ཅན་གྱིས་རྗེས་མི་སླེབ རྟག་ཏུ་གསོལ་འདེབས་
རེམས་ལ་གྱིས༔ རྒྱུན་ཆད་མེད་པར་མཇལ་བར་མཆིས
ཞེས་གསུངས་ཏེ་ཉི་ཟེར་ལ་ཆིབས་ནས་ཡུད་ཀྱིས་ནམ་མཁའ་ལ་འཕུར་ནས༔ ལྷོ་
ནུབ་མཚམས་ནས་ཞལ་ཚུར་འགྱུ་ནས༔ བྱམས་པ་ཚད་མེད་ཀྱི་འོད་ཟེར་གྱིས་གདུལ་བྱ་
དེ་དག་ཕྱིར་མི་ལྡོག་པའི་ས་ལ་འགོད་པར་མཛད་ནས༔ ཕྱི་ནང་གི་མཁའ་འགྲོ་མ་སྤྲིན་
ལྟ་བུས་མཆོད་པའི་རོལ་མོའི་སྒྲ་དང་བཅས་ནས་ལྷོ་ནུབ་རྔ་ཡབ་གླིང་དུ་གཤེགས་སོ༔
དེ་ནས་བོད་ཀྱི་རྗེ་འབངས་རྣམས་ཚུར་ལོག་པ་ལ༔ སློབ་དཔོན་ཨུ་རྒྱན་ཡུལ་དུ་
གཤེགས་པའི་མྱ་ངན་གྱིས་ནོན་ཏེ༔ དཔེར་ན་རྔ་མོང་གིས་དྲེའུ་སྟོར་བའམ༔ མས་བུ་
གཅིག་པུ་སྟོར་བ་ལྟར་མྱ་ངན་གྱིས་ནོན་པར་གྱུར་ཏོ༔ དེ་ནས་རྗེ་ལྷ་སྲས་མུ་ཏིག་བཙན་
པོས་བློན་འབངས་རྣམས་བསྡུས་ཏེ༔ བཀའ་སྩལ་པ༔ འོ་སྐོལ་གྱི་རྒྱལ་པོ་ནི་དགུང་དུ་
གཤེགས༔ སློབ་དཔོན་ནི་སྲིན་པོའི་ཡུལ་དུ་གཤེགས༔ ད་གཞན་ཐབས་མེད་པས་རྗེའི་
རྣམ་ཐར་རྒྱལ་སྲིད་གཞུང་ལྟར་བསྐྱང༔ སློབ་དཔོན་གྱི་བཀའ་བཞིན་དུ་རྒྱལ་སྲིད་ཆོས་
ཀྱིས་བསྐྱང༔ རྗེ་འབངས་ཐམས་ཅད་ཆོས་གང་ལ་གང་མོས་ཐམས་ཅད་ཉམས་སུ་ལོངས་
གསུངས་པས༔ འཁོར་འབངས་རྣམས་ཀྱང༔ རྗེའི་བཀའ་བཞིན་བསྒྲུབས་པ་དང༔ ཐམས་
ཅད་ཕྱིར་མི་ལྡོག་པའི་ས་ནོན་ཏེ༔ རིག་པ་འཛིན་པའི་འབྲས་བུ་ཐོབ་པར་གྱུར་ཏོ༔ སློབ་
དཔོན་པདྨ་འབྱུང་གནས་ཀྱི་སྐྱེས་རབས་དྲི་མ་མེད་པ་ལས༔ སློབ་དཔོན་པདྨ་ལྷོ་ནུབ་
སྲིན་པོ་འདུལ་དུ་གཤེགས་ཏེ༔ ཕྱག་དང་སྐྱེལ་ལེན་དུ་མགུར་གསུངས་པའི་ལེའུ་སྟེ་ཞེ་
གཅིག་པའོ༔ ༔
སློབ་དཔོན་ཆེན་པོ་པདྨ་འབྱུང་གནས་ཀྱི༔ སྐྱེས་རབས་ཆོས་འབྱུང་ནོར་བུའི་
ཕྲེང་བ་འདི༔ མི་བརྗེད་གཟུངས་ཐོབ་ཇོ་མོ་མཚོ་རྒྱལ་གྱིས༔ ཕྱི་རབས་གདུལ་བྱ་དད་
160



སློབ་དཔོན་པདྨའི་སྐྱེས་རབས་ནོར་བུའི་ཕྲེང་བ།
པ་སྐྱེད་པ་དང༔ མ་རིག་མུན་སེལ་ཆོས་ཀྱི་སྤྱན་ལྡན་ཕྱིར༔ ཡི་གེར་བཀོད་ནས་རིན་
ཆེན་གཏེར་དུ་སྦས༔ སྐལ་ལྡན་ལས་འཕྲོ་ཅན་དང་འཕྲད་པར་ཤོག༔ སློབ་དཔོན་པདྨ་
འབྱུང་གནས་ཀྱི༔ སྐྱེས་རབས་ཆེན་མོ་ཆོས་འབྱུང་ནོར་བུའི་ཕྲེང་བ་ཞེས་བྱ་བ༔ ཁྱད་
པར་གྱི་གདམས་པ་ཐུན་མོང་མ་ཡིན་པའོ༔ ༔གཏེར་རྒྱ༔ སྦས་རྒྱ༔ ཟབ་རྒྱ༔ ས་མ་ཡ༔ རྒྱ་
རྒྱུ་རྒྱུ
སློབ་དཔོན་རིན་པོ་ཆེ་པདྨ་འབྱུང་གནས་ཀྱི་སྐྱེས་རབས་ནོར་བུའི་ཕྲེང་བ་ཞེས་བྱ་བ། མངའ་བདག་ཉང་རལ་པ་ཅན་
གྱིས་གཏེར་ནས་གདན་དྲངས་པའོ།།
161



སློབ་དཔོན་པདྨའི་རྣམ་ཐར་རྒྱ་གར་ལུགས།
༄༅། །སློབ་དཔོན་ཆེན་པོ་པདྨ་འབྱུང་གནས་ཀྱི་རྣམ་པར་ཐར་
པ་གསལ་བར་བྱེད་པའི་ཡི་གེ་ཡིད་ཆེས་
གསུམ་ལྡན་ཞེས་བྱ་བ་བཞུགསོ། །
འདི་ལ་སློབ་དཔོན་པདྨའི་རྣམ་ཐར་རྒྱ་གར་ལུགས་ཅེས(ཞེས)བྱའོ། །
རྗེ་བཙུན་ཏཱ་ར་ནཱ་ཐས་མཛད།
ཨོཾ་སྭསྟི། སློབ་དཔོན་ཆེན་པོ་པདྨ་འབྱུང་གནས་ཀྱི་རྣམ་པར་ཐར་པ་གསལ་བར་
བྱེད་པའི་ཡི་གེ་ཡིད་ཆེས་གསུམ་ལྡན་ཞེས་བྱ་བ། བླ་མ་ལ་ཕྱག་འཚལ་ལོ། །
གང་ཞིག་རྒྱལ་གསུང་ཆད་པ་མི་མངའ་སྒྲ་དབྱངས་རྒྱ་མཚོ་དེ་ཡང་རེས་འགའ་
སློབ་དཔོན་ཚུལ་བཟུང་ནས། །དམ་ཆོས་འོད་ཀྱིས་ཕྱོགས་ཀུན་འགེངས་ཤིང་ལ་ལར་
བགྲང་ཡས་དཀྱིལ་འཁོར་འཁོར་ལོའི་རྣམ་པར་སྟོན་མཛད་ཀྱང་
། །ནམ་ཡང་འོད་གསལ་
རྡོ་རྗེའི་ཐུགས་ལས་གཡོ་མེད་པདྨ་འབྱུང་གནས་དེ་ལ་གུས་པས་བཏུད་ནས་ནི། །གང་
དེའི་གཏམ་ནི་ཚད་མར་གྱུར་པ་ཇི་ཙམ་རྙེད་པ་དེ་ཙམ་མུ་ཅོར་སྤངས་ཏེ་བྲི་བར་བྱ། །
སྐུ་བལྟམས་ཤིང་རིག་པའི་གནས་ལ་སྦྱངས་པའི་སྐོར།
དེ་ཡང་སྟོན་པ་ཡང་དག་པར་རྫོགས་པའི་སངས་རྒྱས་ཀྱི་བསྟན་པ་འབྲས་བུའི་
163



ལོ་པཎ་གྱི་རྣམ་ཐར་་ཕྱོགས་བསྒྲིགས།
ཚུལ་ལྷག་པར་དར་བའི་སྐབས་ཤིག། ཡུལ་གྱི་མཆོག་མ་ག་དྷར་རྒྱལ་པོ་དེ་བ་པཱ་ལས་
རྒྱལ་སྲིད་སྐྱོང་བར་བྱེད་ལ། དཔལ་ཨོ་ཌི་ཡ་ནའི་ཡུལ་ན་རྒྱལ་པོ་ཧ་ཡ་ལི་ལ་ཞེས་བྱ་བ་
རྒྱལ་སྲིད་ཆོས་བཞིན་དུ་བྱེད་དོ། །
དེའི་ཚེ་རྒྱལ་རིགས་རིག་པར་སྨྲ་བ་པོ། དཀོན་མཆོག་གསུམ་བླ་མར་བྱེད་པ་སྲ་དོ་
ཞེས་བྱ་བ་དེ་ནི་ཨོ་ཌི་ཡ་ནའི་སྐད་ཀྱི་མིང་སྟེ། རྒྱ་གར་གྱི་སྐད་དུ་ན་སྲིག་དྷ་ར་མེ་ཏོག་
ཕྲེང་བ་འཛིན་པ་ཞེས་བྱ་བ་ཡོད་དོ། །དེ་ལ་སྲས་མཚན་དང་ལྡན་པ་ཁ་དོག་དཀར་ལ་
དམར་བ། སྲིན་ལག་ལ་པདྨའི་རི་མོ་ཡོད་པ། པདྨ་རྒྱས་པ་ལྟ་བུའི་མིག་དང་མཆུ་སྒྲོས་
ཅན༑ པདྨ་ཨུཏྤལ་ལྕགས་ཀྱུ་ཞགས་པ་ལ་སོགས་པ་ཤ་མཚན་དགེ་བའི་ལྟས་དུ་མ་ཡོད་
པ་ཞིག་བཙས་ཏེ་བཙས་སྟོན་ལ་སོགས་པ་ཆེར་བྱས། བྲམ་ཟེ་རྣམས་ཀྱིས་ལྟས་བརྟགས་
པས འགའ་ཞིག་གིས་རྒྱལ་སྲིད་བྱེད་པར་ལུང་བསྟན། འགའ་ཞིག་གིས་ཁམས་ཀྱི་རྒྱལ་
ཕྲན་བྱེད་པར་ལུང་བསྟན། ཁ་ཅིག་གིས་ནི་དུར་ཁྲོད་ན་གནས་ཤིང་རིགས་ཉམས་པར་
བྱེད་པར་ལུང་བསྟན། དེ་ལྟར་བཟང་ངན་མ་ངེས་པ་སྣ་ཚོགས་པར་ལུང་བསྟན་པ་ལས།
གཅིག་ཏུ་མ་ངེས་པ་ལ། འོན་ཀྱང་ཐམས་ཅད་མཐུན་པར་གཞན་གྱིས་ཐུབ་པར་དཀའ་
བར་ལུང་བསྟན་ནོ (ཏོ) ། །
དེར་ལེགས་པར་སྦྱངས་པའི་རྣལ་འབྱོར་པ་ཞིག་བྱུང་བ་ལ་དྲིས་པས། འདི་ནི་
གསང་སྔགས་ཀྱི་སྒྲུབ་པ་པོ་མཆོག་ཏུ་འགྱུར་ཞིང་
། པདྨའི་རིགས་ཀྱི་མཚན་ཉིད་ཐམས་
ཅད་ཚང་བས་ན། འོད་དཔག་མེད་པས་བྱིན་གྱིས་རློབ་པར་འགྱུར་རོ། །དེའི་ཕྱིར་
འདིའི་མིང་ནི་པདྨ་ཨ་བ་བྷ་སི་མཚམས་སྦྱར་བས་པདྨ་བ་བྷ་སི་ཞེས་ཐོགས་ཤིག་ཟེར་
བ་ལྟར་བྱས་སོ། །དེ་ནས་ཁྱེའུ་དེ་ཆེར་སྐྱེས་ཙམ་ན། ཡི་གེ་དང་
། བརྡའ་སྤྲོད་པ་དང་། རྟོག་
གེ་དང་
། སྨན་དཔྱད་དང་། བཟོ་གནས་རྣམས་དང་
། བརྟག་པ་བརྒྱད་ལ་སོགས་པ་རིག་
164



སློབ་དཔོན་པདྨའི་རྣམ་ཐར་རྒྱ་གར་ལུགས།
པའི་གནས་ཕྲ་མོ་ཐམས་ཅད་ལ་ཚེགས་མེད་པར་བློ་གྲོས་བྱང་བར་གྱུར་ཅིང་
། ཏཾ་རག་ཥ་
ཞེས་བྱ་བའི་གྲོང་ཁྱེར་གྱི་གཙུག་ལག་ཁང་དུ། འདུལ་བ་འཛིན་པ་ཞིག་ལས་སྐྱབས་སུ་
འགྲོ་བ་དང་། བསླབ་པའི་གཞི་ལྔ་བླངས། ཆོས་མངོན་པ་དང་མདོ་སྡེའི་གཞུང་ལུགས་
མང་དུ་ཐོས་པ་བྱས། སློབ་དཔོན་སྔགས་མཁན་ཤཱནྟི་རཱུ་པ་ཞེས་པ་ལ། བྱ་སྤྱོད་རྣལ་
འབྱོར་རྒྱུད་གསུམ་གྱི་དཀྱིལ་འཁོར་མང་པོར་དབང་བསྐུར་བ་ཞུས་ཏེ། མེ་ཏོག་ཐམས་
ཅད་པདྨའི་རིགས་ཀྱི་ལྷ་ཁོ་ན་ལ་ཕོག་གོ །
དེ་བཞིན་དུ་ཚོང་དཔོན་གྱི་བུ་སུ་ཁ་དེ་བ་ཞེས་བྱ་བ་གྲུབ་ཐོབ་འཕགས་པ་སྤྱན་
རས་གཟིགས་དང་གཉིས་སུ་མེད་པ་ཞིག་དང་
། སྨད་འཚོང་མ་སུ་ཁ་དྷ་རི་ཞེས་བྱ་བ་
ཨོ་རྒྱན་གྱི་གནས་དེ་ཉིད་དུ་བྱུང་བའི་གྲུབ་བརྙེས་ཆེན་མོ་རྡོ་རྗེ་འཆང་དངོས་ལ་ཆོས་
གསན་པ་དེ་དག་ཀྱང་བསྟེན་ནས་གསང་སྔགས་ནང་གི་གདམས་པ་ཡང་ཐོབ་པར་
བྱས་སོ། །
དེ་ནས་སྐྱེད་མོས་ཚལ་ཞིག་ཏུ་བསྙེན་པ་དང་
། ཉེར་སྒྲུབ་དང་། སྒྲུབ་པ་དང་།
སྒྲུབ་པ་ཆེན་པོ་རྣམས་བྱས་པས། དང་པོར་ཐུག་ཆོམ་གྱི་སྒྲ་ཆེན་པོ་དང་འཇིགས་པའི་
གཟུགས་སྣ་ཚོགས་པ་དང་། ཚལ་ལ་མེ་ཤོར་བ་དང་། ཁྱིམ་ཞིག་པ་སོགས་མི་འཚམ་
པའི་ལྟས་དུ་མ་བྱུང་ཡང་
། དེ་དག་གི་དབང་དུ་མ་བཏང་བར་བསྒོམས་པས། རིག་
སྔགས་གྲུབ་སྟེ་དེ་བཞིན་གཤེགས་པ་འོད་དཔག་ཏུ་མེད་པ་གཙོ་བོར་གྱུར་པའི་སངས་
རྒྱས་བྱང་སེམས་མང་པོ་མནལ་ལམ་དུ་ཞལ་གཟིགས་པ་དང་
། ཁྲོ་བོའི་རྒྱལ་པོ་རྟ་
མགྲིན་དངོས་སུ་ཡང་ཞལ་གཟིགས། མཁའ་འགྲོ་མ་དང་འབྱུང་པོ་ཕྲ་མོ་རྣམས་བྲན་དུ་
འཁོལ་ལོ། །
165



ལོ་པཎ་གྱི་རྣམ་ཐར་ཕྱོགས་བསྒྲིགས།
ཁྱིམ་ནས་ཕྱུང་སྟེ་གནས་ངེས་མེད་དུ་བྱོན་ཅིང་གྲུབ་པ་བརྙེས་པའི་སྐོར།
དེ་ནས་མི་རིང་པར་ཁྱིམ་གྱི་བྱ་བ་རང་ཉིད་ཀྱིས་མཛད་པར་བབ་པའི་ཚེ། ཡབ་
(གྱི)ཀྱི་རིགས་ཀྱི་བྱ་བ་ལས། བྲམ་ཟེ་མདུན་ན་འདོན་རྣམས་དང་སྤྱོད་པ་མཚུངས་
པར་རྒྱལ་པོའི་ཕོ་བྲང་དུ་ཡང་ཡང་འགྲོ་ཞིང་སྲིད་ཀྱི་བྱ་བ་དང་
། སྐར་རྩིས་སོགས་ཀྱི་
ལུང་སྟོན་པར་བྱེད་པ་ལས། དུས་དེའི་ཚེ་རྒྱལ་པོ་ཧ་ཡ་ལི་ལའི་བུ་ཨཀྵ་ལཱི་ལ་ཞེས་བྱ་
བ་རྒྱལ་སྲིད་ལ་འཁོད་ནས་མི་རིང་བ་ཞིག་ཡིན་པས། དེའི་རྒྱལ་སྲིད་དམ་པའི་ཆོས་ལ་
འགོད་པར་བཞེད་དེ། རྒྱལ་པོ་ཉིད་ཀྱང་དགེ་བ་རྒྱ་ཆེན་པོ་ལ་བསྐུལ། རང་གིས་ཀྱང་
སྐྱེད་མོས་ཚལ་གྱི་དབུས་སུ། ལྷ་ཁང་དང་དགེ་འདུན་གྱི་གནས་བྱས། མཐའ་མཆོད་རྟེན
གྱིས་བསྐོར། ལྕགས་རི་རིམ་པ་མང་པོ་བྱས་སོ། །
དེའི་ཚེ་སློབ་དཔོན་གྱི་གཡོག་ཏུ་གྱུར་པ་གཅིག་ནི་རྒྱལ་པོའི་ཡིག་མཁན་བྱེད་ལ།
གཉིས་ནི་བློན་པོར་གཏོགས་པ་ཡོད་པས། དེ་རྣམས་ངན་སེམས་སྐྱེས་ཏེ། ཡུལ་འཁོར་
འདི་རྣམས་རང་ཅག་གསུམ་གྱིས་བདག་གིར་བྱ་བའི་ཐབས་བྱའོ། །ཞེས་ལྐོག་ཏུ་བགྲོས་
ནས་དུས་ལན་གཅིག་ཡིག་མཁན་དེས་རྒྱལ་པོ་ལ། པདྨ་ཨ་བ་བྷ་སི་འདི་ནི་ངེས་པར་
རྒྱལ་སྲིད་བྱེད་པར་འདོད་དེ། འདི་ཉིད་དང་འདིའི་སྐྱེད་མོས་ཚལ་ན་གནས་པའི་རབ་
ཏུ་བྱུང་བ་སྟོང་ཙམ་ཡོད་པ་ཡང་དགྲ་ཐབས་ལ་མཁས་ཤིང་གཡུལ་དུ་དཔའ་བ་ཁོ་ ན་
ཡིན་ལ། སྐྱེད་མོས་ཚལ་དེ་ཡང་གཙུག་ལག་ཁང་དུ་བསྒྱུར་བ་ཡིན་ནོ་ཞེས་བརྫུ་བར་
བྱས(མད） མོད་ཀྱི། དོན་དུ་ན་ལྕགས（ར）རི་བརྟན་པོས་བསྐོར་བ་སོགས་རྒྱལ་པོ་
(དཔའ）དང་འཐབ་པའི་དོན་དུ་བྱས་པ་ཡིན་ནོ་ཞེས་བྱས། རྒྱལ་པོས་བློན་པོ་རྣམས་
166



སློབ་དཔོན་པདྨའི་རྣམ་ཐར་རྒྱ་གར་ལུགས།
ལ་དྲིས་པས་ཀྱང་བློན་པོ་གཉིས་པོ་དེས་བསྒྲགས་པའི་རྐྱེན་དང་ཕྲག་དོག་གི་དབང་
གིས་ཐམས་ཅད་ཀྱང་དེ་དང་མཐུན་པར་སྨྲ་བ་ན། རྒྱལ་པོས་བློན་པོ་དེ་རྣམས་དམག་
ཚོགས་དང་བཅས་པ་བཏང་ངོ༌
། །
དེ་སྐབས་ཨོ་རྒྱན་ན་རྒྱལ་པོ་རྣམས་བྲམ་ཟེ་དང་
། དགེ་སྦྱོང་དང་
། པཎྜི་ཏ་གསོད་
པའི་ཁྲིམས་ནི་མེད་པས། མདུན་ན་འདོན་ཁྱོད་དང་ཁྱོད་ཀྱི་མཆོད་གནས་དགེ་འདུན་
རྣམས་ཡོ་བྱད་བོར་ལ་རང་ཉིད་ཡུལ་གཞན་དུ་སོངས་ཤིག་ཅེས་རྒྱལ་པོའི་བཀའ་
བརྗོད་པས། དགེ་འདུན་རྣམས་སོང་ངོ༌
། །སློབ་དཔོན་ཡང་དེ་ལྟར་འགྲོ་བ་ལ། བློན་པོ་
རྣམས་ཀྱིས་འདི་མ་བསད་ན་ཕྱིས་རང་ཅག་ལ་གནོད་དེ་འོང་ཟེར་ནས་གཤེད་མ་མང་
པོ་བཏང་། དེ་དག་གིས་སློབ་དཔོན་ཞགས་པ་དང་ལྕགས་སྒྲོག་གིས་བཅིངས་པའི་ཚེ་རིག་
སྔགས་ཀྱི་མཐུས་ཞགས་པ་རྣམས་བཅད། ལྕགས་སྒྲོག་རྣམས་བཅག །མཚོན་ཆ་རྣམས་
བསྣུན་པས་ནི་སློབ་དཔོན་གྱི་སྐུ་ལ་གནོད་པ་མེད་ཅིང་མཚོན་ཆ་རྣམས་དུམ་བུ་མང་
པོར་ཆག །མེ་ལ་བསྲེགས་པས་ཀྱང་མ་ཚིག །ཆུ་ལ་འཕངས་པས་བྱེའུ་ཟུལ་བྱེད་ཅིང་
སོང་༑ ། གཡང་སར་འཕངས་པས་ཀྱང་མ་གནོད། སར་བྲུབ་ནས་སྐུངས（བསྐུངས)
པས་ཀྱང་ཐག་རིང་པོར་ས་ཕུག་ནས་སོང་སྟེ་བཟུངས་ཀྱང་མ་ཐུབ་བོ། །
དེ་ནས་སློབ་དཔོན་གྲོང་ཁྱེར་རྣམས་སུ་མ་སོང་སྟེ། ཡུལ་གཞན་གྱི་དུར་ཁྲོད་ནས་
དུར་ཁྲོད་དུ་རྒྱུ་ཞིང་སྤྱོད་ལ། དུར་ཁྲོད་ཀྱི་འདྲེ་དང་སྲིན་པོ་རྣམས་ཀྱིས་གྲོགས་བྱས་
ཏེ༑ སྔར་གྱི་རྒྱལ་པོའི་ཡིག་མཁན་དང་
། བློན་པོ་དང་
། གཤེད་མ་དེ་དག་ཞག་བདུན་གྱི་
ཁོངས་སུ་ལ་ལ་ཁང་ཁྱིམ་ཚིག་ནས་ཤི། ལ་ལ་རང་སྲོག་རང་གིས་བཅད་དེ་གཅིག་ཀྱང་
མ་ལུས་སོ། །རྒྱལ་པོ་ཡང་སྦྲུལ་གདུག་པས་ཟིན་ཏེ་དུས་ལས་འདས། དེ་ནས་ཀྱང་སློབ་
དཔོན་དུར་ཁྲོད་དེ་དག་ཏུ་ཡུན་རིང་དུ་གནས་ནས་འབྱུང་པོ་དང༌། སྲིན་པོ་དང་། ཤ་
167



ལོ་པཎ་གྱི་རྣམ་ཐར་ཕྱོགས་བསྒྲིགས།
ཟ་དང་། མཁའ་འགྲོ་མ་སོགས་མཐུ་ཆེན་རྣམས་དང་གྲོགས་བཤེས་སུ་གྱུར། རིག་སྔགས་
ཀྱི་བཟླས་པ་ལ་བརྩོན་པར་བྱས་པས། ཁམས་གསུམ་རྣམ་རྒྱལ་དང་གཤིན་རྗེ་གཤེད་ལ
སོགས་པ་རྡོ་རྗེ་ཁྲོ་བོ་ཐམས་ཅད་ཞལ་གཟིགས་ཤིང་གསུང་ཐོས། ནག་པོ་ཆེན་པོ་དང་
མ་མོ་བདུན་སོགས་དང་མི་ལབ་པ་བཞིན་དུ་བྱེད། ཀླུ་དང་གནོད་སྦྱིན་གདུག་པ་ཅན་
ཐམས་ཅད་བྲན་དུ་འཁོལ། འཇིག་རྟེན་དང་འཇིག་རྟེན་ལས་འདས་པའི་དྲག་སྔགས་
འབུམ་ཕྲག་བརྒྱ་ལ་དབང་ཐོབ་བོ། །
དེ་སྐབས་མི་མ་ཡིན་མཐུ་ཆེན་རྣམས་དང་ལྷན་ཅིག་ཏུ་འཛམ་བུའི་གླིང་ན་
གདོད་ནས་གྲུབ་པའི་དུར་ཁྲོད་ཆེན་པོ་བརྒྱད་ཡོད་པ་རྣམས་སུ་ཡང་། སྔགས་བཟླས་
པའི་རྫུ་འཕྲུལ་གྱིས་ཡང་ཡང་བྱོན། དེ་དག་ཏུ་གདོད་ནས་གྲུབ་པའི་ལྷའི་སློབ་དཔོན་
བརྒྱད་དང་ཡང་མཇལ། ཐུན་མོང་གི་དངོས་གྲུབ་རེ་རེ་བསྒྲུབས་སོ། །
དེ་ཡང་དུར་ཁྲོད་གྷོར་ཨནྡྷ་ཀ་ར་ན། སློབ་དཔོན་དྷ་ནུ་སྐྲྀ་ཏ་ཞེས་བྱ་བ་གནས།
རལ་གྲིའི་དངོས་གྲུབ་བསྒྲུབས། དུར་ཁྲོད་ཚང་ཚིང་འཁྲིགས་པར་སློབ་དཔོན་སའི་བུ་
ཞེས་བྱ། དངོས་གྲུབ་རིལ་བུའོ། །དུར་ཁྲོད་འབར་བ་འཁྲིགས་པར་སློབ་དཔོན་ཉི་མའི་
བུ་ཞེས་བྱ་བ། དངོས་གྲུབ་མིག་སྨན་ནོ། །དུར་ཁྲོད་འཇིགས་བྱེད་ཐོད་པར་སློབ་དཔོན་
ཨ་མྲྀཏ་པྲ་བྷ། དངོས་གྲུབ་མཆིལ་ལྷམ། དུར་ཁྲོད་ཨཊྚཊྚ་ཧ་ས་ན་སློབ་དཔོན་ཤི་པཾ་ཀ་
ར༑ དངོས་གྲུབ་ནད་མཐའ་དག་འཇོམས་པའི་སྨན། དུར་ཁྲོད་དཔལ་གྱི་ནགས་སུ་སློབ་
དཔོན་བ་ར་རུ་ཙི་སྟེ་མཆོག་སྲེད། དངོས་གྲུབ་འཆི་བ་མེད་པའི་བཅུད་ལེན། དུར་ཁྲོད་
ཅ་ཅོ་ཅན་དུ་སློབ་དཔོན་གཅེར་བུ། དངོས་གྲུབ་གཏེར་གྱི་བུམ་པ། དུར་ཁྲོད་གཏུམ་
དྲག་ཏུ་སློབ་དཔོན་ངན་སྤོང་། དངོས་གྲུབ་གསེར་འགྱུར་རྩིའོ། །
དེ་རྣམས་ཐོབ་པས་རིག་པ་འཛིན་པར་ནི་གྱུར། ད་ནི་སྤྱོད་པ་སྤྱད་དེ་སངས་རྒྱས་
168



སློབ་དཔོན་པདྨའི་རྣམ་ཐར་རྒྱ་གར་ལུགས།
ཐོབ་པར་བྱའོ་སྙམ་པ་ལ། མནལ་ལམ་དུ་སངས་རྒྱས་འོད་དཔག་ཏུ་མེད་པས། དེ་ཁོ་ན་
ཉིད་མ་མཐོང་ཞིང་མངོན་ཤེས་མེད་པའི་དྲག་ཤུལ་དཔའ་བོའི་ལས་ཀྱིས་ནི། འདོད་
པའི་དངོས་གྲུབ་ལ་ཤིན་ཏུ་བར་དུ་གཅོད་པ་ཡིན་ཅིང་། ཁྱོད་ཀྱི་འདི་ཙམ་གྱིས་ཕྱག་རྒྱ་
ཆེན་པོའི་དངོས་གྲུབ་མི་ཐོབ་ལ། ཁྱོད་ཀྱི་ལས་འབྲེལ་ཡོད་པའི་སློབ་དཔོན་སངས་རྒྱས་
དཔལ་ཡེ་ཤེས་ཡིན་པས། དེས་བསྟན་པ་བཞིན་དུ་སྒོམས་ཤིག་ཅེས་ལུང་བསྟན་བྱུང་
།
བདག་ཉིད་ཀྱིས་རྣམ་པར་བརྟགས་པས་ཀྱང་ནུས་པ་ནི་ཆེར་ཐོབ་ཀྱང་དེ་ཁོ་ན་ཉིད་
སྒོམ་པའི་གནས་ལུགས་ལ་ཕྱོགས་བསླད་པར་རིག་ནས། ཡུལ་དབུས་མ་ག་དྷར་བྱོན།
དེའི་ཚེ་ཡུལ་མ་ག་དྷར་རྒྱལ་པོ་དྷརྨ་པཱ་ལས་རྒྱལ་སྲིད་བསྐྱངས་ཏེ་ལོ་མང་དུ་ལོན། སློབ་
དཔོན་སངས་རྒྱས་ཡེ་ཤེས་ཞབས་གྲུབ་པ་བརྙེས་ནས་སློབ་མ་སྐྱོང་བའི་དུས་ཀྱི་འགོ་ལ་
སླེབས། ཆོས་ཀྱི་མྱུ་གུའི་དགོན་པར་མཁན་པོ་སངས་རྒྱས་ཡེ་ཤེས་ཞབས་ཀྱིས་མཛད་ནས་
དགེ་འདུན་ཕལ་ཆེན་སྡེ་པའི་སྡེ་ལ་རབ་ཏུ་བྱུང་ཞིང་བསྙེན་པར་རྫོགས་པར་མཛད་དོ། །
འདུལ་འཛིན་གཅིག་ལ་འདུལ་བ་འབུམ་སྡེ་ལན་གཅིག་ཉན་པས་དོན་ཐུགས་སུ་
ཆུད་པར་མཛད། དེར་སློབ་དཔོན་སངས་རྒྱས་ཡེ་ཤེས་ཞབས་ལ་ཤེས་རབ་ཀྱི་ཕ་རོལ་
ཏུ་ཕྱིན་པ་གསན་པས། ལྟ་བ་ནམ་མཁའ་དང་མཉམ་པར་གྱུར། སློབ་མ་གཞན་རྣམས་
དབང་བསྐུར་ཞུ་བ་ལ་དཀའ་ཚེགས་ཆེན་པོ་དགོས་པ་ལ། སློབ་དཔོན་འདིས་དཀའ་
ཚེགས་མེད་པ་ལ་དབང་ཐམས་ཅད་རྫོགས་པར་ཐོབ།
ཐམས་ཅད་རྫོགས་པར་ཐོབ། སློབ་དཔོན་ཡེ་ཤེས་ཞབས་ཀྱི་
སློབ་མ་སངས་རྒྱས་གསང་བ་ལ་ཡང་རྣལ་འབྱོར་གྱི་རྒྱུད་དུ་དབང་བསྐུར་བ་དང་མན་
ངག་ཐོབ། སློབ་དཔོན་ཡེ་ཤེས་ཞབས་ལ། འདུས་པ་དང་། སྒྱུ་འཕྲུལ་དྲ་བ་དང་། ཟླ་
གསང་ཐིག་ལེ་དང་། སངས་རྒྱས་མཉམ་སྦྱོར་དང་། ལས་ཀྱི་ཕྲེང་བ་སྟེ་ནང་རྒྱུད་སྡེ་ལྔ་
ལ་སོགས་པ་རྒྱུད་དང་མན་ངག་མཐའ་དག་གསན་ནོ། །
169



ལོ་པཎ་གྱི་རྣམ་ཐར་ཕྱོགས་བསྒྲིགས།
དེར་དབང་གི་ཡེ་ཤེས་ཇི་བཞིན་དུ་ངོ་འཕྲོད། ཟབ་གསལ་གཉིས་སུ་མེད་པའི་
རྟོགས་པ་ལ་བརྟན་པ་ཐོབ། གནས་ལུགས་ལ་རེག་པར་གྱུར་ནས། ད་ནི་བདག་གིས་
ཇི་ལྟར་བགྱི་ཞུས་པས། སློབ་དཔོན་ཡེ་ཤེས་ཞབས་ན་རེ། ཤར་ཕྱོགས་བྷངྒ་ལའི་ཡུལ་
གྲོང་ཁྱེར་པཎཌུ་བའི་བྱང་ངོས། པརཤི་ཞེས་བྱ་བའི་ནགས་ཀྱི་མཐོངས་ན་རི་དེའུ་ཆུང་
ཞིག་ཡོད་པ་དེར་དཔལ་ཧེ་རུ་ཀའི་སྒྲུབ་པ་གྱིས་ཤིག །ཅེས་གསུངས་པ་ལྟར། དེར་བྱོན།
ཕྱག་རྒྱ་ང་དྨ་ཅན་ཡང་འབད་མེད་དུ་རྙེད་ནས། ཟླ་བ་དྲུག་བསྐྱེད་རྫོགས་ཟུང་འཇུག་
གི་སྒྲུབ་པ་ཆེན་པོ་ཉམས་སུ་བླངས་པས་ཕྱོགས་བཅུའི་སངས་རྒྱས་མང་པོ་རྟག་ཏུ་ཞལ་
གཟིགས་ཤིང་གསུང་འདྲི་བར་བྱུང་
། མི་རིང་བ་ན་ཕྱག་རྒྱ་ཆེན་པོ་མཆོག་གི་དངོས་
གྲུབ་ཀྱི་གོ་འཕང་ཐོབ། རྡོ་རྗེའི་སྐུ་མངོན་དུ་མཛད་དོ། །
ཏི་རཱ་ཧུ་ཏི་སོགས་སུ་ཕེབས་ཏེ་འགྲོ་དོན་མཛད་པའི་སྐོར།
དེ་ནས་ད་ནི་སེམས་ཅན་གྱི་དོན་ཅི་རིགས་པར་བྱའོ་ཞེས་དགོངས་ནས་ཡུལ་ཏི་
རཱ་ཧུ་ཏི་ལ་སོགས་པ་ཐ་རུའི་རྒྱལ་ཁམས་རྣམས་དང་། ཀ་མ་རུ་དང་བལ་པོ་ལ་སོགས་
པ་བྱང་ཕྱོགས་ཀྱི་ཡུལ་རྣམས་སུ་ལོ་ཤས་ཤིག་སྐལ་པ་དང་ལྡན་པ་ཅི་རིགས་པ་ལ་ཆོས་
སྟོན་པ་དང་
། གསེར་འགྱུར་གྱི་རྩི་དང་
། བཅུད་ལེན་གྱི་སྨན་སོགས་ཀྱིས་སྐྱེ་བོ་སྟོང་ཕྲག་
མང་པོ་ཚེ་བསྲིང་བ་དང་ལོངས་སྤྱོད་རྒྱས་པར་མཛད། ཆུ་མེད་པ་རྣམས་སུ་ཆུ་དབྱུང་
བ་དང་། ཆུ་ཆེ་བ་རྣམས་སུ་ས་འོག་ཏུ་འཇུག་པ་སོགས་མང་དུ་མཛད་དེ། ཐ་རུའི་ཡུལ་
དང་༑ ཙམ་པའི་ཕྱོགས་དང་
། ཁ་སྱ་སོགས་ཀྱི་ཡུལ་ཀུན་ན་སློབ་དཔོན་འདིའི་སྒྲུབ་ཆུ་
དང་༑ ཆུ་ས་འོག་ནས་རྒྱུར་བཅུག་པ་སོགས་ད་ལྟ་ཡང་མང་དུ་ཡོད། ཙེམྦྷརཎའི་ཡུལ་
170



སློབ་དཔོན་པདྨའི་རྣམ་ཐར་རྒྱ་གར་ལུགས།
ན་བྷ་ཏི་ཟེར་བའི་ཆུ་ཆེན་པོ (ཅིག）ཞིག་ཉིན་ལམ་གཅིག་ཙམ་སའི་སྦུབས་སུ་བཅུག་
པ་གཅིག་དང་། ཚ་ལམ་ཙམ་རེ་བཅུག་པ་གཉིས་ཡོད།
དུས་དེ་ཙམ་ན་རྒྱ་གར་གྱི་ཡུལ་ལྷོ་ཕྱོགས་ཀྱི་ལིང་ག་དང་ཉེ་བ་ཏྲི་མ་ལ་ཙན་
དན་གྱི་ནགས་ན་ལཀྵ་མཱན་གྱི་གནས་དང་ཉེ་བ་ན། ཤི་བས་ཐཱན་ཞེས་བྱ་བར་དབང་
ཕྱུག་གི་ལིང་ག་ཁྲུ་གང་ཙམ་ཞིག་རང་བྱུང་དུ་བྱུང་
། ཉིན་རེ་བཞིན་སྲོག་ཆགས་མང་
པོ་བསད་པའི་ཁྲག་མཆོད་བྱེད་དགོས། དེར་མུ་སྟེགས་པ་རྣམས་ཀྱིས་དམོད་པ་དྲག་པོ་
བྱས་པ་ཙམ་གྱིས་ནང་པའི་སྡེ་རྣམས་ལ་ནད་ཡམས་སོགས་མི་འཚམས་པ་དུ་མ་འབྱུང་
བ་ཞིག་ཡོད། ཏི་མ་ལ་དེ་ཡུལ་བཟང་ཞིང་ནང་པ་མང་ལ། དཔལ་ཨོ་ཏནྟ་པུ་རིའི་
མཆོད་པ་ཕལ་ཆེ་བ་ཡང་ཡུལ་དེ་ནས་འབྱུང་བ་ཡིན། དེ་ལ་རྟེན་རང་བྱུང་དེས་གནོད་
པ་ཆེ་བ་ཞིག་བྱུང་
།
ཡང་ཤར་ཕྱོགས་བྷངྒ་ལ་དང་ཉེ་བ་ན་ལེནྡྲའི་ལྷོ་ནུབ་ན་ཡུལ་བཱ་ག་ལ་ཞེས་བྱ་བར་
མཚོ་ཆུང་ངུ་ཞིག་གསར་དུ་བརྡོལ་ཞིང་དེར་མུ་སྟེགས་ལ་དགའ་བའི་ཀླུ་གདུག་པ་ཅན་ཞིག་
གནས་བཅས། མུ་སྟེགས་རྣམས་ཀྱིས་མཚོ་ལ་མཆོད་གཏོར་ཕུལ་བ་ཙམ་གྱིས་གསེར་དངུལ་
མུ་ཏིག་རིན་པོ་ཆེ་སོགས་དཔག་ཏུ་མེད་པ་རྙེད་འོང་ཞིང་
། ཡོ་བྱད་དེ་དག་ལ་བརྟེན་ནས།
ཤར་ཕྱོགས་ཀྱི་ཡུལ་ཚོ་ལྔར་མུ་སྟེགས་ཀྱི་གྲྭ་གསར་པ་མང་པོ་ཚུགས། སངས་རྒྱས་པའི་
སྡེ་རྣམས་ལ་ཀླུ་དེ་ཤིན་ཏུ་ཆོ་འཕྲུལ་ཆེ་བས་གནོད་པར་བྱུང་། མ་ག་དྷའི་རྒྱལ་པོའི་
ཁབ་ན་ཤེལ་གྱི་ཕ་བོང་གཅིག་ལ་མུ་སྟེགས་པའི་ལྷ་བྲམ་ཟེའི་རིགས་ཀྱི་འབྱུང་པོ་མང་
པོ་གནས་ནས་དཀའ་བས་སྒྲུབ་མི་དགོས་པར་མིག་མཐོང་དང་
། རྣ་ཉན་དང་། མོ་རྩིས་
ཀྱི་མངོན་ཤེས་སྟོན་པ་ཞིག་ཡོད་དོ། །
དེ་རྣམས་བྱུང་ནས་རིང་པོར་མ་ལོན་པའི་སྐབས་ཡིན་པས་དེ་དག་འདུལ་བར་
171



ལོ་པཎ་གྱི་རྣམ་ཐར་ཕྱོགས་བསྒྲིགས།
བཞེད་དེ། དཔལ་རྡོ་རྗེ་གདན་དུ་སྒོམ་ཁང་མཛད་ནས། རིག་པའི་ལྷ་འཁོར་ལོས་བསྒྱུར་
བའི་དཀྱིལ་འཁོར་ཆེན་པོ་དྲུག་ཞལ་ཕྱེས། དཔལ་ཧེ་རུ་ཀའི་རིག་སྔགས་ཀྱིས་བསྒྲུབས་
པས་འབར་བ་དང་བཞད་པ་སོགས་གྲུབ་པའི་རྟགས་ཉི་ཤུ་རྩ་གཅིག་བྱུང་ཞིང་
། རྟེན་
（བརྟན）པའི་ཕུར་བུ་གསུམ་བྱུང་བ་ལས་ཁྲོ་བོ་འཇིག་རྟེན་གསུམ་རྒྱལ་གྱི་ཕུར་བུ་སློབ་
དཔོན་ཉིད་ཀྱིས་བླངས་ནས། རྫུ་འཕྲུལ་གྱིས་ཡུད་ཙམ་ལ་ལྷོ་ཕྱོགས་ཀྱི་མ་ལར་བྱོན། ལིང་
ག་དང་ཉེ་བའི་ཤིང་སྡོང་གཅིག་ལ་བཏབ་པས། དེ་སྐོར་གྱི་ནགས་ཐམས་ཅད་ཚིག །ལིང་
གའི་ཕྱེ་ལྷག་ཙམ་ཐལ་བར་སོང་། ཕྱིན་ཆད་ནང་པ་ལ་གནོད་པ་མ་བྱུང་
། ཨོ་ཏནྟ་པུ་རིའི་
མཆོད་པ་ཉམས་པ་རྣམས་གསོས། ཁྲོ་བོ་བདུད་རྩི་འཁྱིལ་བའི་ཕུར་པ་ནི་དཀྱིལ་འཁོར་
གྱི་གཟུངས་མ་རྣལ་འབྱོར་མ་ངང་ཚུལ་ཅན་ཞེས་བྱ་བ་གཅིག་གིས་བླངས་ཏེ་ཡུལ་བྷང་
ག་ལའི་མཚོ་དེ་ལ་བཏབ་པས། ཀླུ་འཁོར་བཅས་ཐལ་བར་སོང་། ཞག་བདུན་ནས་མཚོ་
ཡང་བསྐམས། མུ་སྟེགས་ཀྱི་གྲྭ་དེ་རྣམས་ཞིག །ཆུང་བ་དེ་སྒྲུབ་གཡོག་ཀ་མ་རུའི་རྣལ་
འབྱོར་པ་རཏྠ་ཤཱི་ལ་ཞེས་བྱ་བས་བླངས་ཏེ་རྒྱལ་པོའི་ཁབ་ཀྱི་ཤེལ་གྱི་ཕ་བོང་དེ་ལ་
བཏབ་པས། དེ་སིལ་གྱིས་ཞིག །དེས་ཀྱང་ནང་པ་ལ་ཕན་པར་བྱུང་། དེ་གཉིས་ཀྱིས་ཀྱང་
རིག་པ་འཛིན་པ་གྲུབ་སྟེ་མི་སྣང་བར་གྱུར་ལ། འདོད་ན་སྤྲུལ་པའི་ལུས་ཀྱིས་སྣང་བར་
ཡང་བྱེད་དོ། །
སློབ་དཔོན་གྱིས་ཏི་མ་ལར་ཅུང་ཟད་བཞུགས་ཏེ། ཙན་དན་ལས་འཕགས་པ་
སྤྱན་རས་གཟིགས་ཀྱི་སྐུ་ཞིག་བཞེངས་སོ། །བི་ཀྲ་མ་ཤཱི་ལར་སྒྲོལ་མའི་ལྷ་ཁང་ཆུང་ངུ་
ཞིག་མཛད། དཔལ་ཨོ་རྒྱན་དུ་ཡང་བྱོན་ཏེ། སྐལ་པ་དང་ལྡན་པའི་སློབ་མ་ཅི་རིགས་
པར་འདུས། ལྷ་ཁང་གཅིག་ཀྱང་བཞེངས། དེ་སྐབས་ཨོ་རྒྱན་དང་ཉེ་བའི་ཡུལ་ཀཙྪ་
ན་ནང་པའི་སྡེ་དར་ཞིང་བཟང་བར་ཡོད། རྒྱལ་པོ་ཡང་དགེ་བསྙེན་པཎྜི་ཏ་ཞིག་གིས་
172



སློབ་དཔོན་པདྨའི་རྣམ་ཐར་རྒྱ་གར་ལུགས།
བྱེད་པ་ཡིན་པ་ལ། ཡུལ་མོ་ལ་ཏཱ་ནའི་གྲོང་ཁྱེར་པཱ་ག་དའི་རྒྱལ་པོ་ནི་སྟག་གཟིག་ཏུ་
རུཥ་ཡིན་པས་དེའི་དམག་གིས་ཀཙྪའི་ཡུལ་རྣམས་བཅོམ། ཆོས་གྲྭ་འགའ་ཞིག་ནི་
བཤིག །མང་པོ་ཞིག་འཛོམས་ལ་ཁད་ཀྱི་སྐབས་སུ་ཆུ་ཀླུང་ནི་ལིའི་སྟེང་ན་ཚུར་དམག་
རྣམས་གྲུ་དང་རྐྱལ་གྱི་སྤྱོད་པས་བྱུང་བ་ལ། ཆུ་ཚུར་ཁ་ནས་སློབ་དཔོན་གྱིས་ལྟ་སྟངས་
དང་སྡིགས་མཛུབ་དྲག་ཏུ་མཛད་པས་གྲུ་ཆེ་བ་བདུན་དང༌། ཤིང་གཅིག་པའི་གྲུ་ཆུང་
ལྔ་བརྒྱ་ཙམ་དང་། རྐྱལ་ཞིང་འོང་བའི་མི་དང་བཅས་པ་ཐམས་ཅད་ཆུར་བྱིངས། ཏུ་
རུཥའི་དཔའ་བོ་ཐམས་ཅད་ཤིའོ། །དེ་ཕྱིན་ཆད་མི་རབས་མང་པོར་ཡུལ་དེར་ཏུ་རུཥའི་
གནོད་པ་མ་བྱུང་ངོ༌
། །
དེ་ལྟར་ན་རབ་ཏུ་བྱུང་བའི་མཚན་པདྨ་ཨཱ་ཀ་ར་སྟེ་པདྨ་འབྱུང་གནས། དཀྱིལ་
འཁོར་དུ་དབང་བསྐུར་བའི་གསང་མཚན། པདྨ་སཾ་བྷ་ཝ་སྟེ། པདྨ་འབྱུང་ལྡན། སྔོན་
དུས་ཨོ་རྒྱན་གྱི་སྐྱེ་བོས་བླ་དྭགས་སུ་བཏགས་པ་ཀ་མ་ལ་ཀུ་ལི་ཤ་སྟེ་པདྨ་རྡོ་རྗེ། དེ་
ཡང་དཔྲལ་བ་ན་རྡོ་རྗེས་མཚན་པའི་པདྨ་རྒྱས་པའི་རི་མོ་ཡོད་པས་སོ། །
ཆུང་ངུའི་དུས་སུ་བཏགས་པའི་རིགས་ཀྱི་མིང་ནི་པདྨ་ཨ་བ་བྷ་སེ་སྟེ་པདྨ་འོད་
ཟེར་ལྡན། སློབ་མ་རྣམས་ཀྱིས་གུས་པས་མཚན་གསོལ་བ་ནི་ཤྲཱི་མ་ཧཱ་སུ་ཁ་སྟེ། དཔལ་
བདེ་བ་ཆེན་པོ། ཕྱིས་ཨོ་རྒྱན་དུ་བྱོན་པའི་སྐབས་ཨོ་ཌི་ཡ་ན་པ་རྣམས་ཀྱིས་མཚན་
གསོལ་བ། སྔོན་གྱི་དཔལ་བདེ་བ་ཆེན་པོ་པདྨ་བཛྲ་དང་མཛད་པ་མཚུངས་པས་པདྨ་
བཛྲ་ཞེས་གྲགས་སོ། །
རྒྱ་གར་ཤར་ནུབ་ལྷོ་དང་དབུས་རྣམས་སུ་གོང་དུ་སྨོས་པ་དེ་དག་གཙོ་བོར་གྱུར་
པའི་འགྲོ་དོན་ཅི་རིགས་པ་ཙམ་མཛད་ལ། དེ་བས་ཆུ་བོ་གངྒའི་བྱང་ཕྱོགས་བལ་པོ་
ཡན་ཆད་དུ་འགྲོ་བའི་དོན་ཆེར་མཛད། དེ་བས་ཀྱང་འགྲོ་ལྡིང་གི་ཡུལ་དུ་འགྲོ་དོན་ཆེ་
173



ལོ་པཎ་གྱི་རྣམ་ཐར་ཕྱོགས་བསྒྲིགས།
སྟེ༑ ཡུལ་ཁམས་དེ་དང་པོར་འདུལ་བར་མཛད་པ་པོ་ཡིན་པ་དང་
། གསུང་གི་རྗེས་སུ་
འབྲངས་པ་རྣམ་དག་ད་ལྟའི་བར་དུ་ཤིན་ཏུ་མང་བས་སོ། །
དེ་བས་ཀྱང་བོད་ཁམས་སུ་འགྲོ་དོན་ཆེ་སྟེ། ཕྱོགས་འདིའི་སྔོན་ནས་ད་ལྟའི་བར་
གྱི་མི་དང་མི་མ་ཡིན་པའི་འགྲོ་བར་གྱུར་པ་ལ། དངོས་བརྒྱུད་ཀྱི་ཁྱད་པར་ཙམ་མ་
གཏོགས་སྤྲུལ་པའི་སྐུའི་རྣམ་པ་འདི་ཉིད་དང་
། མཚན་འདི་ཉིད་རྟགས་མཚན་དུ་བྱས་
ཏེ་གདུལ་བྱའི་ཞིང་དུ་མ་གྱུར་གཅིག་ཀྱང་མེད་པ་ལྟ་བུར་སྣང་བས་སོ། །
དེ་དག་ཀྱང་རྣམ་པ་འདི་དང་མཚན་འདིས་མཚོན་པའི་དབང་དུ་བྱས་ཀྱི།
གཞན་དུ་ཟུང་འཇུག་ཐོབ་པ་རྣམས་ཀྱི་རྣམ་པར་ཐར་པའི་མཐའ་ནི་སུ་ཞིག་གིས་
བརྗོད་པར་ནུས། སློབ་དཔོན་འདི་ནི་གཙོ་བོར་མི་མ་ཡིན་འདུལ་བའི་འཕྲིན་ལས་ཅན་
ཡིན་ཏེ། སྔོན་སྨོས་པ་དེ་དག་ཐམས་ཅད་ལས་ཀྱང་རྔ་ཡབ་གླིང་ཕྲན་སོགས་སུ་མི་མ་
ཡིན་གྱི་འགྲོ་དོན་སྤྱོད་པ་ཆེས་ཆེར་རྒྱ་ཆེ་བ་ཡིན་ཏེ། སྔ་མ་དེ་དག་ནི་ཡུལ་ཉི་ཚེ་བར་
སྐྱེ་བོ་ཉུང་ངུ་ལ་དུས་ལོ་གྲངས་བརྒྱ་སྙེད་དང་སྟོང་སྙེད་སོགས་ཡུན་ཐུང་ངུ་ཡིན་ལ། ཕྱི་
མ་འདི་ལ་ནི་ཡུལ་དང་དུས་དང་སྐྱེ་བོ་གཞལ་བར་དཀའ་བའི་ཕྱིར་རོ། །
དེ་ལ་འཕགས་ཡུལ་གྱི་གཏམ་རྒྱུད་ལ། རི་ཁ་བ་ཅན་གྱི་ཁོངས་སུ་བྱོན་ནས། ཀླུ་
དང་གནོད་སྦྱིན་གདུག་པ་ཅན་ཐམས་ཅད་བཏུལ། རྒྱལ་པོ་ལ་སོགས་པ་རྫུ་འཕྲུལ་
གྱིས་དད་པར་བྱས་སོ་ཞེས་པ་ཙམ་ལས་བོད་དུ་བྱོན་པའི་ལོ་རྒྱུས་རྒྱས་པ་མི་སྣང་
ལ༑ དེ་ཡང་འགྲོ་ལྡིང་བཏུལ་བའི་སྔ་ཕྱི་གང་ཡིན་མི་གསལ་ཞིང་
། བོད་པ་རྣམས་བོད་
ཡུལ་ནས་སྲིན་པོའི་གླིང་ལ་བྱོན་པར་འདོད་པ་དང་
། འགྲོ་ལྡིང་པ་རྣམས་ནི་འགྲོ་ལྡིང་
ནས་དེར་བྱོན་པར་འདོད་དོ། །སྐུའི་བཀོད་པ་གཉིས་གཅིག་ཅར་བསྟན་པར་བྱས་ཀྱང་
མི་འགལ་མོད། འགྲོ་ལྡིང་དུ་བྱུང་བའི་སློབ་མ་དང་ཡང་སློབ་འགའ་ཞིག་གིས་འགྲོ་
174



སློབ་དཔོན་པདྨའི་རྣམ་ཐར་རྒྱ་གར་ལུགས།
དོན་མཛད་པའི་དུས་དང་བསྟུན་ན། བོད་དུ་བྱོན་པའི་རྗེས་སུ་འགྲོ་ལྡིང་དུ་བྱོན་པར་
མངོན་ནོ། །
བོད་དུ་སྤྱན་དྲངས་ཤིང་ཕེབས་པའི་སྐོར།
མངལ་
དེ་ལ་བོད་དུ་བྱོན་པའི་ལོ་རྒྱུས་རྣམ་ཐར་དང་ཐང་ཡིག་ཏུ་གྲགས་པ་རྣམས་ལ་
མང་པོ་ཞིག་སྣང་ཡང་རེ་ཞིག་བཏང་སྙོམས་སུ་བཞག །རྙིང་མ་བཀའ་མར་གྲགས་པ་
རྣམས་ཀྱི་ནང་ནས་མན་ངག་ལྟ་ཕྲེང་དང༌། ཕུར་པ་དང་རྟ་མགྲིན་སོགས་ཀྱི་ཆོས་སྐོར་
མང་པོ་ཞིག་ལ་ལོ་རྒྱུས་སྤྱི་ཁོག་མཚུངས་པ་ཡིད་བརྟན་རུང་བར་སྣང་ལ། ནང་གསེས་
མི་འདྲ་ཙམ་ནི་ཤིན་ཏུ་མང་ངོ༌
། །དེ་ཡང་སློབ་དཔོན་རྫུས་སྐྱེས་སུ་གླེང་བ་དང་
།
སྐྱེས་སུ་གླེང་བ་དང་། འདམ་ཁར་གླེང་བ་སོགས་ཅི་རིགས་ཡོད་ལ། བོད་དུ་ཇི་ཙམ་
བཞུགས་པ་ཡང་། འགའ་ཞིག་ལས་ལོ་གསུམ། འགའ་ཞིག་ལས་ལོ་དྲུག །གཞན་འགའ་
ལས་ལོ་བཅུ་གཉིས། ཁ་ཅིག་བཅོ་བརྒྱད་ཅེས་སོགས་ཡོད་ལ། གཏེར་མ་རྣམས་ལས་ནི་
ཉུང་བ་རྣམས་ལ་ལྔ་བཅུ་དང་། ཕལ་ཆེར་ལས་བརྒྱ་ལྷག་པར་འཆད་དོ། །
དེ་ལ་དོན་གཞན་གདུལ་བྱ་སྣང་བ་དག་པ་རྣམས་ཀྱི་སྣང་ངོར་བསམ་ན་ནི། ད་
ལྟར་ཡང་བཞུགས་ཤིང་
། ཞིང་ཁམས་ཀུན་ཏུ་སྐུའི་སྣང་བ་གཅིག་ཅར་རྟག་ཏུ་སྟོན་
པའང་ཡིན་པས་ཕྱོགས་གཅིག་ནས་ཚད་གང་ལྟར་བྱས་ཀྱང་རུང་མོད། འོན་ཀྱང་སྔ་
ཕྱིར་དུས་བསྒྲིགས་པ་སོགས་ལ་ནི་དེ་མི་རུང་སྟེ། འདི་ལ་ནི་དེ་སྐབས་ཀྱི་མིའི་འགྲོ་བ་
ཕལ་པ་རྣམས་ཀྱི་སྤྱི་མཐུན་པའི་སྣང་ངོར་སྣང་དུ་རུང་བ་གཅིག་གི་སྟེང་ནས་འཇོག་
དགོས་པའི་ཕྱིར་རོ། །
175



ལོ་པཎ་གྱི་རྣམ་ཐར་ཕྱོགས་བསྒྲིགས།
དེས་ན་རྒྱལ་པོའི་བཀའ་ཆེམས་ཀྱི་ཡི་གེ་རྣམ་པ་གསུམ་ཡོད་པར་གྲགས་པའི་
རྦ་བཞེད་དངོས་དང་
། རྦ་བཞེད་ལ་སྔ་དར་གྱི་འཕྲོ་འཐུད་ཅིང་
། དེ་ལའང་བཀའ་
གདམས་ཕྱོགས་པ་ཞིག་གིས་ཁ་སྐོང་བྱས་པ་ཞིག་དང་
། བླ་བཞེད་རྣམས་མཐོང་ཞིང་
།
རྒྱལ་བཞེད་ཀྱི་དོན་བླངས་ནས་བཀོད་པའི་ལོ་རྒྱུས་ཀྱི་ཡིག་རྙིང་འགའ་རེ་ཡང་མཐོང་
བ་ལས། རྒྱས་བསྡུས་འཕྲན་བུ་མ་གཏོགས་ཕལ་ཆེར་གཏམ་རྒྱུད་ངོ་བོ་གཅིག་པ་ཁོ་
ནར་སྣང་ལ། མཁས་མཆོག་དམ་པ་ཀུན་གྱིས་ཀྱང་
། དེ་གསུམ་ཡིད་ཆེས་ཀྱི་ཁུངས་སུ་
མཛད་ཅིང་། དེའི་ནང་གི་སློབ་དཔོན་པདྨའི་ལོ་རྒྱུས་རྣམས་ནི་སྔ་འགྱུར་བཀའ་མ་བ་
རྣམས་ཀྱི་ལོ་རྒྱུས་ཕལ་ཆེ་བ་དང་སྤྱི་འགྲོས་འགྲིག་པར་ཡང་སྣང་ངོ་
། །དབའ་བཞེད་
དང་རྦ་བཞེད་ཡི་གེ་འདོན་ཚུལ་ཙམ་སྟེ་ངོ་བོ་གཅིག་ལ། འབའ་བཞེད་བྱ་བ་གཞན་
ཞིག་ཡོད་ཟེར་ནའང་
། དེའི་ལུགས་འདི་ཡིན་བྱ་བ་མ་མཐོང་ལ། རྦ་བཞེད་ལ་ཡིག་ནོར་
བྱུང་བའི་གནས་ཀྱང་སྲིད་དོ། །
འདིར་དེ་དག་གུང་སྤྲོས་ཏེ་བཤད་ན། ཤིན་ཏུ་ཡིད་ཆེས་པའི་གནས་སུ་འགྱུར་རོ། །དེ་
ཡང་དེའི་ཚེ་སྤྲུལ་པའི་རྒྱལ་པོ་བཙན་པོ་ཁྲི་སྲོང་ལྡེའུ་བཙན་གྱིས་བོད་ཡུལ་དུ་དམ་
ཆོས་དར་བར་བཞེད་ནས། ཨཱ་ཙརྱ་བོ་དྷི་སཏྭ་ཞེས་གྲགས་པ་ཞི་བ་འཚོ་ཞེས་ཀྱང་བྱ།
སློབ་དཔོན་དྷརྨ་ཤཱནྟི་གྷོཥ་ཞེས་བྱ་བ་སྤྱན་དྲངས་ཏེ། ཕོ་བྲང་ཀླུང་ཚུགས་ཞེས་བྱ་བའི་
ཡང་ཐོག་ཏུ་དར་གྱི་གུར་ཕུབ་པར་བཞུགས་སུ་བཅུག །ཟླ་བ་བཞིར་དགེ་བ་བཅུ། རྟེན་
འབྲེལ་བཅུ་གཉིས། ཁམས་བཅོ་བརྒྱད་རྣམས་ལས་བརྩམས་ཏེ་སློབ་དཔོན་གྱིས་ཆོས་
བཤད་པས། བོད་འདྲེ་རྣམས་ཁྲོས་ནས། ཕོ་བྲང་འཕང་ཐང་ཆུས་ཁྱེར། དམར་པོ་རི་ལ་
ཐོག་བརྒྱབ། ཡུལ་ཁམས་རྣམས་སུ་མི་ནད་ཕྱུགས་ནད་དང༌། སད་དང་སེར་བ་ཆེར་
བྱུང་བས། བོད་འབངས་ཐམས་ཅད་ཆོས་བྱས་པས་ལན་ཟེར། ཆོས་བྱར་མ་བཏུབ་ནས།
176



སློབ་དཔོན་པདྨའི་རྣམ་ཐར་རྒྱ་གར་ལུགས།
རྒྱལ་པོ་རྦ་གསལ་སྣང་སོགས་ཆོས་བློན་ལྔ་དང་ལྷན་གཅིག་ཨ་ཙརྱའི་དྲུང་དུ་སོང་
། གསེར་ཕྱེ་
བྲེ་གང་ཡོན་དུ་ཕུལ། དེ་འདྲ་ལན་གསུམ་སོང་ནས་འདི་སྐད་ཅེས། ཨ་ཙརྱ་རེ་ཞིག་བལ་
པོའི་ཡུལ་དུ་བཞུད་ལ། དེ་བར་རྒྱལ་པོས་བོད་མི་རྣམས་ལྷ་ཆོས་མི་བྱེད་དུ་མི་རུང་བར་
གླེངས། རྔན་པ་བྱིན། ཞང་བློན་རྣམས་ཐབས་ཀྱིས་བྲིད་ནས། ཆོས་བྱེད་དུ་བཏུབ་པའི་
ཚེ་སླར་ཡང་སྤྱན་འདྲེན་ནོ་ཞེས་ཞུས།
ཨ་ཙརྱ་ན་རེ། བོད་ཀྱི་འདྲེ་སྲིན་གདུག་པ་ཅན་རྣམས་འདུལ་བ་ལ་སྔགས་མཁན་
པདྨ་སཾ་བྷ་ཝ་ཞེས་བགྱི་བ། ད་ལྟ་ས་སྟེངས་ན་མཐུ་རྩལ་ཆེ་ཤོས་དེ་སྤྱན་འདྲེན་དགོས་
གསུང་། གསེར་ཕྱེ་ཁྱོར་བ་གང་བལ་པོའི་རྒྱལ་པོ་ལ་སྦྱིན་དགོས་གསུངས་ནས་བསྣམས།
ལྷག་མ་བཙན་པོ་ཉིད་ལ་གཏད། ཕྱི་ལྟར་དུ་བསྐྲད་པ་ལྟར་བྱས་ཏེ་ཡར་བཞུད་དོ། །
ཡང་གྲོ་སྣར་དང༌
། གསལ་སྣང་གཉིས་ཀྱིས་བལ་ཡུལ་དུ་བསྐྱལ། སླར་ལྡོག་ནས་
རྦ་གསལ་སྣང་ཆོས་ཀྱི་སྤྱན་པར་བསྐོས། ཕོ་ཉ་སུམ་ཅུས་བསྐོར་ཏེ། ཆོས་ཀྱི་དོན་ལ་རྒྱ་
ནག་ཏུ་ཕོ་ཉར་ཕྱིན། དེ་བར་ཞང་བློན་ཐམས་ཅད་བསྡུས་ནས། ཆོས་བྱེད་པའི་ཆད་སོ་
གྲུབ། སློབ་དཔོན་སྤྱན་མ་དྲོངས་པའི་དུས་སྐབས་དེར་ཕོ་ཉ་རྣམས་ལ། རྒྱུ་རྗེས་སོ་སོར་
བྱ་དགའ་ཆེན་པོ་དང་
། བཙན་པོ་ལ་དར་ཡུག་ཁྲི་ཕྲག་སོགས་སྐྱེས་ཆེན་པོ་དང་བཅས་
ཏེ་སླེབས། དེ་ནས་ཡང་གསལ་སྣང་གིས། ཨ་ཙརྱ་གཉིས་པོ་སྤྱན་འདྲེན་དུ་བལ་པོར་
ཕྱིན༑ འདིའི་སྐབས་སུ་རྦ་བཞེད་ལས། ཨ་ཙརྱ་བོ་དྷི་སཏྭ་དང་
། སློབ་དཔོན་པདྨ་སཾ་
བྷ་བ་དང་། ལྷ་ཁང་བརྩིག་པའི་ཆ་མཁན་མཁས་པ་གཅིག་སྟེ་གསུམ་བོད་དུ་འབྱོན་
པའི་གྲབས་སེབ་བྱས་ནས་འདུག་སྐད། དེ་ནས་ཨ་ཙརྱ་བོ་དྷི་སཏྭས་གཞུང་ལམ་ལ་
མགྱོགས་པར་བྱོན། སློབ་དཔོན་པདྨ་དང་། ཆ་མཁན་དང་། བལ་པོ་རྡོ་བཟོ་བ་སོགས་
བསྡེབས་ནས་ཕེབས་ཏེ། ཡུལ་སོ་སོའི་མི་མ་ཡིན་འདུལ་བ་དང་
། ས་ཆ་རྣམས་རྟོག་གིན་
177



ལོ་པཎ་གྱི་རྣམ་ཐར་ཕྱོགས་བསྒྲིགས།
བྱོན། ཞེས་འབྱུང་ལ། བླ་བཞེད་ལས། ཨ་ཙརྱ་བོ་དྷི་སཏུ་སྤྱན་འདྲེན་དུ་ཕྱིན་པ་མྱུར་བར་
འགྲན་བཟང་དུ་བྱོན། བཙན་པོ་དང་བཀའ་མཆིད་མཛད། པདྨ་སམྦྷ་བ་སྤྱན་དྲངས་
ནས་ལྷ་སྲིན་བཏུལ་ན་ལེགས་ཞེས་གསུངས་པ་ལྟར། རྦ་མང་རྗེ་གསལ་སྣང་དང་
། སེང་
མགོ་ལྷ་ལུང་གཟིགས་གཡོག་ལྔ་དང་བཅས་པ་སྤྱན་འདྲེན་དུ་བཏང་བ། སློབ་དཔོན་
གྱིས་ཀྱང་མཁྱེན་ནས་མང་ཡུལ་དུ་བྱོན་འདུག་ཟེར་བ་སྣང་བ་གང་ལྟར་ཡང་མི་འགལ་
མོད་སྔ་མ་འཐད་པར་བྱའོ། །
དེ་སྐབས་སྐྱིད་གྲོང་ནས་ཚུར་བྱོན་དུས། བོད་ཀྱི་ལྷ་སྲིན་རྣམས་ཀྱིས་ཁ་ཆར་དྲག་
པོ་ཕབ། ཕན་ཚུན་གྱི་རི་ཁ་ལྟེབས་པར་བྱུང་བ་ན་འཁོར་རྣམས་རྗེས་སུ་བཞག །སློབ་
དཔོན་སྔོན་ལ་བྱོན་ཏེ་རིའི་ཁོང་སེང་ནས་བཞུད་ནས། ལྷ་སྲིན་དེ་རྣམས་བཅིངས་ཤིང་
དམ་ལ་བཏགས་སོ། །དེ་ནས་བཟུང་ལམ་གྱི་མི་མ་ཡིན་ཐམས་ཅད་འདུལ་ཞིང་བྱོན།
གཙང་པོ་ལ་རྫོངས་བཅས་ཏེ་ཆུ་གཞུང་ལ་སྤྱན་དྲངས་ཀྱིས་བྱོན་པ་ཡང་མང་
། འོ་ཡུག་
གི་ཐད་ཀ་ནས་ཕར་ཐོན། ལ་འདི་བརྒལ་བ་ན་ཉི་ཚེ་བའི་དམྱལ་བ་མང་པོ་ཡོད་པས་
སྙིང་རྗེ་བྱའོ་གསུངས་ནས་ཕེབས། ཆུ་ཚན་དྲག་ཏུ་ཁོལ་བའི་དབུས་ན་སྲོག་ཆགས་ཡོད་པ་
རྣམས་ལ་སློབ་དཔོན་གྱི་དགོངས་པ་མཛད་པས་ཆུ་རྣམས་འཇམ་གྱིས་འགྲོ་བ་བྱུང་
། རྣལ་
འབྱོར་པའི་བྱམས་པའི་ནུས་པ་བསྟན་པ་ཙམ་ཡིན། ལར་མྱོང་ངེས་ཀྱི་ལས་ལ་སངས་
རྒྱས་ཀྱིས་ཀྱང་མཛད་དུ་མེད་གསུང། དགོངས་པ་བཞག་པས་སྔར་བཞིན་སོང་
།
རུ་མཚམས་སུ་ཡང་ཕེབས། གངས་དཀར་འཇིགས་ནས་ཐག་རིང་དུ་བྲོས། གནམ་
དུ་ཕེབས་ནས་ད་ནི་ཐང་ལྷ་འདུལ་དགོས་གསུང་
། དེ་ཕྱོགས་སུ་ཆས། ཟངས་ཁལ་ཚད་
མ་ཞིག་ཏུ་ལུག་བོང་ཤི་བའི་ཤ་བཙོས་པ་དང་
། ཀླུ་ཚ་ཟེར་བའི་མི་ཚན་གཅིག་ན་རེ།།
འདི་ཅི་ཡིན་ཟེར། ལོ་རྒྱུས་བསྙད་པས། ཧ་ཧ་བྱས་གནོད་སྦྱིན་འདུལ་བའི་ཐབས་ལྟ་
178



སློབ་དཔོན་པདྨའི་རྣམ་ཐར་རྒྱ་གར་ལུགས།
ཟེར་བ་ལ། སློབ་དཔོན་གྱིས་གནོད་སྦྱིན་ཆེན་པོ་དམར་ཐབ་འཚལ་གསུངས་ནས་ཟངས་
ལ་རྡོག་པ་རྒྱབ་ནས་བསྐྱེལ། དེར་ཐང་ལྷ་ཁྲོས་ཏེ་གངས་ལ་ཐུག་ཆོམ་བྱུང༌
། སྤྲིན་ནག་
ཆགས་ནས་སྐྱེ་བོ་ཕལ་པས་བཟོད་པར་དཀའ་བའི་འབྲུག་དང་སེར་བ་དང་གློག་རྒྱུན་
མི་འཆད་པ་བྱུང་ངོ༌
། །སློབ་དཔོན་གྱིས་གངས་རི་ལ་སྡིགས་མཛུབ་བསྟན་པས་གངས་
ཆེར་ཞུ། ཐང་ལྷ་ཡར་ཞུ་དེ་ནས་གྲགས།
སྙིང་དྲུང་དུ་འདི་ན་ཆོས་བྱེད་དུ་མི་སྟེར་བའི་ཀླུ་གདུག་པ་ཅན་ཞིག་འདུག་
གསུང་། འདུལ་བར་དགོངས་པ་ལ་ཀླུ་དེ་ཕྱིའི་རྒྱ་མཚོར་བྲོས། ཕུག་པ་ཞིག་ཏུ་དཀྱིལ་
འཁོར་ལྔ་བཞེངས། ཞག་གསུམ་དགོངས་པ་མཛད་པས། གངས་ཀྱི་ཐུག་ཆོམ་ཞི། ཡུལ་
ཡང་འཇམ་པོར་གྱུར། ཀླུ་དང་ཐང་ལྷ་ཡང་དམ་འོག་ཏུ་ཆུད་ཅིང་ཆོས་ལ་བཀོད། གཞན་
ཡང་གནམ་མཚོ་ལ་གནས་པའི་ལྷ་འདྲེ་རྣམས་དང་
། ཇོ་མོ་གངས་དཀར་ལ་སོགས་པ་ལྷ་
སྲིན་དཔག་ཏུ་མེད་པ་ཞིག་དེ་སྐབས་བཏུལ་ལོ། །
དེ་ནས་ལེ་ཤོད་དུ་བྱོན། འཕན་ཡུལ་ལ་ཡུལ་ངན་ལུང་པ་རྟ་རོ་ཁ་ཕྱེ་བ་འདྲ་
གསུངས་དངོས་སུ་མ་ཕེབས། ལྷ་འདྲེ་རྣམས་དམ་འོག་ཏུ་བསྩལ། སྟོད་ལུང་གི་གཡའ་
རལ་མོ་ནས་མར་བྱོན། རི་ཉིལ་པ་ལ་སྡིགས་མཛུབ་བསྟན་པས་ལོག །བཙུན་མོ་འཕྲང་
གི་བྲག་མུ་སྟེགས་རལ་པ་ཅན་བྲོ་འཁྲབ་པ་འདྲ་བ་འདིའི་གོང་མ་བཅད་ན། བོད་མུ་སྟེགས་
ཀྱིས་འགེང་གསུངས་ནས་བཅད། ཞོང་བར་ཚོང་པ་ཀུན་ལ་གྲོ་ཐོབ་གསུང་པ་ལ། ཆུ་མ་མཆིས་
ཞུས་པས། གསེག་ཤང་ས་ལ་ཐམ་ཐོམ་རྒྱབ་པས། ཆུ་མིག་བདུན་བྱུང་
། ཞོང་བ་ལྷ་ཆུར་
གྲགས། མཁར་ནག་འདི་ཀླུ་བཙན་ཐུ་བ་ཞིག་འདུག །འདུལ་བྱེད་ཅིག་བྱ་གསུང་
། བྲག་
ལ་རྡོ་རྗེ་སེམས་དཔའི་སྐུ་གཅིག་མཛད། བོད་ཀྱི་རྡོ་ལ་བཟོ་ཨེ་རུང་ཟེར། བལ་པོའི་
བཟོ་བོས་ཤ་བ་ཞིག་ཀྱང་བརྐོས། དེ་ནས་ངམ་ཤོད་ལ་བྱོན། ཟུར་མཁར་མདའ་རུ་རྡོའི་
179



ལོ་པཎ་གྱི་རྣམ་ཐར་་ཕྱོགས་བསྒྲིགས།
མཆོད་རྟེན་ལྔ་བཞེངས། རབ་གནས་མཛད།
རྒྱལ་པོ་དང་ཞལ་མཇལ་ཞིང་བོད་ཡུལ་དུ་འགྲོ་
དོན་བསྐྱངས་པའི་སྐོར།
དེ་ནས་ཕོ་བྲང་བྲག་དམར་འོམ་བུ་ཚལ་དུ་ཕེབས། བཙན་པོ་དང་མཇལ་བ་ལ་
ཕོ་ཉས་བརྡའ་སྦྱར། ཕྱག་བཞེད་ཟེར་བ་ལ། སློབ་དཔོན་ན་རེ། ང་ཡི་ཕྱག་བཙན་པོས་
མི་ཐུབ་གསུངས་ནས། ཕ་བོང་ཞིག་ལ་ཕྱག་མཛད་པས་ཤག་ཏེར་གས། རྒྱལ་པོའི་ན་
བཟའ་ཕུད་པ་ལ་ཕྱག་མཛད་པས་ཐུལ་གྱིས་ཚིག །དེར་བཙན་པོས་སློབ་དཔོན་གྱི་ཞབས་
ལ་ཕྱག་ཕུལ། དེའི་གོང་དུ་སང་ཤིས་བྲག་དམར་འགྲན་བཟང་དུ་རྒྱ་ནག་གི་ལྷ་ཁང་
འགོའུ་དེ་ཤན་ལ་དཔེ་བླངས་བ་ཞིག་བཞེངས་ནི་གྲུབ། ཞལ་དྲོ་ནི་མ་གྲུབ་པའི་སྐབས་
ཡིན་པས། སློབ་དཔོན་ཆེན་པོ་དེར་གདན་ཕེབས་པར་ཞུས་ནས་ཕེབས།
རབ་གནས་མངའ་གསོལ་གྱི་ཚེ་རྒྱལ་པོ་དང་བློན་པོ་ཆེན་པོ་ནི་མ་བྱོན། གནངས་
ཆེན་པོ་དང་གཟིམ་མལ་བ་ཀུན་གྱིས་བལྟ་བར་འོངས། སློབ་དཔོན་གྱིས་ལྷ་སྐུ་ཆེན་པོ་
ཐམས་ཅད་མི་ལ་བྱ་བ་བཞིན་དུ་བྱས་ནས། སྟོན་མོ་བྱེད་པའི་སར་སྤྱན་དྲངས་སོང་
བས༑ ཡིད་མ་ཆེས་ཏེ། ནམ་ཕྱེད་ལ་དེ་ཀུན་གྱིས་མར་མེ་ཁྱེར་ནས་བལྟས་པས། ནང་ན་
འཇིམ་སྐུ་གཅིག་ཀྱང་མེད་པར་སྟོང་སང་ངེ་འདུག །དབྱུག་སྐར་གྱིས་བཙལ་བས་ཀྱང་
རེག་ཐོགས་མི་འདུག་པས་ཡིད་ཆེས། ནངས་པར་སྒོ་སེང་ནས་བལྟས་པས། སྐུ་གཟུགས་
ཐམས་ཅད་སྔར་བཞིན་འཁོད་པ་ལ། སློབ་དཔོན་པདྨས་མཆོད་པ་མཛད་པ་དང་། ལྷ་
རྣམས་བཤོས་གསོལ་ཞིང་གཏམ་མཛད་པར་དངོས་སུ་མཐོང་། དེའི་ཉིན་མོ་སྤོས་དང་
180



སློབ་དཔོན་པདྨའི་རྣམ་ཐར་རྒྱ་གར་ལུགས།
མར་མེ་ཐམས་ཅད་རང་འབར། རོལ་མོ་ཐམས་ཅད་རང་འཁྲོལ། ཅོང་རྣམས་རང་སྒྲ་
སྒྲོག༑ འཕན་ལྔ་བཏགས་པ་ལྔ་བརྒྱར་འཕེལ། སྡེར་གཅིག་ཏུ་རྒུན་འབྲུམ་སྙིམ་པ་གང་
ཙམ་ཞིག་ཡོད་པ་ཡང་དེར་འཚོགས་ཀྱི་མི་རྣམས་ཀྱིས་ཅི་ཙམ་ཟོས་ཀྱང་ཉུང་དུ་མ་
སོང་༑ ཐམས་ཅད་ངོ་མཚར་སྐྱེས་སོ།
དེའི་ནངས་པར་གཟིམ་མལ་བ་ལྷ་ལུང་མཚོ་གཞེར་གཉན་ལེགས་ཞེས་བྱ་བ་ལ་
པྲ་རྟེན་བྱས། ལྷ་མོ་འོད་ཟེར་ཅན་མའི་པྲ་སེ་ན་ཕབ་སྨྲ་རུ་བཅུག་པས། བོད་ཀྱི་ལྷ་ཀླུ་
མི་སྲུན་པ་ཐམས་ཅད་ཀྱི་མིང་སྨྲས། འཕང་ཐང་དུ་ཆུ་ཐོག་འབེབས་པ་ཤམ་པོ། དམར་
པོ་རི་ལ་ཐོག་འབེབས་པ་ཐང་ལྷ། མི་ནད་ཕྱུགས་ནད་གཏོང་བ་བརྟན་མ་བཅུ་གཉིས།
སད་སེར་གཏོང་བ་བོད་ཀྱི་ལྷ་གཉན་དགུ་ཡིན་ནོ་ཞེས་སོགས་སྨྲས། དེའི་ནང་བར་
ནས་བཟུངས་ཀྱང། ཚེ་རིགས་བཟང་བའི་བྱིས་པ་མང་པོ་ལ། རྒྱལ་ཆེན་བཞིའི་པྲ་ཕབ།
གནོད་སྦྱིན་མེ་ལྷས་ཞལ་མངོན་སུམ་དུ་བསྟན། ལྷ་ཀླུ་གདུག་པ་ཅན་ཐམས་ཅད་ཀྱི་
མིང་དང་གནས་དང་སྤྱོད་ཚུལ་སྨྲས། དེ་ནས་རྒྱལ་བློན་སོགས་ཡིད་ཆེས་པའི་ཕྱིར་དུ།
ལྷ་འདྲེ་མ་རུངས་པ་རགས་རིམ་ཞིག་དངོས་སུ་མི་ལ་ཕབ་ནས། སྡིགས་ཤིང་གཟིར་བ་
དང་ཆོས་བཤད་ནས་དམ་འོག་ཏུ་བཅུག །རང་རང་གི་སྲོག་སྔགས་དང་ཆོ་ག་རྣམས་
སློབ་དཔོན་ལ་ཕུལ། དེས་ཀྱང་མ་ཐུལ་བ་རྣམས་སྦྱིན་སྲེག་མཛད་པ་སོགས་ཐབས་སྣ་
ཚོགས་ཀྱིས་བཏུལ། དེ་འདྲ་བ་ལན་གཉིས་མཛད།
དེར་སློབ་དཔོན་ན་རེ། སླན་ཆད་ལྷ་ཆོས་ཅི་བདེར་མཛོད། གཙུག་ལག་ཁང་
དགོངས་པ་བཞིན་དུ་རྩིགས་ཤིག །སྔར་ལྷ་ཀླུ་དམ་འོག་ཏུ་ལན་གཉིས་ཆུད་ལགས་
ཏེ༑ ད་དུང་ལན་གཅིག་བགྱིད་དེ་འཚལ་གསུང་
། དེ་ནས་ཕོ་བྲང་ཟུར་ཕུད་རྐྱང་བུ་
ཚལ་དུ་ཡང་ཕེབས། དེར་བཞུགས་དུས་མལ་གྲོ་གཟི་ཅན་ལ་སོགས་པའི་ཀླུ་རྣམས་
181



ལོ་པཎ་གྱི་རྣམ་ཐར་་ཕྱོགས་བསྒྲིགས།
བཏུལ། མལ་གྲོ་གཟི་ཅན་ན་རེ། ས་སྟེང་ན་བཙན་པོ་ཁྲི་སྲོང་ལྡེ་བཙན་ཆེ། ས་འོག་ན་
ང་ཆེ། ངེད་གཉིས་གྲོགས་པོ་བྱ། རྒྱལ་པོ་ལ་ལྷ་ཁང་བཞེངས་པའི་གསེར་ཕྱེ་དྲེའུ་ཁལ་
བཅུ་བཞི་འབུལ། གསེར་ཁུང་གླང་པོ་སྣར་ལེན་དུ་ཐོངས་ཟེར་བ་བཞིན་གསེར་རྣམས་
དེ་ཁོ་ན་ལྟར་བྱུང་། རྒྱལ་པོ་པེ་དཀར་ཡང་བཏུལ་ཏེ། དེ་ཡང་ཁོང་འདུལ་བའི་དཀྱིལ་
འཁོར་སྒྲུབ་དུས་པེ་ཀར་གྱིས་དཀྱིལ་འཁོར་བལྟར་འོངས་བས་མིག་ལ་ཕུར་བུ་བཏབ།
སྔགས་ཉན་པས་རྣ་བ་ལ་བཏབ། སྔགས་ཟློས་པའི་མོད་བྱས་པས་ལྕེ་ལ་བཏབ། དེ་ནས་
འབྲོས་པར་འདོད་པ་ལ་ཡན་ལག་བཞི་ལ་བཏབ་པས་འགྲོ་མ་ཐུབ། ད་བསྲེག་གོ་ཞེས་
གསུངས་པས་ཤིན་ཏུ་སྐྲགས་ཏེ་མནའ་བོར། དམ་ལ་བཏགས།
དེ་རྗེས་ཡར་ལྷ་ཤམ་པོ་འདུལ་དུ་བྱོན་པས། སློབ་དཔོན་གྱི་ཐོག་ཏུ་ཁོས་ཆུ་ཕབ།
སློབ་དཔོན་གྱིས་བེར་སྣ་ནས་རྡོ་རྗེ་གདེངས་པས་ཆུ་གྱེན་ལ་ལོག་སླར། ལྷ་རྫིང་བམ་རྫིང་
དུ་བླུག །དེར་རྡོ་རྗེ་འཕངས་པས་ཆུ་ཁོལ་ཏེ་ཤམ་པོའི་གངས་ཀྱི་སུམ་ཆ་ཙམ་ཞུ། དེར་ཁོ་
གངས་ཀྱི་རྩེ་ལ་བསྡད་ནས། ང་ལ་དེ་ཙམ་དུ་ཐོ་འཚམས་པ་ཟེར། སློབ་དཔོན་གྱི་ཞལ་
ནས། ཁྱོད་ཀྱང་ང་ལ་དེ་ཙམ་ཐོ་འཚམ་པ། ད་ཕྱིན་དམ་འོག་ཏུ་མི་འཇུག་ན་བསྲེག་གོ་
གསུངས་པས། དེར་སློབ་དཔོན་གྱི་ཞབས་ལ་ཕྱག་འཚལ་བཞིན་དུ། བདག་ནག་པོའི་
རིགས་ཡིན་པས་ཆོས་བགྱི་བའི་རྔོ་མི་ཐོགས། ཕྱིན་ཆད་གནོད་པ་མི་བགྱིའོ་ཞེས་དམ་
བཅས། དེ་ལྟར་ཟླ་བ་དྲུག་ཙམ་གྱི་རིང་ལ་མི་མ་ཡིན་ཕལ་ཆེར་དམ་འོག་ཏུ་ཚུད་པར་
མཛད་དོ། །
དེ་ནས་རྒྱལ་སྲིད་དང་བོད་འབངས་སྤྱི་ལ་ཕན་པའི་ཕྱིར། སྦྱིན་བསྲེག་རྒྱ་ཆེན་
པོ་ཞིག་བགྱིའོ་གསུངས་པའི་སྐབས་ཤིག་དགའ་སྟོན་ཆེན་པོ་ཞིག་ལ་བཙན་པོའི་དབུ་
སྐྲ་འཁྲུའོ་ཞེས་ཡོད་པ་ལ། ཨཱ་ཙརྱ་བོ་དྷི་སཏྭས་རི་རབ་ཀྱི་བྱང་ངོས་ན་ཆུ་མིག་རྟག་ཏུ་
182



སློབ་དཔོན་པདྨའི་རྣམ་ཐར་རྒྱ་གར་ལུགས།
སྣང་བྱ་བ་ཡོད། དེ་ནས་ཆབ་བླངས་ཏེ་བཙན་པོའི་དབུ་བསིལ་ན་སྐུ་ཚེ་རིང་
། རིགས་
རྒྱུད་འཕེལ། ཆབ་སྲིད་ཆེན་པོ་ཤ་སྟག་འབྱུང་བ་ལགས་ཏེ་གསུང་
། ཆབ་དེ་སུས་ལེན་
པར་རྔོ་ཐོགས་ཞུས་པས། སློབ་དཔོན་སྔགས་མཁན་གྱིས་ནུས་གསུང་
། སློབ་དཔོན་ལ་ཞུས་
པས། གསེར་གྱི་བུམ་པའི་ཁ་དར་དཀར་གྱིས་བཅད། མཎྜལ་གྱི་དབུས་སུ་བཞག །སྔགས་
བཟླས་ནས་བུམ་པ་ནམ་མཁའ་ལ་འཕངས་པས་ཇེ་མཐོ་ལ་མི་སྣང་བར་སོང་
། ཟན་
ཟ་ཡུན་གཅིག་ཙམ་ནས་སློབ་དཔོན་གྱི་མདུན་དུ་བུམ་པ་ཁྲོངས་ཀྱི་བྱུང་། དེར་བཙན་
པོའི་དབུ་ཁྲུས་ཤིག་བྱས། བློན་པོ་ཀུན་ལ་གཏད་པས། ཁ་ཕྱེ་བའི་ནང་ན་ཆུ་སྐྱ་ཉོག་གེ་
འདུག་ནས། བློན་པོ་ཀུན་ཚོགས་པའི་མདུན་སར་བྲིམས་པས། འདི་མོན་གྱི་སྨྱོ་ཆུ་ཡིན་
ལས་ཆེ། ཕོ་ཐོངས་ཟེར་ནས། ཕྱིར་ཕོས་ཏེ་མེད་པར་བྱས། དེས་ཀྱང་དོན་མེད་ཆེན་པོ་
བྱུང་།
དེ་ནས་རྒྱལ་པོ་དང་འབངས་སྐལ་ལྡན་རྣམས་ལ་ཀྲི་ཡ་དང་། གསང་སྔགས་
ནང་གི་དབང་བསྐུར་བར་ཡང་མཛད། རྗེ་འབངས་སྐལ་ལྡན་མང་པོ་ལ་མན་ངག་ལྟ་
བའི་ཕྲེང་བ་གསུངས། རྡོ་རྗེ་རྣམ་འཇོམས་དང་། ཕུར་བུ་འབུམ་སྡེ་དང་། གཞན་ཡང་
སྒྲུབ་ཐབས་མན་ངག་ཅི་རིགས་པ་སྟོན་ཅིང་
། ཡུན་རིང་པོར་བཞུགས་ནས་བོད་ཁམས་
ཐམས་ཅད་བདེ་སྐྱིད་དང་ལྡན་པར་བྱའོ་གསུང་བ(ཅིག）ཞིག་ཡོད་པ་ལ། ཕྱིས་
སེམས་ཅན་སྤྱི་མཐུན་གྱི་ལས་ཀྱི་རྒྱུ་བྱས། ནག་ཕྱོགས་ཀྱི་ལྷ་སྲིན་གདུག་པ་ཅན་སྙིང་ལ་
ཞུགས་པའི་བློན་པོ་རྣམས་ཀྱིས་རྐྱེན་བྱས་ཏེ་མ་འགྲུབ་བོ། །
དེ་ཡང་བཀའ་ཆེམས་ཀྱི་ཡི་གེ་རྣམས་ན། བོད་ཡུལ་བཟང་པོར་གཏོང་གསུངས་
པའི་སྐབས་དེ་མན་ཆད་ཙམ་མ་གཏོགས་མ་བྲིས་པ་ནི། གསང་སྔགས་ནང་གི་ལོ་རྒྱུས་
ཚོགས་སུ་མི་སྒྲོག་པའི་དབང་དུ་བྱས་པར་སྣང་ལ། དེར་དབང་བསྐུར་བ་ལ་ཡང་རིམ་
183



ལོ་པཎ་གྱི་རྣམ་ཐར་་ཕྱོགས་བསྒྲིགས།
པ་བྱེད་པ་ཞེས་གབ་ཚིག་ཏུ་ཡོད་དེ། སྔོན་དུས་གསང་སྔགས་པ་ནང་མ་གཏོགས་ཐུན་
མོང་དུ་དབང་བསྐུར་བའི་མཚན་དོན་ཡང་གསང་བའི་སྲོལ་བྱུང་བས། རིམ་པ་ཞེས་བྱ་
བའི་བརྡའ་ཆད་འདི་ཡིག་རྙིང་མང་པོ་ན་སྣང་ངོ་
མན་ངག་ལྟ་ཕྲེང་གི་ལོ་རྒྱུས་རྙིང་པ་རྣམས་དང༌། འོ་བྲན་དཔལ་གྱི་གཞོན་ནུའི་
ཕུར་བུའི་སྟོང་ཐུན་དང་
། གཞན་ཡང་ལོ་རྒྱུས་ཁ་འཐོར་བ་ཁུངས་མ་རྣམས་སུ་སྤྱི་ཁོག་
དེ་མཐུན་པར་འབྱུང་བ་ལ། རྒྱལ་པོ་ལ་རིམ་པ་མཛད་པའི་ཚེ། བཙུན་མོ་ཚེ་སྤོང་བཟའ་
མེ་ཏོག་སྒྲོན་དང་
། འབྲོ་བཟའ་ཁྲི་རྒྱལ་མོ་བཙུན་ཞེས་བྱ་བ་ཕྱིས་རབ་ཏུ་བྱུང་བའི་
མཚན་ཇོ་མོ་བྱང་ཆུབ་རྗེ་ཞེས་པ་དེ་སོགས་བཙུན་མོ་མཆོག་རྣམས་ཀྱིས་དཀྱིལ་འཁོར་
མཆོད་པའི་གཟུངས་མ་བྱེད་པར་ཞུས་པས། དེ་ཀུན་སྐལ་པ་དང་ལྡན་པ་ཁོ་ནར་ཡང་
མི་སྣང་གསུང་
། འཆིམས་བཟའ་ལྷ་མོ་བཙན་དང་། མཁར་ཆེན་བཟའ་མཚོ་རྒྱལ་གཉིས་
མཆོད་པའི་གཟུངས་མ་བྱེད་པའི་སྐལ་པ་ཅན་དུ་ལུང་བསྟན་པས། ས་ཐག་རིང་བ་ལ་ཇི་
ལྟར་བགྱི་ཞུས་པས། འདི་ལ་ཚེགས་མེད་གསུངས་ནས། སློབ་དཔོན་གྱིས་དགོངས་པ་ལ་
མཉམ་པར་བཞག་པས། ཡུད་ཙམ་ཞིག་ན་དེ་གཉིས་དཀྱིལ་འཁོར་གྱི་མཐའ་རུ་སླེབ་བོ། །
དེར་མ་ཟད་དེ་གཉིས་ལ་ལྷུན་གྱིས་གྲུབ་པའི་དགོངས་པ་སྐྱེས་ནས་ཕྱིས་འཇིག་
རྟེན་གྱི་ལས་སྤངས་ཏེ་སྒྲུབ་པ་ལ་ཞུགས་སོ། །བཀའ་ཚིགས་ཀྱི་ཡི་གེ་གསུམ་ལས་དེ་
གཉིས་གཞོན་ནུ་ནས་སྒྲུབ་པ་ལ་གཤེགས་པས་ཕྱག་རྗེས་ལྷ་ཁང་མེད་ཅེས་འབྱུང་བའི་
དོན་ཡང་དེར་སྣང་
།
དེ་སྐབས་དབང་བསྐུར་བ་གྲོལ་བ་ན། རྒྱལ་པོའི་གཟིམ་མལ་པ་རྨ་ཅོ་ཅོ་བྱ་བས།
ཞང་བློན་རྣམས་ལ་བཤད་ཀྱང་ཡིད་མ་ཆེས་པར། དེ་ཙམ་གྱི་ནུས་པ་མེད་དམ་སྙམ་
པའི་སྐབས་རྒྱལ་པོའི་ལྷ་ཁང་གི་ས་འདུལ་མཛད་པའི་དུས། དཀྱིལ་འཁོར་བཞེངས་
184



སློབ་དཔོན་པདྨའི་རྣམ་ཐར་རྒྱ་གར་ལུགས།
པའི་ཐིག་སྐུད་འཐེན་པ་ལ། བོད་ཀྱི་ཡུལ་ཁམས་ཀྱི་བུ་མོ་གཙང་མ་མཚར་བའི་མཐར་
ཐུག་པ་གཉིས་དགོས་པ་བྱུང་བ་ལ། བོད་ཙམ་གྱི་ཡུལ་ཁམས་ཆེ་བ་ན། མཚར་བའི་
མཐར་ཐུག་པ་སུ་ཡིན་མི་ཤེས་པའི་སྐབས། སྔགས་མཁན་ལ་དེའི་ནུས་པ་ཡོད་ཟེར་
བས་བདེན་ན་འགུགས་པར་ཞུ་བྱས་པས། སློབ་དཔོན་གྱིས་དགོངས་པ་ལ་མཉམ་པར་
བཞག་པས། དར་ཅིག་ནས་ལྕོག་རོ་བཟའ་བུ་ཆུང་སྨན་དང་། ལྕོག་རོ་བཟའ་ལྷ་བུ་
སྨན་གཉིས་གང་ནས་བྱུང་ཆ་མེད་པར་དེར་བྱུང་
། དེ་ལ་ཡེ་ཤེས་ཀྱི་ལྷ་ཕབ་སྟེ་ཐིག་སྣ་
བ་བྱས་སོ། །ཕྱིས་བོད་འབངས་ཀྱི་མི་ཐམས་ཅད་བསྡུས་པས། དེ་གཉིས་ལས་མཚར་བ་
ཡེ་མ་བྱུང་སྐད།
བོད་དུ་མཛད་འཕྲིན་ཐ་མ་བསྐྱངས་ཏེ་ཕྱིར་ཕེབས་པའི་སྐོར།
དེར་བློན་པོ་རྣམས་ལྐོག་ཏུ་བགྲོས་ནས་སྔགས་མཁན་འདིས་བོད་འབངས་ཀྱི་ངོ་
མཚར་ཅན་རྣམས་དང་ནོར་བཟང་པོ་ཐམས་ཅད་རྒྱ་གར་ལ་གཏོད་དམ་ཟེར། ཡང་
ཁྱུང་པོ་རྟག་ཚ་ཟེར་བའི་བློན་པོ་གཅིག་ཆོས་ལ་ཤིན་ཏུ་མི་དད་པ་དེས་བསམ་པ་
ལ༑ བྲག་དམར་འགྲན་བཟང་དང་སྔགས་མཁན་འདི་མེ་ལ་བསྲེག་དགོས་པར་འདུག་
བསམས་ནས་སློབ་དཔོན་གྱི་དྲུང་དུ་ཕྱིན་པ་ཞིག་ལ། བློན་པོ་སོགས་སྐྱེ་བོ་མང་པོ་ཡོད་
པའི་དབུས་དེར། ཁྱོད་འདི་ལྟ་བུ་བསམ་མམ་ཞེས་གསུངས་པས། ཤིན་ཏུ་ངོ་ཚ་ཞིང་
ཕྱིར་ཡོང (སོང) ནས། མཐའི་མོན་བུ་འདིས་ཅི་ཡང་ཤེས་པར་འདུག་ཟེར་སྐད། ཡང་
དབས་ལྡོངས་གཟིགས་ཟེར་བ་ཆོས་ལ་ཤིན་ཏུ་ཞེ་གནག་པ་ཞིག་ཡོད་པ་ལ། འདི་མི་
རིང་བར་དབང་ཆེ་བར་གྱུར་ཏེ། ཆོས་དར་དུ་མི་སྟེར་བ་ཞིག་ཡོང་བ་འདུག་པས་ཚར་
185



ལོ་པཎ་གྱི་རྣམ་ཐར་ཕྱོགས་བསྒྲིགས།
ལ་
གཅོད་པའི་དུས་ལ་བབ་འདུག་གསུངས།
ཡུད་ཙམ་ཞིག་དགོངས་པ་མཛད་པས། ཁོ་ཡང་དུས་དེ་རང་དུ་ལུས་ནས་ཁྲག་
ཟགས་ནས་ཤི། དེ་ལྟར་སྔ་ཕྱིར་མི་དང་མི་མ་ཡིན་བཏུལ་བའི་ནུས་མཐུ་རྣམས་མཐོང་
བས། བློན་པོ་རྣམས་རང་རང་གི་བསམ་པ་ངན་པ་དང་
། བྱེད་སྤྱོད་ངན་པ་བྱེད
སློབ་དཔོན་བཞུགས་པས་ཤིན་ཏུ་བག་དོག་པར་གྱུར་ཏེ། སློབ་དཔོན་རྒྱ་གར་དུ་འབྱོན་
པའི་ཐབས་ཁོ་ན་སེམས་ཤིང་ཡོད་པའི་སྐབས།
སློབ་དཔོན་གྱི་གསུང་ནས། བཙན་པོ་ཁྱོད་ཀྱི་ཡུལ་འདི་བཟང་པོར་བྱ། ངམ་ཤོད་
ཀྱི་བྱེ་མ་ཚལ་དང་ནེ་གསིང་དུ་བྱ། གྲ་དང་། དོལ་དང་
། རྟ་ལ་དང་། ཡུལ་པོ་ཆེ་ཚུན་
ཆད་ཆབ་མེད་པ་རྣམས་སུ་ཆུ་དབྱུང་། གྲམ་པ་ཐམས་ཅད་ཀྱང་ཞིང་སར་འགྱུར་བར་
བྱས་ལ་བོད་ཀྱི་འཚོ་བ་བྱ། བེ་ཤ་མ་ཎ་ལ་ནོར་བླངས་འཛམ་བུའི་གླིང་གི་དཀོར་ནོར་
ཡོད་དོ་ཅོག་གི་འབྱུང་ཁུངས་བོད་དུ་འབྱུང་བར་བྱ། གཙང་པོ་སྤུབས་སུ་འཇུག །ཆབ་
འདི་བས་ཆེ་བ་གཅིག་ཀྱང་ངས་སྦུབས་སུ་བཅུག་པ་ཡིན་གསུངས་པ་དང་
། རྒྱ་དང་
ཧོར་ལ་སོགས་པའི་རྒྱལ་པོ་ཐམས་ཅད་ཀྱང་བོད་ཀྱི་དབང་དུ་འདུས་པར་བྱའོ་སོགས་
བཀའ་མཆིད་རྒྱ་ཆེར་གསུངས་པ་ལ། དེ་ལྟར་ཡོད་དམ་ཉམས་སད་པའི་ཕྱིར་མཛད་
པར་ཞུས་པས། དཀྱིལ་འཁོར་བཞེངས་ནས་སྔ་དྲོ་གཅིག་དགོངས་པ་མཛད་པས་བྲག་
དམར་གྱི་སྐམ་ས་གཅིག་ཏུ་ཆུ་ཆེན་པོ་བརྡོལ
། མིང་ཀླུ་རྫིང་དུ་བཏགས། ད་དུང་མཛད་
དགོས་ཞུས་པས་བྲག་དམར་མཚོ་མོ་མགུར་སྔར་བྱེ་མར་ཡོད་པ་ནེ་གསིང་དུ་སྔོ་ཆམ་
གྱིས་སོང་། དེའི་ཕྱི་དྲོ་བྲག་གླ་བའི་གདོང་དུ་ནགས་ཆེན་པོ་སྐད་ཅིག་ལ་བྱུང་བས། གླ་
བའི་ཚལ་དུ་མིང་བཏགས། ཡང་དེའི་སང་ཉིན་སྔ་དྲོ་དགོངས་པ་མཛད་པས། སྔར་ཟུང་
མཁར་ལ་ཕུ་ཆུ་མེད་པ་ལ་ཕུ་ཆུ་ཆེན་པོ་ནར་གྱིས་བྱུང་
། ད་ཞིང་ས་གང་དུ་བྱེད་གསུང་
།
186



སློབ་དཔོན་པདྨའི་རྣམ་ཐར་རྒྱ་གར་ལུགས།
དེ་ལྟར་ཐམས་ཅད་འོང་ངེས་པར་འདུག་པས། བློན་པོ་རྣམས་ཀྱིས་མདུན་ས་
ཆུང་ངུར་གྲོས་བྱས་ནས། ཞིང་དང་ན་ཡར་ཀླུང་གིས་ཆོག །སྔགས་མཁན་འདིས་ཡུལ་
བཟང་པོར་བཏང་ནས་རྒྱ་གར་བ་ལ་གཏོད་འདོད་པ་ཡིན། ད་འཕྲོ་བསྐུམས་ལ་མཐའི་
མོན་བུ་འདི་རང་ཡུལ་ལ་བརྫང་པ་ལེགས་ཞེས་དབང་ཆེ་ཆེ་རྣམས་ཁ་འཆམ་ནས་
བཙན་པོ་ལ། རྗེ་གཅིག་ལགས། མཐའི་མོན་བུ་འདི་མཐུ་རྩལ་ཆེ། བཙན་པོ་ཐུགས་ནི།
ཆོས་ལ་གཏད། ཆབ་སྲིད་ནི་རྒྱ་གར་བས་འཕྲོག་ཏེ་འགྲོ་བར་མཆིས། ཞེས་སོགས་ཕྲ་མ་
མང་པོ་དང༌། སྔར་གྱི་གསུང་རེ་རེ་ལ་དེ་ལྟར་བྱར་མི་རུང་བའི་རྒྱུ་མཚན་ལོག་པ་མང་
པོ་བཀོད། ད་ནི་ཨ་ཙརྱ་སྔགས་མཁན་རང་ལ་བྱ་དགའ་ཆེར་ཕུལ། སླར་རྒྱ་གར་དུ་
བཞུད་པར་ཞུ་དགོས་ཞེས་ཡང་ཡང་ཞུས། སློབ་དཔོན་ཉིད་ལ་ཡང་བློན་པོ་རྣམས་ཀྱིས་
དེ་ལྟར་ཞུ་བ་ཕུལ།
དེར་བཙན་པོ་ཐུགས་མ་བདེ་སྟེ་སློབ་དཔོན་ལ་གསེར་ཕྱེ་བྲེ་གང་ཕུལ། ཕྱག་དང་
བསྐོར་བ་བྱས། རང་ཚུལ་རྣམས་བརྗོད་པས། ང་གསེར་འདོད་ནས་འོངས་པ་མ་ཡིན། བོད་
མཐའ་འཁོབ་ཀྱི་འདྲེ་སྲིན་གདུག་པ་ཅན་བཏུལ་ནས་ཆོས་དར་བར་བྱ་བ་དང་
། ཡུལ་
བཟང་པོར་བསྒྱུར་ནས་བོད་རྣམས་བདེ་བ་ལ་འགོད་པའི་ཕྱིར་འོངས་པ་ཡིན། གསེར་
འདོད་ན་འདི་ལྟར་བྱས་པས་ཆོག་གསུངས་ནས། ཐན་སྐོར་གྱི་ས་རྡོ་ལ་ཕྱག་རེག་རེག་
མཛད་པ་ཙམ་གྱིས་གསེར་དུ་སོང་། འོན་ཀྱང་བཙན་པོའི་ངོ་བསྲུང་བའི་ཕྱིར་ཁྱོར་
གང་ཙམ་ཕྱག་ཏུ་བཞེས་ནས། རྡོ་རྗེ་གདན་ལ་མཆོད་པ་ཞིག་བྱ་གསུང་
། ལྷག་མ་བཙན་
པོ་ཉིད་ལ་གནང་ནས།
བཟང་སེམས་བྱུར་གྱི་སྣ་འདྲེན་ཡིན། །སྙིང་རྗེ་རྒས་པ་ཞེ་སྡང་རྒྱུ། །རྗེ་ཡི་ཁ་ལོ་བློན་
གྱིས་བསྒྱུར། །བོད་ཀྱི་བློན་འདྲེ་གདུག་པ་ཆེ། །སེམས་ཅན་ལས་ངན་སྤྱོད་པ་ལ། །རྒྱལ་བ་
187



ལོ་པཎ་གྱི་རྣམ་ཐར་ཕྱོགས་བསྒྲིགས།
རྣམས་ཀྱི་ནུས་པའང་རྡུགས།
ཞེས་གསུངས་ཏེ་བློན་པོ་རྣམས་ཟེར་བ་ལྟར་ཆད་སོ་བྱས། རྒྱལ་པོའི་ཡི་དམ་དུ་
འཕགས་པ་སྤྱན་རས་གཟིགས་ལྷ་ལྔ་ཕོག་པ་ལས་ཕྱིས་རྒྱལ་པོས་ལྷ་ལྔའི་ནང་གི་རྟ་
མགྲིན་གྲུབ། ཨརྱ་པ་ལོའི་གླིང་གི་རྟ་མགྲིན་གྱིས་རྟ་སྐད་བཏོན། འཛམ་བུ་གླིང་གི་སུམ་
གཉིས་སུ་ཐོས་པར་གྲགས། ཨརྱ་པ་ལོའི་གླིང་གི་རྟ་མགྲིན་གྱི་སྐུ་འདྲ་དེ་ཡང་སྒྱུ་འཕྲུལ་
དྲ་བ་ནས་བཤད་པ་དེར་འདུག །དེའི་ཚེ་མན་ངག་ལྟ་ཕྲེང་གི་འཕྲོ་ཡང་མདོར་བསྡུས་
ཏེ་གསུངས་ནས། ངའི་ཆོས་འདི། ལྟ་བ་ཆོས་ཀྱི་སྐུ་དང་བསྟུན་དགོས། སྤྱོད་པ་བྱང་ཆུབ་
ཀྱི་ཕྱོགས་དང་བསྟུན་དགོས། ལྟ་བའི་ཕྱོགས་སུ་སྤྱོད་པ་ཤོར་ན། དགེ་མེད་སྡིག་མེད་ཀྱི་
ཆད་ལྟ་སྐྱེས་ནས་ཕྱིས་གསོར་ཡང་མི་རུང་། སྤྱོད་པའི་ཕྱོགས་སུ་ལྟ་བ་ཤོར་ན༑ དངོས་
པོའི་མཚན་མས་བཅིངས་ནས་གྲོལ་བར་མི་འགྱུར། ངའི་སེམས་ཕྱོགས་འདི་ལྟ་བ་ཤས་
ཆེ་བས། མ་འོངས་པ་ན་ཚིག་གི་མདོ་ནི་ཤེས། ཉམས་མྱོང་གི་གདིང་ནི་མ་རྙེད་ནས། འདྲ་
མིན་མང་
མང་པོས་སེམས་ཅན་གྱི་དོན་བྱེད་པར་འདོད་པ་འོང་གསུང་
། མན་ངག་རྣམས་
ཀྱང་མཐར་རྒྱས་མ་རྫོགས། རྒྱལ་རྒྱུད་མངའ་ཐང་འཕེལ་བའི་སྦྱིན་སྲེག་ཀྱང་མཛད་
འཕྲོ་ལ་ལུས། ལྷ་ཀླུ་དམ་བཞག་ལན་གསུམ(པ) ཡང་མ་གྲུབ། འོན་ཀྱང་མ་འོངས་པ་
མཁྱེན་པས་སློབ་མ་རྣམས་ལ་དྲག་སྔགས་མང་དུ་གསུངས། དྲག་སྔགས་མང་པོ་དང་
ཆོས་ཀྱི་དཔེ་མང་པོ་རྫ་ལ་སྦས། སྤྱིར་ན་རྫུ་འཕྲུལ་གྱི་བཀོད་པས་ཆོས་དང་ནོར་གྱི་
གཏེར་ཁ་ཆེན་པོ་ཡོངས་སྡོམ་བརྒྱ་རྩ་བརྒྱད་ཡུལ་ཐ་དད་དུ་སྦས་ནས་མཐར་འདི་སྐད་
དུ་
བདག་དང་གཏན་པ་མེད་པའི་སྦྱིན་བདག་རྣམས། །ཚེ་རབས་འདི་འམ་ཚེ་རབས་
གཞན་ཡང་རུང་
། །འོག་མིན་ཞེས་བྱའི་གནས་མཆོག་དམ་པ་རུ། །རྣལ་འབྱོར་ཐེག་ཆེན་
188



སློབ་དཔོན་པདྨའི་རྣམ་ཐར་རྒྱ་གར་ལུགས།
འབྲས་བུ་སྤྱོད་པར་ཤོག །
ཅེས་སྨོན་ལམ་ཡང་ཡང་མཛད། སོ་སོ་ལ་ཞལ་གྱི་གདམས་པ་མང་དུ་གསུངས་
ནས༑ གློ་བུར་དུ་ཡར་ལ་གཤེགས་ཏེ། ཡར་ལམ་རུ་ལག་བརྒྱུད་ནས་ཕེབས། ཆིབས་
འཁྲིད་པ་དང་། ལོ་སྟེ་དགུ་སྣ་གོང་དང་། ཞང་ཉང་ཐང་ཞེས་བྱ་བ་བློན་པོ་དད་པ་ཅན་
དེ་གཉིས་ཀྱིས་མང་ཡུལ་བར་དུ་སྐྱེལ་བར་བྱས་པ་ལས། བློན་པོ་ཁ་ཅིག་ན་རེ། སྔགས་
མཁན་དེ་ནུས་པ་ཆེ་བས་མ་བསད་ན་བོད་ལ་བྱད་མ་བྱས་པར་འོངས་ཟེར་ནས། ལྐོག་
ཏུ་གཤེད་མ་ཤིན་ཏུ་དཔའ་བ་བཅོ་བརྒྱད་རྟ་ལ་བསྐྱོན་ནས་བཏང་
། སློབ་དཔོན་མང་
གུང་དུ་བྱོན་དུས། ནངས་པར་འུ་ཅག་ལ་འཚེ་བ་བྱེད་པ་འོང་གསུང་། སང་ཉིན་དོང་
བབས་ཀྱི་འཕྲང་ལ་བྱོན་དུས། གཤེད་མ་བཅོ་བརྒྱད་མཚོན་ཆ་ལག་ཏུ་བསྟར་ཏེ། སློབ་
དཔོན་ལ་བརྡེག་པར་གཟས་པ་ཙམ་ལ་སློབ་དཔོན་གྱིས་ཕྱག་རྒྱ་བསྟན་པས། ཐམས་
ཅད་ལུས་འཇིམ་གཟུགས་བཞིན་རེངས། ངག་སྨྲ་བརྗོད་མ་ཤེས། དེའི་བར་ལ་སློབ་
དཔོན་སྐྱེལ་མི་དང་བཅས་པ་ཕར་གཤེགས།
དེ་ནས་སྐྱེལ་ མ་རྣམས་ཡུལ་དེའི་ལ་ཁ་ཞིག་ནས་ཚུར་ལྡོག་པའི་སྐབས་གསུང་
ལས༑ བོད་ཀྱི་འདྲེ་སྲིན་ལྷ་ཀླུ་གདུག་པ་ཅན་རྣམས་ལན་གསུམ་འདུལ་དགོས་པ་ལས།
གཅིག་འཕྲོ་ལ་ལུས། དེ་མ་ལུས་ན་རྒྱལ་པོ་སྐུ་ཚེ་རིང་
། ཆབ་སྲིད་ཆེ། རྒྱལ་པོའི་རིགས་
རྒྱུད་ཐམས་ཅད་ཀྱང་མངའ་ཐང་ཆེ། ཆོས་ཡུན་རིང་དུ་གནས་པ་ལས། དེ་ལུས་པ་དེ་
ཡིད་ལ་གཅགས་སོ། །ཆོས་འཁོར་གཅིག་ཏུ་འབྱོངས་ནས་འོང་སྟེ་དེར་འཁྲུགས་པ་
ཆེན་པོ་ཞིག་ཀྱང་འོང། ཆོས་ལ་སྐད་ཉག་བག་རེ་འོང་། ཀླུ་དང་རྒྱལ་པོ་འདི་ཕུགས་ཞེ་
གནག་པར་འདུག རྒྱལ་རྒྱུད་ཀྱང་ཁྲིམས་ལ་མི་གནས་པར་སིལ་བུར་འགྲོ། ཁར་སང་
གི་འཚེ་བ་བྱེད་མི་རྣམས་ལ་འདི་གཏོར་ཞེས། ཡུངས་ཀར་སྦྱར་གང་གཏད། ལྷོ་ནུབ་
189



ལོ་པཎ་གྱི་རྣམ་ཐར་་ཕྱོགས་བསྒྲིགས།
མཚམས་སུ་སྲིན་པོ་འདུལ་དུ་འགྲོ་གསུངས་ནས། ཆིབས་ཀྱི་ཁ་ནས་ནམ་མཁའ་ལ་
འཕུར་ཏེ་སྤྲིན་གསེབ་ན་ཡར་ཆོས་གོས་སྤུར་རེ་སྲེག་ཤང་ཁྲོལ་ལེ་བཞུད་པར་ཐམས་
ཅད་ཀྱིས་མཐོང་
། འདིའི་ས་ཡུལ་ནི་བོད་རྣམས་ལ་གུང་ཐང་ལ་ཐོག་ཡིན་པར་གྲགས་
ཀྱང་༑ དོང་བབས་འཕྲང་གི་ཕ་རོལ་ཡིན་པར་བཤད་པས་རྒྱ་བོད་མཚམས་ཀྱི་རི་གཅིག་
ཡིན་པར་ངེས་སོ། །
སྐྱེལ་མི་རྣམས་ཚུར་ལོག། གཤེད་མ་རྣམས་ལ་ཡུངས་ཀར་དེ་གཏོར་བས། སྨྲ་ཤེས་འགྲོ་
ནུས་པར་བྱུང་ངོ༌
། །ཕོ་ཉ་གཉིས་པོས་ཀྱང་སློབ་དཔོན་གྱི་གསུང་རྣམས་སླར་རྒྱལ་པོའི་སྙན་
དུ་ཕུལ་བས། བཙན་པོའི་ཐུགས་ལ་ཤིན་ཏུ་འགྱོད་པ་གཅགས་པར་གྱུར་ཅིང་
། དེ་སྐབས་
སློབ་དཔོན་གྱི་ཆོས་འཕྲོ་ལུས་པ་རྣམས་གསན་པའི་ཕྱིར། ཕྱིས་པཎྜི་ཏ་བི་མ་ལ་མི་ཏྲ་
དང་༑ ཤཱནྟཾ་གནྡྷ་ཆེད་ཀྱིས་སྤྱན་དྲངས་པ་ཡིན་པར་བཤད་དོ། །དེའི་རྗེས་སུ་བཙན་པོས་
ལྷ་ཁང་བརྩིགས་པ་ལྟ་བུར་རྦ་བཞེད་ཁ་སྐོང་ཅན་ནས་འབྱུང་བ་ནི་ཚིག་བརྗོད་ཚུལ་
གྱི་གོ་རིམ་དུ་སྣང་ངོ༌
། །
སྔགས་རྙིང་མར་གྲགས་པའི་ཡིག་རྙིང་ཀུན་ན། ཨརྱ་པ་ལོའི་གླིང་ལ་སློབ་དཔོན་
གྱིས་རབ་གནས་མཛད་པ་དང་
། ཆོས་འཁོར་བསམ་ཡས་ཀྱི་ས་ཆོག་མཛད་པོ་མགྲིན་
གཅིག་ཏུ་བཤད་པར་སྣང་བ་འཐད་པར་ཡང་སེམས་ལ། དེས་ན་གོང་དུ་ལྷ་ཁང་
བརྩིགས་པའི་ཐིག་སྣ་འདྲེན་པ་སོགས་ཀྱི་ལོ་རྒྱུས་ཀྱང་ཨརྱ་པ་ལོའི་གླིང་གི་ཡིན་པར་
མངོན། རྦ་བཞེད་ན། བོད་ཡུལ་དབུས་སུ་ཟླ་བ་བཅོ་བརྒྱད་བཞུགས་བྱ་བ་དང་
། རྦ་བཞེད་
ཁ་སྐོང་ཅན་ན་བོད་ཡུལ་དུ་ཟླ་བ་བཅོ་བརྒྱད་བྱ་བ་དང་། བླ་བཞེད་ན་ཟླ་གྲངས་ཀྱི་
གསལ་ཁ་མེད་ཅིང་། རྒྱལ་བཞེད་ཀྱི་དོན་བླངས་ཏེ་བྲིས་ཟེར་བའི་ཡིག་རྙིང་རྣམས་ན།
བོད་ཡུལ་དབུས་ཀྱི་བྲག་དམར་དུ་ཟླ་བ་བཅོ་བརྒྱད་བཞུགས་བྱ་བ་ཡོད་པས། དུས་རིང་
190



སློབ་དཔོན་པདྨའི་རྣམ་ཐར་རྒྱ་གར་ལུགས།
ཐུང་ལ་འདོད་ལུགས་ཕྲ་མོ་མ་གཏོགས་གཙོ་བོའི་དོན་ལ་མཐུན་ནོ། །
འོན་ཀྱང་སྔགས་རྙིང་པའི་ལོ་རྒྱུས་ཡིག་རྙིང་ཁུང་ཆེ་ཆེ་མང་པོར་ཡང་ཆོས་
འཁོར་བསམ་ཡས་ཡོངས་སུ་རྫོགས་པའི་རབ་གནས་ཀྱང་མཛད་པར་བཤད་ཅིང་
།
མཁས་མཆོག་བུས་ཀྱང་དེ་དང་མཐུན་པར་བཀོད་དོ། །རྣམ་སྤྲུལ་བསམ་གྱིས་མི་ཁྱབ་
པས་ན། དེ་ཡང་ཡིན་མོད། གདུལ་བྱ་ཇི་ཙམ་གྱི་སྣང་ངོ་ཡིན་ན་ནི་མ་འཚལ་ལོ། །
དུས་ཡུན་ཐུང་དུ་ཙམ་ལ་ཡང་ཡུལ་ཐམས་ཅད་དུ་བྱོན་པ་དང་
། དེ་དག་ཏུ་ཡང་
དངོས་སུ་ཆོས་མང་པོ་སྟོན་པ་དང་
། གཏེར་ཁ་མང་དུ་སྦེད་པ་སོགས་དང་
། ཡུལ་སོ་སོར་
བྱོན་པ་དང་
། བཞུགས་པ་དང་། གཤེགས་པ་སོགས་མཛད་པ་སྣ་ཚོགས་པ་སྟོན་པ་མི་
ཚར་རོ་སྙམ་དུ་ནི་བས
སྙམ་དུ་ནི་བསམ་པར་མི་བྱ་སྟེ། མཐའ་ཡས་པའི་རྫུ་འཕྲུལ་ལ་མངའ་བརྙེས་པའི་
ཕྱིར་རོ། །ཕྱིས་ཀྱང་སྐལ་པ་དང་ལྡན་པའི་གང་ཟག་གཅིག་གམ་མང་པོ་ལ་ཡང་
། སྐུ་དང་
གསུང་གི་སྣང་བ་ཐུན་མོང་དུ་སྟོན་པ་དང་
། སྐལ་ལྡན་གྱི་གང་ཟག་ཤས་ཆེར་ཚོགས་
པའི་ཡུལ་ཕྱོགས་ལ་ཡང་དངོས་སུ་བྱོན་པ་ཡང་སྲིད་དེ། འཕགས་པའི་ཡུལ་དུ་བི་རུ་པ་
དང་༑ ལུ་ཡི་བ་དང་
། ཛ་ལནྡྷ་རི་བ་ལ་སོགས་པ་ལན་མང་དུ་བྱོན་ཞིང་
། ཕྱིས་བྱུང་རང་
ཡང་བྱོན་པ་བཞིན་ནོ། །
འགྲོ་ལྡིང་དུ་ཕེབས་པའི་སྐོར།
ཡང་རྒྱ་གར་ལྷོ་ཕྱོགས་ནས་ནུབ་དྲང་ཐད་དུ་གྲུ་རྒལ་ཏེ་འགྲོ་དགོས་པའི་ས། རྒྱུ་
མཚོའི་དབུས་ཀྱི་གླིང་ཆུང་ཌ་མི་ཌོ་དཱིཔ་ཞེས་བྱ་བ་ཡོད་དེ། སྔོན་སྲིན་པོ་དང་མཁའ་
འགྲོ་མ་ནམ་མཁའ་ལ་ལྡིང་ཞིང་འགྲོ་བ་ཁོ་ནས་གང་བ་ཡིན་པས། ཌཱ་མི་ཊོ་སྟེ་འགྲོ་
191



ལོ་པཎ་གྱི་རྣམ་ཐར་ཕྱོགས་བསྒྲིགས།
ལྡིང་ངོ༌
། །དུས་དེའི་ཚེ་ཡང་བུད་མེད་ཤས་ཆེ་བ་ཞིག་ནི་གདུག་པའི་མཁའ་འགྲོ་མ་
རིག་སྔགས་སྣ་ཚོགས་པ་བྱེད་པའི་ཕྱིར་སྔགས་འཆང་མ་ཞེས་བྱ་བ་དེ་འདྲ་ཡིན་ལ།
སྐྱེས་ པ་ཡང་འབྱུང་པོ་མིའི་གཟུགས་ཅན་མང་པོ་ཡོད་དོ། །
དེར་སློབ་དཔོན་པདྨ་འབྱུང་གནས་ཡུལ་གྱི་སྐྱེ་བོ་རྣམས་འདུལ་བར་བཞེད་དེ།
གླིང་དེའི་བྲག་ཕུག་ཅིག་ཏུ་བཞུགས། སློབ་དཔོན་གྱི་དགོངས་པ་བཏང་བས། ཡུལ་དེའི་
བདག་མོ་མ་མོ་དྲུག་ཅུ་རྩ་བཞིའི་སྤྲུལ་པ་རྒྱལ་པོའི་བཙུན་མོ་སྔགས་འཆང་མ་དྲུག་ཅུ་
རྩ་བཞི་ཡོད་པས་དེ་རྣམས་ཏིང་ངེ་འཛིན་གྱི་མཐུས་དངོས་སུ་བཀུག་ནས། སྔགས་དང་
ཕྱག་རྒྱ་དྲག་པོས་གཟིར་བས་བརྒྱལ་བ་དང་
། རེངས་པ་དང་
། ཚོར་བ་དྲག་པོ་གནད་
དུ་ཕོག་པར་གྱུར། ད་སྦྱིན་སྲེག་གི་ཐབ་ཏུ་སྲེག་གོ་ཞེས་བསྡིགས་པས། དེ་རྣམས་ཐུལ་
ཏེ་སློབ་དཔོན་ཅི་གསུང་བསྒྲུབ་པར་ཁས་བླངས་སོ། །དེ་རྣམས་སྔགས་འཆང་མའི་གཙོ་
མོ་གཞན་ཐམས་ཅད་ཀྱང་བསྡུར་བཅུག་ནས་ཐམས་ཅད་འདུས་པ་ལ་ཆོས་བསྟན་ཏེ་
དམ་བཞག་དང་པོ་མཛད་དོ། །
ལན་གཅིག་སློབ་དཔོན་གྲོང་ཁྱེར་དུ་བཞུགས་པ་ལ། སྔགས་འཆང་མ་མང་པོས་
འཛམ་བུ་གླིང་གི་མི་མང་པོ་ཁྲིད་ནས་ཟ་བར་གཟིགས་ཏེ། ཡང་བྲག་ཕུག་གཅིག་ཏུ་ཁྲོ་
བོའི་དཀྱིལ་འཁོར་ཆེན་པོ་བཞེངས། མཁའ་འགྲོ་མ་ཐམས་ཅད་དབང་མེད་དུ་བཀུག་
ནས་བསྡིགས་པས། དེ་རྣམས་འབྲོས་པར་བརྩམས་པ་ལ། ཐམས་ཅད་ཀྱི་ཡན་ལག་ལ་
ཕུར་བུས་བཏབ། ཕྱིན་ཆད་འཛམ་བུ་གླིང་པའི་མི་རྣམས་ལ་གནོད་པ་མི་བྱེད་པའི་
མནའ་བོར་རོ། །དེ་རྣམས་ལ་སེམས་བསྐྱེད་ཕོག་སྟེ་དམ་བཞག་གཉིས་པ་མཛད་དོ། །
ཡང་དུས་གཞན་ཞིག་ན། མགྲོན་ཁང་ཞིག་ཏུ་བྱོན་པས། དེ་ན་བུད་མེད་མང་པོ་
སྣོད་མང་པོར་ཆུ་སྐོལ་གྱིན་འདུག་པ། ཇི་ཞིག་ན་ཆུ་རྣམས་ལ་ལ་ཁྲག་ཏུ་འགྲོ། ལ་ལ་
192



སློབ་དཔོན་པདྨའི་རྣམ་ཐར་རྒྱ་གར་ལུགས།
ཚིལ་དུ་འགྲོ། ལ་ལ་ཐིག་ལེར་འགྲོ། ལ་ལ་ཤ་ཆེན་དུ་འགྲོ། ལ་ལ་མར་ཁུར་འགྲོ། ལ་ལ་
བུ་རམ་དུ་འགྲོ། ལ་ལ་འབྲུ་ཆན་དུ་འགྲོ། ལ་ལ་ཆང་དུ་འགྲོ་བ་སོགས་གཟིགས་ནས། དེ་
རྣམས་ལ་དྲིས་པས། སློབ་དཔོན་ཡིན་པ་ངོ་མ་ཤེས་ཏེ། འདི་དག་ནི་འཛམ་བུ་གླིང་པའི་
མི་རྣམས་ཀྱི་ལུས་བཅུད་ཟས་བཅུད་བཀུག་པ་ཡིན་ཟེར། ཁྱེད་རྣམས་ཀྱིས་སློབ་དཔོན་
པདྨ་ཨཱ་ཀ་རའི་དྲུང་དུ་མནའ་བོར་བ་མ་ཡིན་ནམ་བྱས་པས། ངེད་རྣམས་ཀྱི་དཔོན་
མོས་མནའ་བོར་ཡང་ཁོ་མོ་ཅག་གིས་མ་བོར་རོ་ཟེར་བས། ཡང་སྔར་ཀྱི་རི་ཕུག་དེར་
དཀྱིལ་འཁོར་གྱིས་སྔགས་འཆང་མ་གཙོ་འཁོར་བསྡུས་པས་འབུམ་ཕྲག་བཅུ་གཉིས་
བྱུང་སྐད་དེ། ཐམས་ཅད་ཀྱི་སྲོག་སྔགས་དང་སྒྲུབ་ཐབས་བླངས། གཙོ་མོ་རྣམས་དཀྱིལ་
འཁོར་དུ་བཅུག། འཁོར་རྣམས་ལ་སེམས་བསྐྱེད་ཕོག། ཐམས་ཅད་ཀྱང་མནའ་འདོར་
དུ་བཅུག་སྟེ་དམ་བཞག་གསུམ་པ་མཛད་དོ། །
གཞན་ཡང་ཡུལ་དེའི་གནོད་སྦྱིན་དང་
། སྲིན་པོ་དང༌
། ཀླུ་གདུག་པ་ཅན་རྣམས་
ཀྱང་བཏུལ། ཡི་དྭགས་བཝཱ་རེ་ཞེས་བྱ་བ་ཡུལ་དེའི་རྒྱལ་པོའི་ཕོ་ལྷ་གདུག་རྩུབ་ཆེ་བ་
གཅིག་ཡོད་ཀྱང་། རྒྱལ་པོ་བཏུལ་ན་དེ་ཡང་ཞོར་ལ་ཐུལ་བར་མཁྱེན་ནས། སངས་རྒྱས་
ཀྱི་བསྟན་པ་དར་བའི་ཕྱིར། མི་རྣམས་ཀྱང་འདུལ་དགོས་པར་དགོངས་ཏེ། རྒྱལ་པོའི་
ཕོ་བྲང་དང་ཉེ་བའི་ནགས་གཅིག་ཏུ་བཞུགས། དེར་རྒྱལ་པོའི་བཙུན་མོ་ཐམས་ཅད་
དཀྱིལ་འཁོར་མཆོད་པའི་གཟུངས་མའི་དོན་དུ་ཏིང་ངེ་འཛིན་གྱི་མཐུས་ཡང་ཡང་
བཀུག་པས། རྒྱལ་པོས་ཀྱང་བཙུན་མོ་རྣམས་མི་སྡོད་པར་ཤེས་ནས། ཕལ་པའི་
སུ་བསྒྱུར་ནས་ཕྱི་བཞིན་དུ་འབྲངས་པས། དེ་རྣམས་སློབ་དཔོན་གྱི་མཐའ་བསྐོར་ནས་
འདུག་པ་མཐོང་ངོ༌
། །
ནངས་པར་རྒྱལ་པོ་དམག་དང་བཅས་པ་མཚོན་ཆ་སྣ་ཚོགས་ཐོགས་ཏེ་སློབ་
ཕལ་པའི་གཟུགས་
193



ལོ་པཎ་གྱི་རྣམ་ཐར་ཕྱོགས་བསྒྲིགས།
དཔོན་འཇོམས་དུ་འོངས་པ་ན། སློབ་དཔོན་གྱིས་ཡུངས་ཀར་གཏོར་བས། རྒྱལ་པོ་
འཁོར་བཅས་ཀྱི་གོ་ཆ་དང་མཚོན་ཆ་རྣམས་ནི་ཚིག། མི་ཐམས་ཅད་ཀྱང་ཡན་ལག་
ནས་ཁྲག་འཛག་ཅིང་ལུས་རེངས། ངག་ལྐུགས། སེམས་མྱོས་ཏེ་ཞག་གསུམ་ལུས། དེ་ནས་
འཆི་བ་ལ་ཐུག་པ་ན། སྐྱེ་བོ་ཐམས་ཅད་ཀྱིས་གསོལ་བ་བཏབ་པས། སློབ་དཔོན་གྱི་བུམ་
པའི་ཆུས་བཀྲུས་པས་སྐད་ཅིག་ལ་ཐམས་ཅད་བདེ་བར་གསོས་སོ། །
དེ་ནས་རྒྱལ་པོ་འཁོར་བཅས་ཀྱིས་ཀྱང་ཞབས་ལ་ཕྱག་བཙལ། སློབ་དཔོན་གྱིས་
གསུང་བཞིན་བསྒྲུབ་པར་བྱས་པས། སངས་རྒྱས་ཀྱི་བསྟན་པ་ཚུགས་ཤིག་གསུང་
། ཡུལ་
དབུས་མ་ག་དྷ་ནས་འདུལ་བ་མཁན་པོ་དང་། མདོ་སྡེ་མཁན་པོ་དང་
། མངོན་པ་
མཁན་པོ་སྤྱན་དྲངས། བིདྷ་ཞེས་བྱ་བ་དང་
། ཨནྡྷ་ཞེས་བྱ་བ་དང་
། སུ་དྷཱ་ཞེས་བྱ་བ་སྟེ་
གཙུག་ལག་ཁང་གསུམ་བཞེངས། རབ་གནས་སློབ་དཔོན་གྱིས་མཛད། སྡེ་སྣོད་གསུམ་
གྱི་བཤད་པ་དང་ལག་ལེན་རྐང་ཚུགས་པ་བཙུགས། སློབ་དཔོན་ཉིད་ཀྱིས་ནི་ཡུལ་དེར་
མདོ་ལུགས་ཀྱི་ཐེག་པ་གཞན་ནི་ཆེར་མ་གསུངས། རྒྱལ་པོ་འཁོར་བཅས་ལ་ཆོས་ཀྱི་
གདམས་པ་མང་དུ་གསུངས། སྐལ་པ་དང་ལྡན་པའི་སློབ་མ་དྲུག་ལ་རྒྱུད་དྲུག་བཤད།
རྫོགས་རིམ་དང་ལས་ཚོགས་མང་དུ་གསུངས། སློབ་མ་དྲུག་པོས་ཀྱང་གྲུབ་པ་ཐོབ་བོ།
ན་ལྷ་ཁང་ཆུང་ངུ་ལྔ་ཙམ་བཞེངས་ཏེ་ཐམས་ཅད་ཆུ་ཚོད་གཅིག་ལ་དུས་
གཅིག་ཏུ་གྲུབ་པ་ཡིན་སྐད།
ཡུལ་སོ་སོ་
ལྷོ་ནུབ་སྲིན་ཡུལ་དུ་གཤེགས་པའི་སྐོར།
དེ་ལྟར་ཡུལ་དེར་ལོ་བཅུ་གཉིས་ཙམ་བཞུགས་ནས་མཐར་བླ་གོས་ཀྱིས་གཤོག་
194



སློབ་དཔོན་པདྨའི་རྣམ་ཐར་རྒྱ་གར་ལུགས།
པའི་ཚུལ་དུ་བྱས་ནས། ནམ་མཁའི་ལམ་ལས་གྱ་གྱུར་གཤེགས་ནས་ལྷོ་ནུབ་རྔ་ཡབ་སྲིན་
པོའི་གླིང་དུ་བཞུད་དོ་ཟེར། ལོ་བཅུ་གཉིས་ཞེས་པ་ཕྱེད་ལོ་ཡིན་ནམ་སྙམ་མོ། །དེང་སང་
འགྲོ་ལྡིང་གི་གླིང་ན། དཔལ་ཟླ་གསང་ཐིག་ལེའི་རྒྱུད་ལ་བཤད་སྒྲུབ་བྱེད་ཚད་སློབ་
དཔོན་འདིའི་ལུགས་ཁོ་ན་ཡིན་ལ། དེ་བཞིན་དུ་རྡོ་རྗེ་སྙིང་པོ་རྒྱན་གྱི་རྒྱུད་ཆེན་མོ་
དང་། ཕྱག་རྡོར་དང༌། རྡོ་རྗེ་གཎྜ་རི། གཤིན་རྗེ་གཤེད་དང་། རྟ་མགྲིན་དང་། ནག་པོ་
ཆེན་པོ་དང་། མ་མོ་བདུན་སོགས་ཀྱི་རྒྱུད་དང་
། རྟོག་པ་ཆུང་ངུ་མང་དུ་ཡོད་ཅིང་
། ཡུལ་
དེ་ན་མཧཱ་ག་ནི་ཟེར་བའི་སྡེ་གཅིག་ཡོད་པར་སྣང་བ་སློབ་དཔོན་ཡེ་ཤེས་ཞབས་ཁོ་
ནའི་རྗེས་འབྲང་ཡིན་ཞིང་
། ཡེ་ཤེས་ཞབས་ཐུགས་སྲས་བཞི་དང་བཅས་པའི་ གསུང་
ཁོ་ན་ལ་རྩིས་སུ་ཆེ་བས། དེ་རྣམས་ལ་སློབ་དཔོན་པདྨ་འབྱུང་གནས་ཀྱི་ལུགས་སྲོལ་
དགྱེས་རྡོར་དང༌། དཔལ་མཆོག་དང་པོ་དང་
། གོང་དུ་སྨོས་པ་དེ་རྣམས་ཤིན་ཏུ་དར་
བར་ཡོད། རྒྱུད་དེ་དག་དང་འབྲེལ་བའི་བསྟན་བཅོས་དང་
། གསང་བ་འདུས་པའི་
མན་ངག་ཀྱང་སློབ་དཔོན་འདིས་མཛད་པ་ཡོད་པར་སྣང་ངོ༌
། །
མཁའ་འགྲོ་མ་རྣམས་དམ་བཞག་དང་པོ་མཛད་པའི་གནས་དེ་ལམ་པ་སྨཱ་
ཟེར༑ བྲག་ལ་ཕྱག་གིས་བཅོས་པའི་མེ་ཐབ་ཡོད། དམ་གཞག་ཕྱི་མ་གཉིས་མཛད་པའི་
གནས་ལ་ཨལྤ་སྣ་ཟེར་ཏེ། མཁའ་འགྲོ་མ་རྣམས་ལ་ཕུར་བུས་བཏབ་པའི་ཕུར་བུའི་རྗེས་
སྟོང་ཕྲག་ཙམ་དང་
། གྲུབ་པའི་ཕུར་བུ་དེ་རྣམས་སྐྱེ་བོ་ཕལ་པའི་སྤྱོད་ཡུལ་དུ་མི་སྡོད་
པས༑ གཞན་རྣམས་ཡལ་ཀྱང་། གཅིག་མ་འོངས་པའི་སེམས་ཅན་ཡིད་ཆེས་པའི་དོན་
དུ་ཡེ་ཤེས་པ་སློབ་དཔོན་གྱི་སྐུ་ལ་བསྟིམས་ནས་རྫས་ཀྱི་ཕུར་བུ་བཞག་པ་ཡིན་ཟེར་བ་
རྒྱུ་རྡོ་ཤིང་ཟངས་ལྕགས་སོགས་གང་དུ་ཡང་མཚོན་དུ་མེད་པ། བཅོས་མ་མི་འདྲ་བའི་
རང་བྱོན་ལྟ་བུ་ཆེ་ཁྱད་མིའི་བོངས་སུམ་འགྱུར་ཙམ་ཞིག་ཡོད་ཅིང་
། དེ་ཡང་དང་པོ་
195



ལོ་པཎ་གྱི་རྣམ་ཐར་ཕྱོགས་བསྒྲིགས།
ཤིང་ལ་བཅོས་པའི་ཕུར་བུ་སྲ་དུ་རེ་ཡོད་པ་ལ། དེ་གྲུབ་པའི་དུས་རབ་ཏུ་འཕེལ་ཞིང་
ཆེ་ཆུང་བློས་གང་བྱས་སུ་འགྲོ་བ་འགྲོ་འོང་དང་གསུང་གི་སྣང་བ་སོགས་ལྷ་དངོས་
དང་འདྲ་བ། འབར་ཕྲེང་འཁྲིགས་པ་ཞིག་ཏུ་གྱུར་ལ། དེ་སྐབས་ཕྲ་མེན་སྔགས་འཆང་
མའི་གཙོ་མོ་ཞིག་ལུས་རི་རྒྱལ་ཙམ་དུ་བསྒྱུར་ནས་བྲོས་པར་བརྩམས་པ་ལ། ཕུར་བུ་དེ་
ཡང་རི་བོ་ཙམ་དུ་གྱུར་ནས་བཏབ། སླར་ཡེ་ཤེས་པ་སློབ་དཔོན་གྱི་སྐུ་ལ་བསྟིམས་པས།
འོད་འཕྲོ་བ་དང་མེ་འབར་བ་སོགས་ཞི་ནས་ལྷག་རོ་ལུས་པའི་ཚུལ་དུ་དེ་ལྟར་གྱུར་
སྐད་དོ། །
དེ་ལྟར་སློབ་དཔོན་འདིའི་གཏམ་རྒྱུད་གྲུབ་ཆེན་ཞི་བ་སྦས་པའི་གསུང་རྒྱུན་
སོགས་འཕགས་ཡུལ་ན་གྲགས་པ་ཐོར་རེ་བ་དང་
། དེ་ལས་ཀྱང་ཞིབ་ཅིང་རྒྱས་པར་
འགྲོ་ལྡིང་གི་སློབ་དཔོན་ལྷའི་འབྱུང་ལྡན་ལས་བརྒྱུད་པ་དེ་གཉིས་ཀྱི་དངོས་སློབ་
རྣམས་ཀྱི་ཞལ་ལས་དངོས་སུ་ཐོས་པ་རྣམས་དང་། བོད་དུ་འགྲོ་དོན་མཛད་པའི་ཚུལ་
ཡིག་རྙིང་ཁུངས་མ་མང་པོ་ཞལ་མཐུན་པར་བྱུང་བ་རྣམས་མཆོག་ཏུ་ཡིད་ཆེས་པར་
བཟུང་སྟེ་བཀོད་པ་ཡིན་ལ། འགྲོ་ལྡིང་གི་ཡུལ་ལས་བྱུང་བ། རྒྱ་གར་མཁས་པ་ལས་
བརྒྱུད་ནས། སློབ་དཔོན་འདིའི་གདམས་ངག་སྣ་རེ་ཙམ་ཡང་ཐོས་ཤིང་
། ལོ་རྒྱུས་ཀྱི་ཡི་
གེ་ནི་འཕགས་ཡུལ་ལས་བྱུང་བ་བདག་ཅག་གི་དངོས་སུ་མ་མཐོང་ཡང་ཁོ་བོ་ཅག་གི་
བླ་མ་པཎ་གྲུབ་དེ་རྣམས་ཀྱི་བླ་མ་བརྒྱུད་པའི་གཏམ་རྒྱུད་ཀྱི་ཡི་གེར་གཏོགས་པ་དང་
།
འགྲོ་ལྡིང་གི་ཡུལ་དུ་ཆོས་དར་བའི་གཏམ་རྒྱུད་ཀྱི་ཡི་གེ་སོགས་ཀྱི་ནང་ན་ཡོད་པའང་
མང་དུ་གཟིགས་ཤིང་
། མཁས་གྲུབ་སྐྱེས་བུ་དམ་པ་རྣམས་ཀྱི་སྙན་ནས་སྙན་དུ་བརྒྱུད་
པའི་གསུང་སྒྲོས་དྲི་མ་མེད་པ་རྣམས་གུང་བསྟུན་པ་སྟེ། དེ་ལྟར་ན་གཏམ་གྱི་སྦྱོར་བ་
འདི་ལ་དབྲི་ཞིང་དོར་བར་བྱ་རྒྱུ་ཅུང་ཟད་ཀྱང་མེད་ལ། ངོ་མཚར་བའི་གཏམ་རྒྱུད་
196



སློབ་དཔོན་པདྨའི་རྣམ་ཐར་རྒྱ་གར་ལུགས།
བདེན་པའི་དོན་ཅན་བསྣན་པར་བྱ་རྒྱུ་ནི་མང་དུ་འབྱུང་ངོ༌
། །
འཕགས་ཡུལ་གྱི་གཏམ་ལས་ཀྱང་སློབ་དཔོན་འདིས། ཧུར་མུ་ཛུ་ཞེས་བྱ་བའི་
གླིང་དང་
། སི་ཀ་དྷ་ར་དང་། དྷ་ན་ཀོ་ས་དང་། རུག་མ་ལ་སོགས་པར་ཡང་བྱོན་ཏེ་
འགྲོ་བའི་དོན་མཛད་དོ། །ཞེས་འབྱུང་ཡང་དེ་དག་གི་ལོ་རྒྱུས་མ་རྙེད་པ་དང་
། བོད་ཀྱི་
ཆོས་གདམས་ངག་སོ་སོའི་ཐུན་མོང་མ་ཡིན་པའི་དོན་དང་འབྲེལ་བའི་གཏམ་རྒྱུད་ངོ་
མཚར་ཆེ་བ་མང་པོའང་མཐོང་མོད་ཀྱི། འདིར་ཧ་ཅང་མངས་བར་འགྱུར་བའི་ཕྱིར་མ་
བྲིས་པ་ཡིན་ནོ། །
འདིར་སྨྲས་པ།
བློ་ཆུང་འགའ་རེས་བླུན་དད་ཁོ་ནས་འགྲོ་རྣམས་དད་པ་སྤེལ་ཕྱིར་རང་བཟོའི་
གཏམ་རྒྱུད་མང་པོ་སྦྱར། །སྐྱེ་བོ་ཕལ་ཆེར་ཤིན་ཏུ་རྨོངས་པས་བདེན་མིན་ཚིག་དོན་
ལེགས་པ་མིན་ལའང་དད་པ་འཕེལ་སྲིད་མོད། །དཔྱོད་ལྡན་རྣམས་ཀྱིས་མཐོང་ཐོས་
འགྱུར་ཚེ་ཁྲེལ་བརྡས་བྱེད་ཅིང་དེ་ཡི་རྒྱུ་ལས་ཆོས་དང་སྐྱེས་བུ་ནི། །རྣམ་དག་ཀུན་
ལའང་ཐེ་ཚོམ་ཟར་འཇུག་འདི་ནི་བདུད་ཀྱི་ལས་ཡིན་འདི་ལས་གནོད་པ་ཆེ་བའང་
གང་༑ །
དེང་འདིར་ངོ་མཚར་གཏམ་ལ་ཡིད་གཉིས་སྤངས་ཤིང་ཧ་ཅང་ཐལ་བའི་ཆེ་བ་
བརྗོད་པའང་མ་ཡིན་མོད། གཏམ་གྱི་སྦྱོར་བ་ཉུང་ངུ་འདིས་ཀྱང་རང་བཟོའི་གླེགས་
བམ་ཆེན་པོའི་གཏམ་དག་ལན་བརྒྱར་ཟིལ་གྱིས་མནན། །འདི་བྲིས་དགེ་བས་བདག་
ཀྱང་མགོན་པོ་དེ་ཡི་གོ་འཕང་ཐོབ་ནས་འགྲོ་ཀུན་ཐར་པར་འདྲེན་གྱུར་ཅིག །གསལ་
དག་ཡིད་ཆེས་གཏམ་འདི་སྨྲ་བའང་ངེས་པར་མགོན་དེའི་བྱིན་རླབས་སྙིང་ལ་ཞུགས་
པ་ཁོ་ནས་སོ། །
197



ལོ་པཎ་གྱི་རྣམ་ཐར་་ཕྱོགས་བསྒྲིགས།
འཇིག་རྟེན་གྲགས་རྗེས་འབྲངས་དང་ཕྲ་མ་སྔ་བཙན་ཅན། །
དེ་རྣམས་ཚུལ་འདིར་མོས་སྙམ་བདག་ལ་རེ་བའང་མེད། །
བདག་དང་བདག་ཚིག་རྗེས་འབྲང་རྣམས་ཀྱི་དད་པའི་རྐྱེན།
དཔྱོད་ལྡན་རྣམས་ཀྱི་ཡིད་དང་རྣ་བའི་བདུད་རྩི་ཡིན། །
དེ་བཞིན་གཤེགས་པ་ཐམས་ཅད་ཀྱི་གསུང་རྡོ་རྗེའི་སྤྲུལ་པའི་སྐུ་ཨོ་རྒྱན་གྱི་སློབ་དཔོན་ཆེན་པོ་པདྨ་
འབྱུང་གནས་ཀྱི་རྣམ་པར་ཐར་པ་ཡིད་ཆེས་གསུམ་ལྡན་ཞེས་བྱ་བ་འདི་ཡང་། རང་དང་ལྷན་ཅིག་གནས་ཤིང་
རྒྱུ་བ་གཙང་སྨྱོན་ཀུན་དགའ་དཔལ་བཟང་ཞེས་བྱ་བས་བསྐུལ་ཞིང་
། རང་ཉིད་ཀྱི་དད་པའི་གསོས་སུ་འགྱུར་
བར་བསམས་ནས། རྒྱལ་ཁམས་པ་ཏཱ་ར་ནཱ་ཐས་རང་ལོ་སུམ་ཅུ་སོ་དྲུག་པ་ལ་ནགས་རྒྱལ་གྱི་དབེན་གནས་ཇོ་མོ་
ནང་དུ་སྦྱར་བ་དགེ་ལེགས་འཕེལ། །མངྒ་ལཾ།། །།
198



མཁན་ཆེན་ཞི་བ་འཚོའི་རྣམ་ཐར།
མཁན་ཆེན་ཞི་བ་འཚོ།
མཁན་ཆེན་ཞི་འཚོ་ནི་རྒྱ་གར་ཤར་ཕྱོགས་ཟ་ཧོར་གྱི་ཡུལ་དུ་ཡུལ་དེའི་རྒྱལ་པོའི་སྲས་སུ་སྐུ་
འཁྲུངས། ཁོང་མི་ལོ་བརྒྱ་ཕྲག་འགའ་རེར་བཞུགས་ཚུལ་སོགས་ངེས་དོན་གྱི་རྣམ་ཐར་ལས། འཁྲུངས་
པའི་ལོ་ཚིགས་འདིའོ་ཞེས་ཚུར་མཐོང་གི་བློ་ལ་རན་པའི་བཤད་པ་ཞིག་གཅིག་ཏུ་ཁ་ཚོན་གཅོད་
དཀའ་བའི་གནས་སུ་ལུས་ཤིང་
། གྲོངས་པའི་ལོ་ཚིགས་ཀྱང་འགའ་རེས་ཁྲི་སྲོང་གྲོངས་ལོའི་ཕྱི་ལོ་
ཙམ་ཡིན་པར་བསྟན་པ་དང་། འགའ་རེས་ཁྲི་སྲོང་གྲོངས་ནས་ཀྱང་ཡུན་རིང་བཞུགས་པ་ལྟ་བུར་
གསུངས་འདུག་པས་འཁྲུལ་མེད་ཅིག་གནས་སྐབས་སུ་མ་རྙེད་དོ། །
ཁོང་ཆུང་དུས་ནས་ན་ལེནྡྲའི་མཁན་པོ་ཡེ་ཤེས་སྙིང་པོ་ལས་རབ་ཏུ་བྱུང་ཞིང་
། མཚན་ལ་
བོ་དྷི་སཏྭ་ཤཱནྟ་རཀྵི་ཏ་ཞེས་གསོལ། མདོ་སྔགས་གཞུང་ལུགས་རྒྱུ་མཚོའི་ཕ་རོལ་ཏུ་སོན་ཏེ་དཔལ་
ན་ལེནྡྲའི་མཁན་པོ་ཡང་མཛད་སྐད། ཆོས་རྒྱལ་ཁྲི་སྲོང་གི་དུས་སུ་བོད་དུ་ཕེབས་ནས་སངས་རྒྱས་
བསྟན་པའི་འཆད་ཉན་སྤེལ་བ་དང་། ལྷག་པར་དེ་སྔ་ཡན་བོད་ན་དགེ་འདུན་པའི་སྡེ་མེད་པ་ལ།
ཁོང་གིས་མཁན་པོ་མཛད་དེ་བོད་ཀྱི་རབ་བྱུང་ཐོག་མ་སད་མི་མི་བདུན་སོགས་རབ་ཏུ་བྱུང སྟེ་
དགེ་འདུན་པའི་སྡེ་དར་བར་བྱས་པས། ཁོང་ལ་བོད་རྣམས་ཀྱི་མཁན་པོ་དང་མཁན་ཆེན་ཞེས་སོགས་
སུ་འབོད། སངས་རྒྱས་ཀྱི་བསྟན་པ་ཡོད་མེད་ནི་འདུལ་བའི་ལས་དང་ཆོ་ག་ཡོད་མེད་ཁོ་ནར་རགས་
ལས་པར་འདུལ་བ་མདོ་ལས་གསུངས་པ་བཞིན་ཡིན་པས། བོད་དུ་སངས་རྒྱས་ཀྱི་བསྟན་པ་དངོས་
དར་དུ་འཇུག་མཁན་ཡང་མཁན་པོ་ཁོང་ཉིད་ཡིན་ནོ།
དེ་བས་བོད་བརྒྱུད་ནང་བསྟན་ལ་མཚོན་ན་ཁོང་ནི་དེ་ལས་བཀའ་དྲིན་ཆེ་བ་མེད་པའི་
པཎྜི་ཏ་དེ་ཡིན་པས། ལོ་པཎ་རྣམ་ཐར་ཕྱོགས་བསྒྲིགས་འདིར་ཁོང་གི་རྣམ་ཐར་ཞིག་མེད་ཐབས་
199



ལོ་པཎ་གྱི་རྣམ་ཐར་ཕྱོགས་བསྒྲིགས།
མེད་པ་ལྟ་བུར་མཐོང་མོད། མཁན་ཆེན་ཁོང་གི་རྣམ་ཐར་ལོགས་སུ་བྲིས་པ་ཚད་ལྡན་ད་སྔ་ལག་
ཏུ་མ་འབྱོར་ཞིང་
། ཆོས་འབྱུང་དང་ལོ་རྒྱུས་ཁག་ཏུའང་ཉུང་ཙམ་རེ་ལས་མེད། དེ་བས་འདིར་ཀུན་
མཁྱེན་མི་ཕམ་པའི་དབུ་མ་རྒྱན་གྱི་འགྲེལ་བ་འཇམ་དབྱངས་བླ་མ་དགྱེས་པའི་ཞལ་ལུང་གི་དབུ་
ན་ཡོད་པའི་ཁོང་གི་རྣམ་ཐར་དེ་ཁོལ་དུ་ཕྱུང་ནས་བཀོད་པ་ཡིན།
སྒྲིག་པ་པོས།
200



མཁན་ཆེན་ཞི་བ་འཚོའི་རྣམ་ཐར།
༄༅། ། མཁན་ཆེན་ཞི་བ་འཚོའི་རྣམ་ཐར།
ཀུན་མཁྱེན་འཇུ་མི་ཕམ་པའི་དབུ་མ་རྒྱན་འགྲེལ་ལས་ཁོལ་དུ་ཕྱུང་།
འཇམ་དཔལ་རྩ་རྒྱུད་ལས། བསྟན་པའི་སྦྱིན་བདག་དང་
། སྡོམ་བརྩོན་དང་། བྲམ་ཟེ་
རྣམས་ལུང་བསྟན་པའི། སྡོམ་བརྩོན་གྱི་ཐོག་མར། སྟོན་པའི་གསུང་རབ་ས་སྟེང་དུ། །དུས་
མཐར་འཇིག་རྟེན་ཉམས་པ་ན། །སྡོམ་བརྩོན་རྒྱལ་པོའི་ཚུལ་གྱིས་ནི། །འབྱུང་བར་འགྱུར་
བ་ཐེ་ཚོམ་མེད། །ཅེས་སྡོམ་བརྩོན་གྱི་རྒྱལ་པོའམ་གཙོ་བོ་དུ་མ་ཞིག་འབྱུང་ངོ་ཞེས་སྤྱིར་
བསྟན་ནས། བྱེ་བྲག་དམ་པ་མང་པོ་ཞིག་ལུང་བསྟན་པའི་ནང་ནས། ཡི་གེ་བ་ཞེས་སྡོམ་
བརྩོན་བསྒྲགས། །ཞེས་མཚན་གྱི་ཐོག་མ་གསལ་བར་བསྟན་ཅིང་
། མཇུག་ཏུ་དེ་ཐམས་ཅད་
སྔགས་གྲུབ་ནས་བྱང་ཆུབ་ཏུ་ལུང་བསྟན་པ་དང་། ལང་ཀར་གཤེགས་པ་ལས། ཕྱི་དུས་མུ་
སྟེགས་ཀྱི་ལྟ་ངན་འབྱུང་བའི་གཉེན་པོ་ལྟ་བུར། དེ་ཡི་འོག་ཏུ་བྱས་དུས་ལ། །འདྲེན་པ་བློ་
གྲོས་ཞེས་བྱ་བ། །ཤེས་བྱ་ལྔ་རྣམས་སྟོན་པ་པོ། །དཔའ་བོ་ཆེན་པོ་འབྱུང་བར་འགྱུར། །ཞེས་
བློ་གྲོས་ནི་མཁན་པོའི་མཚན་གྱི་རྣམ་གྲངས་སུ་སྔོན་གྱི་མཁས་པ་དག་གིས་བཤད་ལ། ཞི་
འཚོ་ནི་རབ་ཏུ་བྱུང་བའི་མཚན་དུ་མངོན་ཞིང་
། གཞན་ཡང་མཚན་གྱི་རྣམ་གྲངས་དུ་མ་
སྣང་ངོ༌
། །
ཤེས་བྱ་ལྔ་ནི་ཆོས་ལྔ་རིགས་པས་གཏན་ལ་ཕབ་ནས་ཐེག་ཆེན་མཐའ་དག་
201



ལོ་པཎ་གྱི་རྣམ་ཐར་ཕྱོགས་བསྒྲིགས།
དགོངས་པ་གཅིག་ཏུ་སྒྲུབ་པར་ལུང་བསྟན་པའོ། །དེ་བཞིན་དུ་ཏིང་འཛིན་རྒྱལ་པོ་ལས།
ཟད་དུས་མི་བཟད་པ་ལ་བྱང་ཆུབ་སེམས་དཔའ་གང་
། བདེ་བར་གཤེགས་པའི་བསྟན་
པའི་ཆོས་མཆོག་འདི་སྲུང་བ། །དེ་དག་ང་ཡི་སྲས་ཏེ་ཕྱི་དུས་ཆོས་སྐྱོང་བ། །དེ་དག་
སངས་རྒྱས་བྱེ་བ་སྟོང་གིས་ཡོངས་སུ་གཏད། །ཅེས་བོ་དྷི་སཏཱ་རཀཱི་ཏ་ཞེས་པའི་མཚན་
ཚང་བར་བསྟན་ཏེ། མཁན་པོའི་མཚན་རྒྱ་སྐད་སོར་གཞག་ཏུ་ཀློག་པ་དེ་ལྟར་ན་འདིར་
ཡང་༑ ཟད་དུས་མི་བཟད་པ་ལ་བོ་དྷི་སུཏུ་གང་། །ཞེས་བཀླགས་ན་བདེའོ། །
རཀྵི་ཏའི་སྒྲ་འཚོ་བའམ་སྲུང་བ་ལ་འཇུག་པས་སྒྲ་དེའང་བརྗོད་བྱའི་དོན་དང་
ལྷན་ཅིག་ཏུ་འཐོན་པར་མཛད་པ་སྟེ། དངོས་ཤུགས་ཟུར་གྱི་རྣམ་པ་དུ་མ་འདྲེན་དུ་རུང་
བ་ནི་སངས་རྒྱས་ཀྱི་བཀའི་ཁྱད་ཆོས་སོ། །མདོ་འདི་གཉིས་ཀྱི་དགོངས་པ་དྲི་མེད་རིགས་
པའི་ལམ་དུ་སློབ་དཔོན་འདིས་དྲངས་ནས་ཚུལ་གཉིས་ཤིང་རྟའི་སྲོལ་ཕྱེ་བར་མཛད་
པས་ན་མདོ་དེ་གཉིས་སུ་ལུང་སྟོན་པའི་རྒྱུ་མཚན་ཡང་དེ་ཉིད་དོ། །དེ་ལ་སོགས་པ་མདོ་
རྒྱུད་དུ་མ་ནས་ཡང་ཡང་ལུང་བསྟན་པའི་ཤིང་རྟ་ཆེན་པོ་འདིའི་ཡོན་ཏན་གྱི་ཁྱད་པར་
ནི༑ ཇི་སྐད་དུ། སློབ་དཔོན་ཞི་བ་འཚོ་བདག་དང་གཞན་གྱི་གྲུབ་པའི་མཐའ་རྒྱ་མཚོའི་
ཕ་རོལ་ཏུ་སོན་པ། འཕགས་པ་ངག་གི་དབང་ཕྱུག་གི་ཞབས་ཀྱི་པདྨོ་རྙོག་པ་མེད་པའི་
ཟེའུ་འབྲུ་སྤྱི་བོས་ལེན་པ། ཞེས་གསུངས་པ་ལྟར། སྔོན་གྱི་ལོ་རྒྱུས་ཁུངས་མ་ལས་འདི་ལྟར་
མཐོང་སྟེ།
སྟེ་
དེའང་སློབ་དཔོན་འདི་ཤར་ཕྱོགས་ཟ་ཧོར་རྒྱལ་པོའི་སྲས་སུ་འཁྲུངས་ནས་ནཱ་ལེནྡྲའི་
ཐམས་ཅད་ཡོད་སྨྲའི་སྡེ་པའི་མཁན་པོ་ཡེ་ཤེས་སྙིང་པོ་ལས་རབ་ཏུ་བྱུང་ཞིང་
། མཚན་བོ་
དྷི་སཏྭ་ཤཱནྟ་རཀྵི་ཏ་ཞེས་གསོལ། རིག་པའི་གནས་མཐའ་དག་ལ་མཁས་པར་གྱུར་
ཏེ༑ ནཱ་ལེནྡྲའི་མཁན་པོ་མཛད་ཅིང་རྒོལ་བ་ངན་པ་མཐའ་དག་ཚར་བཅད་དེ། མཁས་
202



མཁན་ཆེན་ཞི་བ་འཚོའི་རྣམ་ཐར།
པའི་གྲགས་པ་སེང་གེའི་སྒྲ་ཆེན་པོས་སའི་སྟེང་ཐམས་ཅད་ཁྱབ་པར་གྱུར་ཏེ། དེའི་ཚེ་ལྷོ་
ཕྱོགས་ནས་བྲམ་ཟེ་མུ་སྟེགས་སོགས་ཀྱི་རིག་བྱེད་མཐའ་དག་ལ་མཁས་པ་ཞིག་གིས། ཕྱི་
ནང་གཉིས་ཀའི་རྒོལ་བ་རྣམས་ཕམ་པར་བྱས་ཏེ་སུས་ཀྱང་འགྲན་མི་བཟོད་པ་ན།
ད་ནི་ནཱ་ལེནྡྲར་སོང་ལ་མཁན་པོ་ཞི་བ་འཚོ་ཕམ་པར་བྱས་ན་ས་སྟེང་ན་འགྲན་
པའི་ཟླ་མེད་པར་འགྱུར་རོ་སྙམ་དུ་སེམས་ཤིང་
། མཁན་པོའི་བཞུགས་སར་རིམ་གྱིས་
འོངས་ཏེ་བལྟས་པས། མཁན་པོ་མི་སྣང་ཞིང་འཇམ་པའི་དབྱངས་ཀྱི་སྐུ་གསེར་བཙོ་
མའི་མདོག་ལྟར་འབར་བ་ཞིག་བཞུགས་པར་མཐོང་སྟེ། ཕྱིར་འོངས་ནས་གཞན་ལ་
དྲིས་པས། མཁན་པོ་དེ་ཉིད་ན་བཞུགས་ཡོད་ཟེར། སླར་ལོག་ནས་བལྟས་པས་སྔར་གྱི་
ས་དེ་ན་མཁན་པོ་བཞུགས་པར་མཐོང་བས། ལྷག་པའི་ལྷ་དངོས་སུ་གྲུབ་པས་སུས་ཀྱང་
རྩོད་པས་མི་ཐུབ་པར་ཤེས་ནས་ཤིན་ཏུ་དད་པར་གྱུར་ཏེ་རྩོད་པའི་བསམ་པ་དོར་
ནས༑ གུས་པས་ཞབས་སྤྱི་བོར་བླངས་ཏེ་བསྟན་པའི་སྒོར་ཞུགས་པར་གྱུར་པ་དེ་ལྟ་བུ་
ལ་སོགས་མཁས་པའི་རྣམ་པར་ཐར་པ་འགྲན་པའི་ཟླ་ཐམས་ཅད་དང་བྲལ་ཞིང་
།
བོད་དུ་བྱོན་པའི་ཚེའང་བཙད་པོ་ལ། གལ་ཏེ་སངས་རྒྱས་པའམ་གཞན་པར་གྱུར་
པ་སུ་ཞིག་ལ་འགྲན་ཟླ་ཚོལ་བ་ན། རྫུ་འཕྲུལ་ནི་འཛམ་བུའི་གླིང་ན་པདྨ་སཾ་བྷ་ཝ་ཉིད་
ལས་ཆེ་བ་སུ་ཡང་མེད་པས་དེ་དང་འགྲན་དུ་གཞུག་ལ། གཏན་ཚིགས་ནི་བདག་དང་
ཤགས་སུ་བཀྱེ་བ་ན་ད་ལྟ་སའི་སྟེང་ན་ཁོ་བོ་ལས་མཁས་པ་མེད་པས། རྒོལ་བ་ཐམས་
ཅད་ཚར་བཅད་ནས་སངས་རྒྱས་ཀྱི་བསྟན་པ་ཚུགས་ཤིང་བཙད་པོའི་དགོངས་པ་
འགྲུབ་ཅེས་མཁས་པར་བདག་ཉིད་ཀྱིས་ཀྱང་ཞལ་གྱིས་བཞེས་སོ། །
དེ་ལྟ་བུའི་སློབ་དཔོན་འདི་ཉིད་ཀྱིས་དབུ་མ་རྣལ་འབྱོར་སྤྱོད་པའི་ཤིང་རྟའི་
སྲོལ་ཕྱེས་ཤིང་
། པཎྜི་ཏ་ཐམས་ཅད་ཀྱི་ནང་ན་རྒྱལ་མཚན་གྱི་རྩེ་མོའི་ཏོག་ལྟར་གསལ་
203



ལོ་པཎ་གྱི་རྣམ་ཐར་ཕྱོགས་བསྒྲིགས།
A
བར་བླ་ན་འཕགས་པ་ནི་མཁས་པའི་རྣམ་ཐར་མདོ་ཙམ་སྟེ།
ཤིང་རྟ་ཆེན་པོ་འདིའི་རིང་ལུགས་སྐྱོང་བ་ཡང་
། འཕགས་ཡུལ་དུ་སློབ་དཔོན་
སེང་གེ་བཟང་པོ། ཀ་མ་ལ་ཤཱི་ལ། ཆོས་ཀྱི་བཤེས་གཉེན་ལ་སོགས་པ་དང་། གཞན་
ཡང་པཎྜི་ཏ་རྣམས་ལས་མང་ཤོས་ཞིག་ཡིན་ལ། ཡེ་ཤེས་ཞབས། འཕགས་གྲོལ་སྡེ། སེང་
བཟང་། ཨ་བྷ་ཡཱ་ཀ་ར་སོགས་ཀྱིས་ཤེར་ཕྱིན་གྱི་ལྟ་བ་འདི་ཁོ་ན་ལྟར་གཏན་ལ་ཕབ་
པར་མཛད། དེ་ལས་འཕགས་གྲོལ་སོགས་སློབ་དཔོན་འདིའི་སྔོན་དུ་རྣལ་འབྱོར་སྤྱོད་
པའི་དབུ་མ་བཞེད་མཁན་འགའ་ཙམ་ཡོད་ཀྱང་
། དངོས་སུ་ཕྱི་དོན་མེད་པར་རྣམ་
རིག་པའི་ཚུལ་དང་མཐུན་པའི་དབུ་མའི་ཤིང་རྟའི་སྲོལ་ཕྱེ་བ་པོ་ནི་སློབ་དཔོན་འདི་
ཡིན་པར་མཁས་དབང་ཐམས་ཅད་མགྲིན་གཅིག་ཏུ་བཞེད་ལ། དེ་ལྟར་རིགས་པས་
ཀྱང་འགྲུབ་པ་རྒྱ་གཞུང་རྣམས་ལ་བལྟས་པས་ཤེས་སོ། །དེས་ན་ཀླུ་སྒྲུབ་ཡབ་སྲས་གཞུང་
ཕྱི་མོའི་དབུ་མ་པ་དང་
། ཟླ་བ་གྲགས་པ་ཐལ་འགྱུར་དང་། ལེགས་ལྡན་འབྱེད་མདོ་སྡེའི་
དབུ་མ་དང་། སློབ་དཔོན་འདི་རྣལ་འབྱོར་སྤྱོད་པའི་དབུ་མའི་ཤིང་རྟའི་སྲོལ་འབྱེད་
ཡིན་པར་བཤད་དོ། །
བོད་དུ་ནི་སྔ་རབས་པ་ཕལ་མོ་ཆེ་དང་
། ཁྱད་པར་ལུགས་འདི་གཙང་མར་འཛིན་
པ་རྔོག་ལོ་ཆེན་པོ། ཕྱ་བ་ཆོས་སེང་
། རོང་སྟོན་ཆོས་རྗེ་ལ་སོགས་པ་ཡིན་ལ། འདིའི་
འཆད་ཉན་ཀྱང་རྗེ་ཡབ་སྲས་ཀྱི་སྐུ་དུས་བར་དུ་རྒྱ་ཆེར་བྱུང་བར་བཤད་ལ། རྗེ་བརྒྱུད་
འཛིན་དང་བཅས་པས་ཤིན་ཏུ་ཐུགས་གཙིགས་ཆེ་ཞིང་ཟིན་བྲིས་སོགས་ཅི་རིགས་
མཛད། གཞན་ཡང་ཆོས་རྗེ་ས་པཎ་སོགས་དབུ་མར་སྨྲ་བ་ཀུན་གྱིས་ཞི་འཚོ་ཡབ་སྲས་
ཀྱི་གསུང་ཐུགས་ཀྱི་བཅུད་དུ་མཛད། མདོར་ན་གང་ཟག་ཆོས་སྤྱན་ལྡན་པ་རྣམས་ནི།
འདིའི་རིགས་པའི་གནད་ཟབ་མོའི་དགའ་སྟོན་མྱོང་བ་ན་ཡིད་དབང་མེད་དུ་ཕྲོགས་ཏེ་
204



མཁན་ཆེན་ཞི་བ་འཚོའི་རྣམ་ཐར
།
པད་ཚལ་ལ་བུང་བ་བཞིན་དང་དུ་ལེན་པ་ཡིན་ནའང་
། དེང་སང་ནི་གྲུབ་མཐའི་ཕྱོགས་
སུ་ལའང་འཆད་ཉན་ལྟ་ཅི། གླེགས་བམ་ལ་ལྟ་རྟོག་བྱེད་མཁན་ཙམ་ཡང་དཀོན་པར་
སྣང་བས་ན་བློ་ལྡན་རྣམས་ཀྱིས་ཕྱོགས་དུས་ཀྱི་མུ་མཐར་ཁྱབ་ཅིང་རྒྱས་པའི་ཐུགས་
ཁུར་མཛད་པར་རིགས་སོ། །མདོར་ན་ཐེག་པ་ཆེན་པོའི་ཚུལ་གཉིས་རིས་སུ་མ་ཆད་པར་
འཛིན་ཅིང་
། ཁྱད་པར་དབུ་མ་པ་གང་ཞིག་ཚད་མ་ལ་ཐུགས་ཞེན་ཆེ་བ་རྣམས་ནི་ཤིང་
རྟ་ཆེན་པོ་འདིའི་སྲོལ་ལ་ངང་གིས་དགའ་ཞིང་འཇུག་པར་འགྱུར་བ་ཞིག་གོ །
གཉིས་པ་བཙུན་པའི་རྣམ་ཐར་ནི། འཕགས་ཡུལ་ན་འདུལ་འཛིན་དམ་པ་མང་
པོ་གསེར་རིའི་ཕྲེང་བ་ལྟ་བུའི་ནང་ན་འདུལ་བའི་རྣམ་ཐར་གཙང་མ་སྐྱོང་བ་ལ་རི་
དབང་ལྟར་མཐོ་ཞིང་། སྡོམ་བརྩོན་ཐམས་ཅད་ཀྱི་རྒྱལ་པོ་ཚུལ་ཁྲིམས་གཙང་བའི་ཚད་
དུ་གླེང་བར་གྲགས།
གསུམ་པ་གྲུབ་པའི་ཚུལ་ནི། གཙོ་བོར་འཕགས་ས་མངོན་སུམ་མཛད་པའི་སྤང་
རྟོགས་ལ་འཇོག་དགོས་ཀྱང་
། དེ་ཕལ་པའི་སྤྱོད་ཡུལ་དུ་མི་འགྱུར་བས། ཕྱིར་མི་ལྡོག་པའི་
བྱང་སེམས་ལུས་ངག་གི་རྟགས་ལས་དཔགས་པར་གསུངས་པ་ལྟར། མཁན་ཆེན་འདི་
ཉིད་འཛམ་གླིང་སྤྱི་དང་
། ཁྱད་པར་མཐའ་འཁོབ་མུན་པའི་གླིང་གདུལ་བ་དང་
། ཐེག་
པ་ཆེན་པོའི་བཀའི་དགོངས་པ་ཤིང་རྟ་གཉིས་ཀྱིས་ལེགས་པར་ཕྱེ་ཟིན་ནའང་
། དེ་དག་
དགོངས་པ་གཅིག་ཏུ་སྒྲུབ་པའི་ཤིང་རྟའི་ལམ་སྲོལ་གསུམ་པ་ཕྱེ་བའི་དོན་དུ་བསམ་
བཞིན་དུ་སྤྲུལ་ནས། བོད་ཡུལ་གྱི་ལྷ་བཙད་པོ་ཁྲི་སྲོང་ལྡེའུ་བཙན་འཁྲུངས་ནས་བཅོམ་
ལྡན་འདས་ཀྱི་བསྟན་པ་བྱང་སུ་དར་བར་ལུང་བསྟན་པའི་དུས་ལ་མ་བབས་ཀྱི་བར་
དེ་ཉིད་དུ་སྐུ་ཚེའི་འདུ་བྱེད་བྱིན་གྱིས་བརླབས་པས་ལོ་དགུ་བརྒྱར་བཞུགས་པར་
བཤད་པས་ནང་ཚེ་ལ་དབང་ཐོབ་ཅིང་། བསམ་ཡས་ལ་རབ་གནས་མཛད་པའི་ཚེ་
205



ལོ་པཎ་གྱི་རྣམ་ཐར་ཕྱོགས་བསྒྲིགས།
RA
བཙད་པོས་མཁན་པོ་ཉིད་འཇམ་པའི་རྡོ་རྗེར་དངོས་སུ་གཟིགས་ཤིང་། རྟེན་ལྷ་རྣམས་
ཡེ་ཤེས་པར་དངོས་སུ་གྱུར་ནས་རྫུ་འཕྲུལ་གྱི་རྣམ་པར་རོལ་པ་ཚད་མེད་པ་མཛད་པ་
ཀུན་གྱི་མཐུན་སྣང་དུ་གྱུར་པ་སོགས་ཕྱི་རོལ་ལ་དབང་ཐོབ་ཅིང་
། ཁྱད་པར་སུས་ཀྱང་
མ་ཐུལ་བའི་བོད་ཡུལ་འདིར་སངས་རྒྱས་ཀྱི་བསྟན་པ་ཉི་མ་ལྟར་སྣང་བོར་མཛད་ནུས་
པ་ནི་རྒྱལ་སྲས་སེམས་དཔའ་གཞན་ལས་འཕགས་པའི་གྲུབ་པའི་འབྲས་རྟགས་ཡང་
དག་གོ །
བཞི་པ་བཟང་པོའི་རྣམ་ཐར་ནི། བསྟན་འགྲོ་ལ་ཕན་པའི་མཛད་པ་བཟང་པོ་སྟེ།
དེའང་མཁན་པོ་འདི་རྒྱུ་བྱང་ཆུབ་ཀྱི་ཐུགས་ལེགས་པར་འབྱོངས་པས་བོ་དྷི་སཏཱ་ཞེས་
པའི་མཚན་དོན་དང་ལྡན་པར་ཉི་ཟླ་ལྟར་གྲགས་ཤིང་
། འཇམ་པའི་དབྱངས་དང་ངོ་
བོ་དབྱེར་མེད་པའི་སྡོམ་བརྩོན་ཆེན་པོ་འདི་དགུང་ལོ་བརྒྱ་ཕྲག་དུ་མར་བཞུགས་ནས།
ནཱ་ལེནྡྲ་དང་། རྒྱ་གར་ཤར་ཕྱོགས་དང་
། རྒྱ་ནག་ལ་སོགས་པར་སངས་རྒྱས་ཀྱི་བསྟན་
པ་ལེགས་པར་བསྐྱངས་པར་བཤད་ལ། གཙོ་བོར་ནི་ཚུལ་གཉིས་ཟུང་དུ་འབྲེལ་བའི་
ཤིང་རྟའི་ལམ་སྲོལ་དྲི་མ་མེད་པ་ཕྱེ་ཞིང་། དངོས་སྟོབས་ཀྱི་རིགས་པས་ལོག་སྨྲ་ཚ་
གཅོད་ཅིང་སྐལ་ལྡན་རྗེས་སུ་གཟུང་བ་འཆད་རྩོད་རྩོམ་གསུམ་དང་། འདུལ་བའི་རྣམ་
ཐར་གཙང་མར་སྐྱོང་བ་སྟེ་མཁས་བཙུན་གྱི་ངང་ཚུལ་ཟླ་མེད་པས་བཟང་པོའི་ཕྲིན་
ལས་སའི་སྟེང་ཀུན་ཏུ་ཁྱབ་པར་གྱུར་ཅིང་
།
ཁྱད་པར་དུ་སྔོན་གྱི་སྨོན་ལམ་དང་རྒྱལ་བ་སྲས་དང་བཅས་པའི་ཐུགས་བསྐྱེད་
དུས་སུ་སད་པའི་མཐུ་ལས། སུས་ཀྱང་གདུལ་དཀའ་བ་གངས་ཅན་མུན་པའི་སྨག་རུམ་
འདིར་བྱོན་ནས་ལྷ་བཙད་པོ་ཁྲི་སྲོང་ལྡེའུ་བཙན་དང་མཇལ། དེའི་ཚེ་སྔོན་ཉིད་དང་
ཆོས་རྒྱལ་ལྷན་ཅིག་ཏུ་སྨོན་ལམ་བཏབ་པའི་ཚུལ་དང་རྒྱལ་པོའི་སྐུ་ཆས་ཀྱི་རྟེན་འབྲེལ་
206



མཁན་ཆེན་ཞི་བ་འཚོའི་རྣམ་ཐར།
ལ་བརྟགས་ནས་རྒྱལ་རྒྱུད་ཆགས་འཇིག་གི་ལུང་བསྟན་སོགས་མཛད། དགེ་བ་བཅུ་
དང་༑ ཁམས་བཅོ་བརྒྱད། རྟེན་འབྲེལ་བཅུ་གཉིས་ཀྱི་ཆོས་བཤད། རེ་ཞིག་ཞི་བས་མི་
འདུལ་བའི་ལྷ་འདྲེ་རྣམས་གདུལ་བའི་དོན་དུ་པདྨ་སཾ་བྷ་ཝ་སྤྱན་དྲོངས་ཤིག་པར་ལུང་
བསྟན་གནང་། མཁན་སློབ་ལྷན་ཅིག་ཏུ་བསམ་ཡས་ལ་ས་དཔྱད་མཛད་ནས་ཕྱི་གཙུག་
ལག་རྟེན་དང་བརྟེན་པར་བཅས་པ་བཞེངས་པའི་རབ་གནས་སོགས་མཛད།
སད་མི་མི་བདུན་རབ་ཏུ་ཕྱུང་སྟེ་བསྟན་རྩ་འདུལ་བའི་སྲོལ་བཏོད། ལོ་ཙཱ་བ་
རྣམས་ལ་སྐད་ཀྱི་བསྒྱུར་ཚུལ་དང་ཕྱི་ནང་གི་ཆོས་མ་ལུས་པ་བསླབས། བཀའ་དང་
དགོངས་ པ་འགྲེལ་བའི་བསྟན་བཅོས་ཀྱི་ཚོགས་མ་ལུས་པ་འཆད་ཉན་གྱིས་གཏན་ལ
ཕབ་པས་བོད་ཡུལ་ཆོས་ཀྱི་སྣང་བ་ཆེན་པོས་ཁྱབ་པར་མཛད། བསྟན་པ་འདི་ལས་ཕྱི་
རོལ་དུ་གྱུར་པའི་བོན་གྱི་ཚོགས་རྣམས་རིགས་པས་ཚར་བཅད་ཅིང་མིང་གི་ལྷག་མ་
ཙམ་སུ་མཛད་པས་བསྟན་པ་དྲི་མེད་དུ་གྱུར།
འདའ་ཁར་ཡང་སྐུ་གདུང་གི་རྟེན་འབྲེལ་ལས་བོད་ན་རབ་བྱུང་འབྱུང་ཚུལ་
དང་༑ ནམ་ཞིག་ལྟ་བ་རྩོད་པ་ཅན་དུ་གྱུར་ཚེ་པཎྜི་ཏ་ཀ་མ་ལ་ཤཱི་ལ་སྤྱན་དྲོངས་ལ་བསྟན་
པ་རྣམ་དག་ཏུ་སྒྲུབས་ཤིག་ཅེས་པཎྜི་ཏ་ལ་ཕྱག་ཡིག་བསྩལ་བ་སོགས་དུས་གསུམ་སྒྲིབ་མེད་
དུ་མཁྱེན་པའི་ངང་ལས་བོད་ཡུལ་ལ་ཐུགས་བརྩེ་བ་ཆེན་པོ་ལྷག་པར་བསྐྱེད་དེ་བཀའ་དྲིན་
བསམ་མི་ཁྱབ་པ་མཛད། སློབ་དཔོན་པདྨའི་ངང་ཚུལ་འདི་མཁན་པོའི་སློབ་མ་ཡིན་ཅིང་
།
དེ་ཉིད་ཀྱི་ཕྱིར་མཁན་པོའི་དབུ་ཚད་ཀྱི་གཞུང་ལ་འགྲེལ་བའང་མཛད་དོ།
དེ་ལྟར་མདོར་ན་མཁན་པོ་འདི་ཉིད་ཀྱིས་བོད་ཡུལ་དུ་དང་པོར་བསྟན་ པའི་
སྲོལ་བཏོད། བར་དུ་དར་ཞིང་རྒྱས་པར་མཛད། ཐ་མར་བསྟན་པ་དེ་ཉིད་སྐྱོང་བའི་
སྤྲུལ་པ་ཡང་ནས་ཡང་དུ་བསྟན་པ་ནམ་གནས་ཀྱི་བར་དུ་རྒྱུན་མི་འཆད་དེ། ཇོ་བོ་ཆེན་
207



ལོ་པཎ་གྱི་རྣམ་ཐར་ཕྱོགས་བསྒྲིགས།
པོས་བོད་དུ་བསྟན་པ་འཛུགས་པའི་མཁན་ཆེན་ཉིད་དང་
། མཁན་རྒྱུད་དང་། མ་འོངས་
བསྟན་པ་གནས་པ་དེ་སྲིད་དུ་མཁན་རྒྱུད་ལ་སྤྲུལ་པ་བྱོན་པ་དེ་ཀུན་ཇོ་བོ་ཉིད་དང་ངོ་
བོ་གཅིག་པར་གསུང་བ་བཞིན་ནོ། །དེས་ན་བོད་དུ་བསྟན་པ་གནས་པ་འདི་མཁན་ཆེན་
ཉིད་ཀྱི་ཐུགས་བསྐྱེད་དང་སྨོན་ལམ་ཁོ་ནའི་མཐུ་ལས་བྱུང་བར་གོར་མ་ཆག་ཀྱང་
། གང་
ཟག་སོ་སོའི་སྣང་བ་ལ་རང་རང་གི་བླ་མ་རེ་དང་དགོན་སྡེ་རེའི་མཛད་པའི་སྟབས་ཀྱིས་
བྱུང་བར་སེམས་པ་ནི། སྐྲ་ལ་གྲི་འཇུ་བ་དང་གོས་ལ་ཚོན་འཛིན་པ་ཚུན་ཆད་སངས་རྒྱས་
ཀྱི་ཕྲིན་ལས་ཡིན་ཀྱང་སུས་མི་ཤེས་པ་དང་འདྲའོ། །
དེ་ལྟ་བུའི་ཤིང་རྟ་ཆེན་པོ་འདིའི་ཡོན་ཏན་གྱི་སྙན་པ་དང་། མཛད་པ་བཟང་
པོས་སའི་སྟེང་འདི་མ་ལུས་པ་ཁྱབ་ཅིང་ཉི་ཟླ་ལྟར་གྲགས་པ་སྟེ། དེའང་དེང་སང་བོད་
ན་སྟེས་དབང་གིས་གྲགས་འུར་ཐོབ་པ་དེ་འདྲ་མིན་པར། འཕགས་ཡུལ་ན་ཕྱི་ནང་གི་
ཎྜི་ཏ་དུ་མས་ཡང་དང་ཡང་དུ་བསྲེགས་བཅད་བརྡར་བའི་གསེར་བཞིན་བརྟགས་
ནས་ཐེ་ཚོམ་དང་བྲལ་བ་ཞིག་ལ་བླ་མར་འཛིན་པ་ཡིན་ནོ། །
འཕགས་ཡུལ་དུ་དེ་སྐབས་པཎ་གྲུབ་གཅིག་ལས་གཅིག་མཚར་བགྲང་ལས་
འདས་པ་བཞུགས་ཀྱང་། དང་པོ་ནས་ཆོས་རྒྱལ་སྤྲུལ་པའི་ལོ་པཎ་རྣམས་ཀྱིས་རྒྱུས་མེད་
ཀྱི་ཡུལ་ནའང་རྒྱུས་ཡོད་བཞིན་དུ་ཐེ་ཚོམ་མེད་པར་མཁན་པོ་འདི་ཉིད་ཁོ་ན་སྙེགས་
ཤིང་སྤྱན་དྲངས་པ་ནི། རྒྱུ་སྐར་གྱི་ཁྲོད་ན་ཟླ་བ་ལྟར་ཕྱོགས་ཀྱི་ཐ་གྲུ་ཁྱབ་པའི་ཤིང་རྟ་
རྣམ་ཐར་མཚུངས་པ་མེད་པའི་སྙན་གྲགས་ཀྱི་རང་འོད་མ་བསྒྲིབས་པར་
གསལ་བའི་མཐུས་ཡིན་ལ། སྤྱིར་བདག་ཅག་གི་སྟོན་པའི་བསྟན་པ་འདི་ལ་བྱ་བ་ཆེར་
མཛད་པའི་གཙོ་བོ་ནི།
ཉེ་སྲས་བརྒྱད་དང་གནས་བརྟན་བཅུ་དྲུག་ཡིན་པས་དེ་རྣམས་ཀྱི་རྣམ་འཕྲུལ་རྒྱན་
ཆེན་པོའི
208



མཁན་ཆེན་ཞི་བ་འཚོའི་རྣམ་ཐར།
དྲུག་ལ་སོགས་པའི་དམ་པ་མང་ཞིག་བྱོན་པ་ལས། ཤིང་རྟ་ཆེན་པོ་འདི་ནི་རྒྱལ་བ་ཀུན་
གྱི་ཐུགས་རྡོ་རྗེ་གསང་ཆེན་བཀའི་སྡུད་པོ་གཅིག་པུར་གྱུར་པ་གསང་བའི་བདག་པོ་ཡིན་
པས༑ འདིའི་རྣམ་ཐར་དང་ཡོན་ཏན་ས་ལ་གནས་པའི་སྤྱོད་ཡུལ་དུའང་མི་འགྱུར་ན་
ཕལ་བས་ལྟ་ཅི་སྨོས། འོན་ཀྱང་ཐུན་མོང་གི་སྣང་ངོར་ཡང་འཕགས་བོད་ཀུན་ཏུ་མཛད་
པའི་རོལ་མོ་ཆེས་མཚུངས་པ་མེད་པའི་ངོ་མཚར་བསམ་མི་ཁྱབ་པ་ཡོད་ཀྱང་ཞིབ་པར་
ཡི་གེར་བཀོད་པ་སོགས་མི་སྣང་ཡང་
། འདིར་ནི་ལོ་རྒྱུས་རྙིང་མ་རྣམས་ལས་ཅུང་ཟད་
བསྡུས་ཏེ་བསྟན་པ་ནི་མཁན་པོ་དེ་ཉིད་ཀྱི་བཀའ་དྲིན་རྗེས་སུ་དྲན་པར་བྱ་བའི་ཕྱིར་
དུ་ཡིན་ལ། བློ་དང་ལྡན་པ་རྣམས་ཀྱིས་ནི་ལེགས་པར་བཤད་པའི་གསུང་རྣམས་དང་
བཀའ་དྲིན་ཚད་མེད་པའི་ཕྱག་རྗེས་ལས་དཔགས་ན་སངས་རྒྱས་དངོས་ཀྱི་འདུ་ཤེས་
སྐྱེ་བར་འགྱུར་རོ། །
མདོར་ན་འཕགས་བོད་གཉིས་ན་ཤིང་རྟ་ཆེན་པོར་རྩོད་མེད་་དུ་གྲགས་པའི་
སློབ་དཔོན་དེ་ལྟ་བུ་ནི་གཞུང་འདི་མཛད་པ་པོ་ཡིན་པར་ཤེས་པར་བྱའོ། །
རྒྱལ་བ་སྐྱོབ་པ་དེ་ཡི་ལེགས་གསུང་ཆོས། །
རྒྱ་ཆེན་སྤྱོད་པའི་གཞུང་བཟང་ཐོགས་མེད་དང༌། །
ཟབ་མོ་ལྟ་བའི་ཆ་རྣམས་ཀླུས་བཀྲལ་བས། །
ཤིང་རྟ་གཉིས་ཞེས་ཉི་ཟླ་ལྟར་གྲགས་ཀྱང་། །
དེ་ཚུལ་སྐྱོང་བའི་བློ་ལྡན་སེམས་དཔའ་རྣམས། །
ལེགས་བཤད་ཆུ་ཀླུང་ཕྱོགས་སུ་བཀྲམ་མོད་ཀྱི། །
ད་དུང་ཐུབ་པ་ཆེན་པོའི་ཐེག་མཆོག་མཚོ།
།
རྫོགས་པར་མྱོང་བའི་དགའ་སྟོན་ཐོབ་པ་མེད། །
209



ལོ་པཎ་གྱི་རྣམ་ཐར་ཕྱོགས་བསྒྲིགས།
ཁྱོད་ཀྱིས་ཚུལ་གཉིས་ཤིང་རྟའི་རྒྱུ་མཚོ་ནི། །
རྣམ་དཔྱོད་རིགས་པའི་ཧུབ་ཆེན་གཅིག་གིས་འཐུང་
། །
དེ་ཚེ་ཁྱོད་ནི་ནམ་མཁའི་ཁམས་བཞིན་དུ། །
མཐའ་དག་ཐེག་ཆེན་ཆོས་ཡངས་སྤྲིན་གྱིས་མཛེས། །
དོན་དམ་མཁའ་ལྟར་ཞི་བའི་ཐུགས་བརྙེས་པས། །
དཔལ་ལྡན་ཟླ་བ་འཇིག་རྟེན་གསུམ་ན་མཛེས། །
ཐ་སྙད་འཇའ་ལྟར་མ་འདྲེས་གསལ་གཟིགས་པས། །
ཆོས་ཀྱིས་གྲགས་པས་ས་ཆེན་འདི་ཁྱབ་ཀྱང་
། །
དེ་ཚུལ་གསལ་བར་བྱེད་པའི་མཁྱེན་མཆོག་རྣམས། །
གཞུང་ལུགས་བཞོན་པ་བཟང་པོའི་ཁྱོགས་བརྟེན་མོད། །
དྲི་མེད་ཚད་མ་གཉིས་ཀྱི་གནས་ཡངས་པོ། །
བདེ་བླག་དུས་གཅིག་གཞལ་བའི་སྟོབས་ཤུགས་ཞན། །
ཁྱོད་ཀྱི་བདེན་གཉིས་རིགས་པའི་ས་ཆེན་འདི། །
རྣམ་དཔྱོད་གོམ་པའི་སྟབས་ཆེན་གསུམ་གྱིས་བཅད། །
དེ་ཚེ་ཁྱོད་ནི་འཛིན་མའི་ཁྱོན་བཞིན་དུ། །
མཐའ་དག་རིགས་པའི་ཚུལ་མང་བཀོད་པས་མཛེས། །
དེ་ཕྱིར་ཚུལ་གཉིས་ཤིང་རྟའི་ལམ་སྲོལ་དང་། །
དེ་དག་གཅིག་ཏུ་བསྒྲུབས་པའི་སྲོལ་ཆེན་ཏེ། །
ཐུབ་པའི་ཐེག་མཆོག་བསྟན་པའི་འཇུག་ངོགས་ལ། །
གསུམ་པོ་འདི་ལས་གཞན་པའི་སྲོལ་མི་སྲིད། །
210



མཁན་ཆེན་ཞི་བ་འཚོའི་རྣམ་ཐར།
རྒྱལ་ཀུན་བཀའ་ཡི་སྡུད་པོ་ཁྱོད་ཡིན་ཕྱིར། །
འདིར་ནི་ཐེག་མཆོག་རིགས་པའི་ཚུལ་གྱིས་བསྡུས། །
ཟབ་གནད་སྙིང་པོའི་ཉི་མ་འདི་གཅིག་གིས། །
ས་སྟེང་གནས་པའི་རབ་རིབ་རྣམ་པར་བཅོམ། །
ཚད་མེད་བསམ་གྱིས་མི་ཁྱབ་ཐེག་མཆོག་གནད། །
ཆེས་ཉུང་རིགས་པའི་འཕྲུལ་ཐབས་གཅིག་གིས་ནི། །
བདེ་བླག་སྟོན་པའི་གཞུང་བཟང་འདི་ལྟ་བུ། །
རྡོ་རྗེའི་རིག་སྔགས་ཆེན་པོར་བདག་གིས་འཚལ། །
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
211



བེ་རོའི་རྣམ་ཐར་པདྨའི་དགའ་ཚལ།
ལོ་ཆེན་བཻ་རོ་ཙ་ན།
བོད་ཀྱི་རྗེ་འབངས་ཉེར་ལྔའི་ཡ་གྱལ་དང་
། བཀའ་བབ་མི་དགུའི་ནང་ཚན། བོད་ཀྱི་ལོ་རྒྱུས་
སྟེང་འགྲན་ཟླ་དང་བྲལ་བའི་ལོ་ཙཱ་བ་ཆེན་པོ་བེ་རོ་ཙ་ན་མཆོག་ནི་དུས་རབས་བརྒྱད་པའི་ནང་
སྐུ་འཁྲུངས། དེ་ཡང་ཁོང་ཕྱི་ལོ༧༦༡ལོར་འཁྲུངས་པར་འདོད་པ་དང་
། ༧༦༤ལོར་འཁྲུངས་པར་
འདོད་པ་སོགས་བྱུང་མོད། རྣམ་ཐར་འདི་དང་འདྲ་འབག་ཆེན་མོ་སོགས་དང་བསྡུར་ན་ཆུ་གླང་
ཕྱི་ལོ༧༧༤ལོར་འཁེལ་ལམ་སྙམ་མོད། འོན་ཀྱང་དེ་ཡང་བསམ་ཡས་ལོ་ཚིགས་དང་
། སད་མི་མི་
བདུན་རབ་ཏུ་བྱུང་བའི་ལོ་ཚིགས་སོགས་དང་བསྡུར་ན་དོགས་གཞི་ཅུང་ཙམ་མཆིས་པས་གནས་
སྐབས་སུ་ཁ་ཚོན་མ་ཆོད།
ཁོང་ཚ་བ་རོང་ནས་ཡར་ཕེབས་རྗེས་མཁན་སློབ་ཆོས་གསུམ་དང་མཉམ་འཛོམས་བྱུང་
ཞིང་༑ དེ་ནས་རྒྱལ་པོ་ཁྲི་སྲོང་གྲོངས་རྗེས་སླར་ཡང་ཁོང་ལི་ཡུལ་དུ་ཕེབས་པ་དང་། དེ་ནས་སླར་
ཡང་བོད་དུ་འཁོར་ཞིང་ཡང་བསྐྱར་རྒྱུ་དང་ཚ་རོང་དུ་ཕེབས་ཏེ་ལོ་ལྔ་བཞུགས་པ་སོགས་ལ་བལྟས་
ན་ཆོས་རྒྱལ་ཁྲི་སྲོང་གྲོངས་རྗེས་རིང་ཙམ་བཞུགས་ཤིང་
། རྒྱལ་པོ་རལ་བ་ཅན་གྱི་སྐབས་སུ་གྲོངས་
པར་གཏན་འཁེལ་ནུས་པར་སྙམ་ལ། དེ་ལྟར་ན་བོད་ཀྱི་རྒྱལ་ཐོག་ལྔ་རུ་བཞུགས་པར་གསུངས་པ་
སོགས་ཀྱང་གསལ་བོར་ཤོད་ནུས་སོ། །
དེ་ལྟའི་ལོ་ཙཱ་བ་ཆེན་པོ་གང་ནི་བན་བོན་གཉིས་ཅར་གྱིས་མཆོག་ཏུ་བརྩི་བའི་མཁས་པ་
ཆེན་པོ་ཞིག་ཡིན་ལ། ལོ་ཙཱའི་ཐད་ནས་ཀྱང་བོད་ཀྱི་ལོ་རྒྱུས་སྟེང་འགྲན་ཟླ་དང་བྲལ་བའི་ལོ་
ཙཱ་བ་ཆེན་པོ་ཞིག་ཡིན་ཏེ། རྔོག་ལོ་ཆེན་པོས་ཀྱང་། བེ་རོ་ཙ་ན་ནམ་མཁའ་དག་དང་མཉམ། །ཞེས་
བསྔགས་པ་ལྟར་རོ། །ཁོང་ལ་མཚན་གྱི་རྣམ་གྲངས་ཀྱང་མི་འདྲ་བ་འགའ་ཡོད་དེ། རྣམ་ཐར་འདིར།
213



ལོ་པཎ་གྱི་རྣམ་ཐར་ཕྱོགས་བསྒྲིགས།
མིང་ཡང་གན་ཇག་ཐང་ཏ་ཞེས་སུ་གྲགས༔ ཞེས་གསུངས་པ་ལྟར་ཆུང་མིང་ལ་གན་ཇག་ཐང་ཏ་
ཞེས་འབོད་ཅིང་། དེ་རྗེས་མཚན་གྱི་རྣམ་གྲངས་འགའ་བྱུང་བ་ནི་བཀའ་ཐང་ལས། བོན་བསྒྱུར་
ནང་ཏུ་གན་ཇག་ཐང་ཏ་དང་། མདོ་བསྒྱུར་ནང་དུ་ཡེ་ཤེས་སྡེ་དང་
། སྔགས་བསྒྱུར་ནང་དུ་བེ་རོ་
ཙ་ན། སྨན་བསྒྱུར་ནང་དུ་ཆོས་འབར། རྩིས་བསྒྱུར་ནང་དུ་ཨིན་དྲ་བེ་རོ་སོགས་སུ་འབོད་པར་
གསུངས།
ཁོང་ཆུང་དུས་རྒྱལ་པོ་ཁྲི་སྲོང་གིས་ལོ་ཙཱ་བསླབ་ཕྱིར་སློབ་མར་བསྡུས་པ་དང་། དེ་ནས་ལོ་
ཙཱ་མཁས་པར་གྱུར་པ། རྒྱ་གར་ཏུ་ཕེབས་ནས་སློབ་དཔོན་བསྟེན་ཏེ་གདམས་ངག་བླངས་ཤིང་སླར་
བོད་དུ་ཕེབས་ནས་ཆོས་སྤེལ་བ། མཐར་བཙུན་མོ་དང་བློན་པོ་དག་གི་ཕྲ་མ་ལ་བསྟེན་ནས་རྒྱལ་
པོས་ཚ་བ་རོང་དུ་སྤྲུགས་པ། སླར་བོད་དུ་ཕེབས་ནས་དམ་ཆོས་བསྒྱུར་ཅིང་། དེ་རྗེས་ལི་ཡུལ་དང་།
རྒྱ་ནག་སོགས་སུ་ཕེབས་ཚུལ། སླར་ཡང་ཚ་རོང་དུ་ཕེབས་ཏེ་རིམ་པས་བོད་དབུས་སུ་ཕེབས་ནས་
གྲོངས་ཚུལ་སོགས་རྣམ་ཐར་ཉིད་ལས་ཤེས་འཚལ།
བེ་རོའི་རྣམ་ཐར་ལ་འདྲ་འབག་ཆེན་མོ་སོགས་མཆིས་པ་ལས། ད་ཐེངས་འདིར་བསྟན་གཉིས་
གཡུང་དྲུང་གླིང་པའམ། པདྨ་གར་དབང་བློ་གྲོས་མཐའ་ཡས། འཇམ་ཀོང་མཆོག་གསུམ་དུ་གྲགས་
པའི་ཡ་གྱལ་ཀོང་སྤྲུལ་ཤེས་བྱ་ཀུན་གཟིགས་ཀྱིས་གཏེར་ནས་དྲངས་པའི་རྣམ་ཐར་པདྨའི་དགའ་
ཚལ་ཞེས་བྱ་བ་དེ་བཀོད་ཡོད་ལ། འདྲ་འབག་ཆེན་མོ་དེབ་ཕྲེང་གཉིས་པའི་ནང་དུ་བཞག་ཡོད།
སྒྲིག་པ་པོས།
214



བེ་རོའི་རྣམ་ཐར་པདྨའི་དགའ་ཚལ།
HAY
སྤྲུལ་པའི་ལོ་ཆེན་བེ་རོ་ཙ་ནའི་རྣམ་ཐར་པདྨའི་དགའ་ཚལ་
ཞེས་བྱ་བ་བཞུགས་སོ༔
བསྟན་གཉིས་གཡུང་དྲུང་གླིང་པ།
མཆོད་པར་བརྗོད་ཅིང་ཕྱག་འཚལ་བ།
བྦཉའཏཱཧོ།༡།༣རྟག༔ ཨེ་མ་ཧོ༔ ཕྱོགས་དུས་བདེ་གཤེགས་རྒྱལ་བ་སྲས་
དང་བཅས༔ སྟོན་པ་ཕུན་ཚོགས་མཉམ་མེད་ཤཱཀྱའི་རྒྱལ༔ གནས་མཆོག་འཛམ་གླིང་རྒྱ་
གར་རྡོ་རྗེ་གདན༔ ཉན་ཐོས་བྱང་སེམས་འཁོར་དང་དམ་པའི་ཆོས༔ དུས་བཟང་ཕུན་
སུམ་ཚོགས་པ་རྣམ་ལྔ་ལ༔ མི་ཕྱེད་གུས་པས་སྙིང་ནས་འདུད་པར་བགྱི༔ རྫོགས་ཆེན་
བསྟན་པའི་མངའ་བདག་ཤྲཱི་སེངཿ སྣང་སྲིད་ཟིལ་གནོན་འཆི་མེད་པདྨ་འབྱུང༔ མཁས་
གྲུབ་ཀུན་གྱི་གཙུག་རྒྱན་བི་མ་ལ༔ སྡོམ་བརྩོན་སྡེ་སྣོད་འཛིན་པ་ཞི་བ་འཚོ གངས་
ཅན་བསྟན་པའི་རྩ་ལག་ཁྲི་སྲོང་རྗེ༔ བཀའ་དྲིན་ཟླ་མེད་རྣམས་ལ་ཕྱག་འཚལ་ལོ༔
དང་པོ། སྐུ་འཁྲུངས་པ།
ཆུ་མོ་ལུག་ལོ་སྟོན་ཟླ་འབྲིང་པོ་ཡི༔ ཡར་ངོའི་ཚེས་བཅུའི་དུས་མཆོད་ཆེན་པོ་
རུ༔ བེ་རོ་བདག་དང་གཡུ་སྒྲ་སྙིང་པོ་དང མདོ་གཞེར་ནག་པོ་མི་ཕམ་མགོན་པོ་སྟེ
215



ལོ་པཎ་གྱི་རྣམ་ཐར་ཕྱོགས་བསྒྲིགས།
ཁམས་ཀྱི་སྐལ་ལྡན་འབངས་གསུམ་གཙོས་བྱས་པའི༔ ལས་ཅན་འདུས་པ་བརྒྱ་ཕྲག་
མང་པོར་བཅས༔ སྤྲིན་བཞིན་འདུས་ནས་བེ་རོའི་ཞབས་སྤྱིར་བླངས༔ དེ་ནས་ཆོས་
རྒྱལ་མདོ་གཞེར་ནག་པོ་ཡིས༔ ལོ་ཆེན་མཁས་པ་བེ་རོ་ཙ་ན་ལ༔ སྐུ་ལ་མཛེས་པ་ཞལ་
དུ་བཟའ་བ་དྲངས༔ གསེར་གཡུ་རིན་ཆེན་མཎྜལ་ལ་བྱས་ནས༔ འདྲེན་པའི་སྐྱེས་བུ་
སློབ་དཔོན་བེ་རོ་ལགས༔ བདག་ནི་སྔོན་སྦྱང་ལས་འཕྲོ་བསོད་ནམས་བསགས དུས་
གསུམ་མཁྱེན་པ་སློབ་དཔོན་ཉིད་དང་མཇལ༔ ཡང་དག་གསང་སྔགས་འབྲས་བུའི་
ཆོས་དང་འཕྲད༔ ཤི་ཡང་འགྱོད་པ་མེད་པའི་ལྷ་ཆོས་འགྲུབ༔ བཀའ་དྲིན་རྨད་བྱུང་
ཐུགས་རྗེའི་གཏེར་ཆེན་གྱི༔ མཛད་ཚུལ་རྣམ་ཐར་སྙིང་པོ་གསུང་བར་ཞུ༔ དེ་ལ་བེ་རོ་
ཙ་ནས་བཀའ་བསྩལ་བ༔ རྗེ་ཡི་གཙོར་བྱས་སྐལ་ལྡན་འབངས་གསུམ་ཉོན༔ ང་ཡི་
རྣམ་ཐར་བསམ་གྱིས་མི་ཁྱབ་ཀྱང༔ འདི་རུ་བསྡུས་པར་བཤད་ཀྱིས་ཡིད་ལ་ཆོངས༔
སྔོན་ཚེ་རྒྱ་གར་འཕགས་པའི་ལྷ་ཡུལ་དུ༔ ཤཱཀྱ་ཐུབ་པའི་ཉེ་གནས་ཀུན་དགའ་
བོ༔ རྣམ་སྣང་སྤྲུལ་པ་དགྲ་བཅོམ་མཆོག་ཆེན་ཏེ༔ དེ་ཉིད་མི་གནས་མྱང་འདས་བཻ་རོ་
ང༔ བོད་ཡུལ་མུན་པའི་གླིང་ལྗོངས་འདི་ཉིད་དུ༔ ཡང་དག་ཆོས་ཀྱི་སྒྲོན་མེ་སྦར་བའི་
ཕྱིར༔ འཇིག་རྟེན་འདི་རུ་སྤྲུལ་ཚུལ་བསྟན་པ་ནི༔ འཁོར་འདས་མཉམ་བརྡལ་འོད་
གསལ་ཆོས་སྐུའི་ཀློང༔ གདོད་ནས་རྟག་བརྟན་ཡེ་ཤེས་མངོན་གྱུར་ཀྱང༔ གང་འདུལ་
སྤྲུལ་པས་འགྲོ་བ་འདྲེན་པའི་ཕྱིར༔ དལ་བ་བརྒྱད་ལྡན་མི་ཡི་ལུས་སུ་སྤྲུལ༔ དེ་ནས་
རིམ་བཞིན་ལོ་བརྒྱད་ཚུན་ཆད་དུ༔ ཕུན་སུམ་ཚོགས་པའི་འབྱོར་པ་བཅུ་ཡང་ཐོབ༔
ང་རྒྱལ་ཅན་རིགས་རྒྱལ་པོར་མ་སྐྱེས་ཤིང༔ ཕ་ནི་རིགས་བཟང་པ་གོར་ཧེ་འདོད་དང༔
མ་ནི་བྲན་ཀ་གཟའ་སྒྲོན་སྐྱིད་གཉིས་ལ༔ གླང་ལོ་དབྱར་ཟླ་ར་བའི་ཚེས་བཅུའི་དུས ༔
ཕུར་བུ་དར་བ་རྒྱུ་སྐར་རྒྱལ་གྱི་ཉིན༔ ཉི་ཤར་འབྲུག་གི་དུས་ཚོད་ཤར་བའི་ཚེ༔ གནམ་
216



བེ་རོའི་རྣམ་ཐར་པདྨའི་དགའ་ཚལ།
ལ་འཇའ་སྤྲིན་མེ་ཏོག་ཆར་པ་བབས༔ ས་གཞི་གཡོ་ཞིང་བར་སྣང་འབྲུག་ཀྱང་ལྡིར
ཡུལ་མི་ཐམས་ཅད་ངོ་མཚར་ཧ་ལས་ནས༔ ཐམས་ཅད་འདུས་ནས་ཅི་ཡིན་བགྲོས་
གླེང་བྱེད༔ ཡུལ་དེར་དྲང་སྲོང་ལེགས་པའི་བློ་གྲོས་ཞེས༔ རང་བྱུང་བདེན་མཐོང་གྲུབ་
ཐོབ་ཞིག （ཅིག） ་བཞུགས་པར༔ གང་ཡིན་དེ་ལ་དྲིར་འགྲོ་གྲོས་འཆམས་ནས༔ བི་ར་
ན་དང་ཚེ་དབང་ནམ་མཁའ་དང༔ བསོད་ནམས་འོད་ཟེར་ཟླ་བ་བཟང་པོ་བཞི༔ རྐང་
མགྱོགས་བརྫངས་ནས་ལུས་བཀོལ་ཕྱིན་པ་དང༔ ནུབ་ཀྱི་ཕྱོགས་ནས་འོད་ལྔའི་འཇའ་
སྤྲིན་ཞིག༔ པ་གོར་ཧེ་འདོད་ཕོ་བྲང་སྟེང་དུ་ཟུག༔ རྩེ་མོ་ཡར་གྱིས་སླར་ཡང་ནུབ་
ཕྱོགས་སོང༔ ཐ་མ་ཤར་གྱི་ཕྱོགས་སུ་ཟུག་པར་གྱུར༔ དེ་ཚེ་ཡུལ་མི་ཐམས་ཅད་གྲོས་
འཆམས་ནས༔ པ་གོར་ཧེ་འདོད་ཕོ་བྲང་ནང་དུ་སོང༔ བྲན་གཟའ་མེ་ཏོག་དཔལ་གྱི་
སྒྲོན་མ་ལ༔ རྣམ་སྣང་སྤྲུལ་པ་བཻ་རོ་ང་ཉིད་འཁྲུངས༔ གཞན་ལས་ཁྱད་འཕགས་བཟང་
པོའི་མཚན་རྣམས་རྫོགས
སྐྱེས་ མ་ཐག་ཏུ་སྐད་ཀྱང་འདི་སྐད་འདོན༔ ན་མོ་བུདྡྷ་དྷརྨ་སངྒྷ་ཡ༔ སངས་རྒྱས་
ཆོས་དང་དགེ་འདུན་གསུམ་ལ་འདུད༔ འགྲོ་དོན་བྱང་ཆུབ་སྤྱོད་པ་བདག་གིས་སྤྱད༔
མུན་གླིང་ཆོས་ཀྱི་སྒྲོན་མེ་སྦར་བར་ཤོག༔ དེ་སྐད་བརྗོད་པས་འདུས་པ་ཀུན་གྱིས་ཐོས
ཡིད་ལ་འཆང་ཞིང་ངག་ཏུ་ཟློ་བར་བྱེད༔ དེ་དུས་ལྷ་དང་ལྷ་མོ་མང་པོ་ཡིས༔ རོལ་
མོའི་སྒྲ་ཐོས་བདུད་རྩིའི་ཁྲུས་གསོལ་ཚུལ༔ དྲི་བཟང་ངད་ལྡན་བསིལ་འཇམ་ཆར་ཡང་
བབ༔ དབུ་སྐྲ་མཐོན་མཐིང་ཞལ་ལ་ཚེམས་འཁོར་ཞིང༔ ཞི་འཛུམ་སྤྱན་དཀྱུས་
ཞིང་ཤངས་དབྱིབས་མཐོ༔ ཤིན་ཏུ་མཛེས་པ་ལྷ་ཡི་བུ་དང་འདྲ༔ གཞན་གྱིས་མཐོང་
བ་ཙམ་གྱིས་དད་མོས་སྐྱེ༔ ཐམས་ཅད་དགའ་བས་ཡིད་སྨོན་བྱེད་པ་ལ༔ རྐང་མགྱོགས་
བཞི་ཡང་གནས་དེར་སླེབས་ནས་སུ༔ འདུས་པ་ཀུན་ལ་བརྩེ་བས་འདི་སྐད་ཟེར༔ ངེད་
རིང་
217



ལོ་པཎ་གྱི་རྣམ་ཐར་ཕྱོགས་བསྒྲིགས།
བཞིས་དྲང་སྲོང་ལེགས་པའི་བློ་གྲོས་ལ༔ ལྟས་འདི་ཇི་ཡིན་ལེགས་པར་དྲིས་པ་ལ༔ དྲང་
སྲོང་བདེན་པའི་ཚིག་ནི་ལེགས་པར་གསུངས
འདི་འདྲའི་ལྟས་བཟང་སྔར་ཡང་བྱུང་མ་མྱོང༔ ད་ཡང་འབྱུང་མིན་འདི་ཡི་
གནད་དོན་ནི༔ ངས་ཀྱང་མི་ཤེས་ལྷ་ལ་འདྲི་དགོས་གསུང༔ ཐུགས་དམ་མཉམ་བཞག་
ཐལ་མོ་ས་ལ་བརྡབ༔ བདེན་པའི་ཚིག་བརྗོད་ས་ཡང་རབ་ཏུ་གཡོས༔ དྲང་སྲོང་མདུན་
དུ་ལྷ་མོ་བརྟན་མ་བྱུང༔ དེ་འདྲ་བདེན་པའི་ཚིག་བརྗོད་ཅི་ཉེས་ཟེར
དྲང་སྲོང་ཞལ་ནས་ལྷ་མོ་བརྟན་མ་ལགས༔ སྔར་བྱུང་མ་མྱོང་ལྟས་བཟང་འདི་
འདྲ་བ༔ འདི་ཉིད་མ་ཤེས་བདག་གིས་དམོད་པ་བོརཿ ཁྱོད་ཀྱིས་འདི་དོན་གང་ཡིན་
བཤད་དུ་གསོལ༔ ལྷ་མོ་ན་རེ་དྲང་སྲོང་ཆེན་པོ་ལགས༔ སྟེང་ཕྱོགས་འོག་མིན་སྟུག་པོ་
བཀོད་ཞིང་ནས༔ རྣམ་སྣང་སྤྲུལ་པ་མི་ཡི་གཟུགས་སུ་གྲུབ༔ ཤཱཀ་ཐུབ་ཉེ་གནས་ཀུན་
དགའ་ཚེ་འཕོས་པ༔ ད་ལྟ་པ་གོར་ཧེ་འདོད་སྲས་སུ་འཁྲུངས༔ ནམ་མཁའ་འཇའ་
སྤྲིན་མང་པོས་ཁེངས་པ་ནི༔ བདེ་གཤེགས་རྒྱལ་ཀུན་སྲས་སུ་བྱིན་བརླབས་བརྡལ༔
སྣ་ཚོགས་བཀྲ་བའི་མེ་ཏོག་ཆར་པ་ནི༔ ལྷ་རྣམས་ཀུན་གྱིས་མངའ་གསོལ་བྱས་པའི་
བརྡའ ནུབ་ཀྱི་ཕྱོགས་ནས་འོད་ལྔའི་འཇའ་སྤྲིན་འཕྲོ༔ པ་གོར་ཧེ་འདོད་ཁང་སྟེང་
ཟུག་པ་ནི༔ སྤྲུལ་པའི་སྐུ་མཆོག་འདི་ཡི་བདག་པོ་ཞིག༔ ནུབ་ཕྱོགས་བོད་ཀྱི་ཡུལ་ནས་
འོང་བའི་བརྡལ༔ སླར་ཡང་འཇའ་རྩེ་བོད་ཕྱོགས་ཟུག་པ་ནི༔ གནས་འདིར་མི་བཞུགས་
གཞན་དུ་གཤེགས་པའི་བརྡ༢ ཐ་མ་འཇའ་རྩེ་དཀར་པོ་ཤར་དུ་ཟུག༔ གདུལ་བྱའི་
ཞིང་མཆོག་ཤར་ཕྱོགས་ཚ་བའི་རོང༔ དོན་དམ་ཆོས་ཀྱིས་དཀར་པོར་བསྒྱུར་བའི་
བརྡའ༔ ཨ་ལ་ལ་ཧོ་སངས་རྒྱས་མི་ཡུལ་བྱོན༔ སིདྡྷི་ཕ་ལ་ཆོས་ཀྱི་མཆོག་ཆེན་བྱོན༔
སངྒྷ་ཛྷཱ་ན་འཕགས་པའི་དགེ་འདུན་བྱོན༔ ཞེས་གསུང་ལྷ་མོ་མི་སྣང་བར་གྱུར་ཏོ
218



བེ་རོའི་རྣམ་ཐར་པདྨའི་དགའ་ཚལ།
དེ་ནས་དྲང་སྲོང་ལེགས་པའི་བློ་གྲོས་ཀྱིས༔ ཁྱེད་རྣམས་མྱུར་སོང་འདུས་པ་
རྣམས་ལ་ཤོད༔ དེ་སྐད་གསུངས་ནས་ངེད་བཞི་འོང་ཡིན་སྨྲས ཡུལ་མི་ཀུན་དགའ་
རང་རང་ཁྱིམ་དུ་སོང༔ ནོར་རྫས་མང་བླང་ཡབ་ཡུམ་སྲས་གསུམ་མཆོད༔ ལོ་བརྒྱད་
བར་དུ་གནས་དེར་བཞུགས་པར་གྱུར༔ བེ་རོའི་རྣམ་ཐར་པདྨའི་དགའ་ཚལ་ལས༔ བེ་
རོ་ཙ་ན་སྐུ་འཁྲུངས་པའི་ལེའུ་སྟེ་དང་པོའོ༔
གཉིས་པ། འཇམ་དཔལ་གྱིས་རྗེས་སུ་བཟུང་ཞིང་རིག་པའི་
རྩལ་དབང་བསྐུར་བ།
དེ་ནས་བུ་དེ་གཞན་དང་མི་འདྲ་བའི༔ ལོ་སྐྱེད་ཟླ་བ་ཞག་སོགས་ལོག་པོར་སྐྱེ
ཀུན་དང་མི་མཉམ་གཞན་ལས་ཆེར་ལྷག་པས ཡུལ་མི་
་ལས་ཆེར་ལྷག་པས༔ ཡུལ་མི་ཐམས་ཅད་ངོ་མཚར་མཆོག་
ཏུ་གྱུར༔ དེ་ནས་ལོ་གསུམ་ལོན་པ་ཡོས་ཀྱི་ལོརཿ དྲང་སྲོང་ལེགས་པའི་བློ་གྲོས་མདུན་
དུ་གཏུགས༔ རང་རྒྱལ་བདེན་པ་མཐོང་བའི་ཆོས་རྣམས་གསུངས༔ ཕྱོགས་ཙམ་བཤད་
པས་དོན་རྣམས་ཁོང་དུ་ཆུད༔ མིང་ཡང་གན་ཇག་ཐང་ཏ་ཞེས་སུ་གྲགས།
རེ་ཞིག་དུས་ན་མེ་ཏོག་འཐུ་རུ་ཕྱིན༔ གཉིད་དུ་སོང་བའི་རྨི་ལམ་དག་ཏུ་ནི༔
ལྷ་ཡི་བུ་མོ་མཛེས་མ་གཉིས་འོང་ནས༔ བདུད་རྩིའི་ཁྲུས་བྱས་བཟའ་བཏུང་སྣ་དགུ་
དྲངསཿ ཁྱོད་ནི་འདི་ནས་དཔག་ཚད་གཅིག་སོང་དང༔ རྡོ་དཀར་ཕ་བོང་རིན་ཆེན་
སྤུངས་འདྲའི་སར༔ མཁའ་འགྲོ་འདུ་བའི་གསང་ཕུག་ཆེན་མོ་ཡོད༔ དེ་རུ་སོང་དང་
བདག་པོ་སླེབ་འོང་ཟེར༔ གཉིད་སད་ཙ་ན་རྨི་ལམ་དྲན་པས་ཟིན༔ ལུས་ཀུན་བདེ་
བས་ཁེངས་ཤིང་ལྟོ་འགྲང་འདུག དེ་ལྟར་ཡོད་དམ་མེད་སྙམ་ཕྱིན་པ་དང༔ ཤར་ལྷོའི་
219



ལོ་པཎ་གྱི་རྣམ་ཐར་ཕྱོགས་བསྒྲིགས།
མཚམས་ནས་འཇའ་སྤྲིན་དཀར་པོ་ཞིག དལ་བར་རྒྱུ་ཞིང་ཉེ་བའི་ས་དེར་ཟུག
དེ་རུ་ཕྱིན་པས་རྨི་ལམ་ལྟར་དུ་འདུག ནང་དུ་སོང་བས་མི་རྒན་ཞིག་འདུག་
ནས༔ ང་ཡི་བུ་བྱུང་ཟེར་ཞིང་ཐལ་མོ་རྡེབ གན་ཇག་བྱེད་བསྔངས་རབ་ཏུ་འཇིགས་
སྐྲག་ནས༔ ཁྱོད་ཀྱི་བུ་མིན་ང་ནི་ཕ་ཡི་བུ༔ འདི་རུ་མི་འདུག་ང་ནི་འགྲོ་དགོས་སྨྲས
རྒན་པོའི་ལག་གཡོན་གན་ཇག་ཐང་ཏ་འཇུས༔ ཏི་ར་མ་ཧཱུྃ་ཏི་ར་མ་ཧཱུྃ་ཟེར༔ གཡས་
པས་རལ་གྲི་རྣོན་པོ་དབལ་ཅན་ཞིག བྱིས་པའི་སྙིང་གི་གནས་སུ་གཟིར་ནས་སུ༔ ཨཱ་
བ་ར་ཎ་པྲ་བེ་ཤ་ཡ་ཕཊ༔ ཛྙཱ་ན་པྲཛྙཱ་ཨཱ་བེ་ཤ་ཡ་ཧོ༔ དེ་སྐད་ཟེར་ཞིང་འོད་ཞུ་སྐད་
ཅིག་གིས༔ འཇམ་དཔལ་དབྱངས་ཀྱི་སྐུ་རུ་ལམ་མེར་གསལ༔
དེ་ནས་སྔར་གྱི་ལྷ་ཡི་བུ་མོ་གཉིས༔ ཤིན་ཏུ་དགའ་ནས་བུ་ལ་འདི་སྐད་ཟེར༔
གན་ཇག་ཐང་ཏ་འདི་ནི་འཇམ་དཔལ་སྟེ༔ གུས་པས་ཕྱག་འཚོལ་ད་ལྟ་དབང་ཞུས་
ཟེར ང་ཡིས་ཕྱག་འཚལ་དབང་ཞུ་མི་ཤེས་སྨྲས༔ དེས་ན་བསླབ་ཆོག་འདི་བཞིན་གྱིས་
ཤིག་ཟེར༔ དེ་ནས་ལྷ་ཡི་བུ་མོས་དབང་ཞུས་ནས༔ དེ་བཞིན་བྱས་པས་དབང་ཞུ་ཤེས་
འདུག་ཟེརཿ འཇམ་དཔལ་སྐུ་གསུང་ཐུགས་ཀྱི་ས་བོན་ལས༔ འོད་ཟེར་དཀར་དམར་
མཐིང་གསུམ་འཕྲོས་ནས་སུ༔ གན་ཇག་ཐང་ཏའི་དབང་པོའི་སྒོ་གསུམ་ཐིམ༔ སྐུ་ནི་
མི་སྣང་འོད་ཀྱི་རྣམ་པར་བསྡུས༔ སེམས་དང་འདྲེས་ནས་ཤེས་རིག་ས་ལེར་བཀྲ དྲན་
པ་སོ་ཟིན་ཅི་ཡང་མི་སྣང་འདུག འཇིག་རྟེན་ཆོས་ཀུན་ཕྱོགས་ཙམ་བསྟན་པས་ཤེས
སྔར་ལས་ལྷག་པའི་ཤེས་རབ་མཆོག་ཏུ་གྱུར༔ ཁྱིམ་དུ་ཕྱིན་ནས་ཕ་མ་རྣམས་ལ་སྨྲས
ངོ་མཚར་ལྟས་ཡིན་སུ་ལ་མ་བཤད་ཟེརཿ བེ་རོའི་རྣམ་ཐར་པདྨའི་དགའ་ཚལ་ལས༔
འཇམ་དཔལ་གྱིས་རྗེས་སུ་བཟུང་ཞིང་རིག་པའི་རྩལ་དབང་བསྐུར་བའི་ལེའུ་སྟེ་གཉིས་
པའོ༔
220



བེ་རོའི་རྣམ་ཐར་པདྨའི་དགའ་ཚལ།
གསུམ་པ། བེ་རོ་ཙ་ནས་རྫུ་འཕྲུལ་བསྟན་པ།
དེ་ནས་ལོ་ལྔ་ལོན་པའི་དུས་ཀྱི་ཚེ༔ པ་གོར་ཡབ་སྲས་ཡུལ་ལྷ་གསོ་རུ་ཕྱིན༔ ལམ་
དུ་ཨར་རྒོད་ཞེས་བྱའི་ཚོང་པ་ཡིས༔ ཤ་ཆང་ལོངས་སྤྱོད་བཟའ་བཏུང་ཆེར་གསོས་ནས
ཁྱོད་ཀྱི་བུ་ཆུང་གན་ཇག་ཐང་ཏ་འདི༔ ང་ལ་བྱིན་དང་གང་དགོས་རིན་སྟེར་ཞིང
ལོངས་སྤྱོད་བཙུན་མོ་འཁོར་གཡོག་ཡན་ཆད་ཀུན༔ ང་ལ་བུ་མེད་ཁྱོད་ཀྱི་བུ་ལ་གཏད༔
གཞན་ནས་བུ་སྦྱིན་ཟེར་བ་མང་ཡོད་ཀྱང ཁྱོད་ཀྱི་བུ་འདི་གཞན་ལས་ཆེར་ལྷག་པའི
ལང་ཚོ་མཛེས་ཤིང་རིག་པ་རྣོ་ལྡན་པས༔ ང་ལ་སྦྱིན་དང་ཁྱོད་རང་ཕ་མ་གཉིསཿ སྡུག་
བསྔལ་མི་འཇུག་མགོན་སྐྱོབ་ང་ཡིས་བྱེད༔ དེ་སྐད་བྱས་པས་པ་གོར་ཧེ་འདོད་ཀྱིས
འདི་ལས་བུ་གཞན་ཡོད་ན་ལོས་སྦྱིན་གྱི༔ གཅིག་པུ་འདི་ལས་སྤུན་ཟླ་གང་ཡང་མེད༔
ཕྱིས་ནས་བྱུང་ན་ཁྱོད་ལ་འདི་འབུལ་ཆོག སྐབས་ཤིག་དེ་སྐད་མ་གསུང་ཟེར་ནས་
དེངས༔
དེ་ནས་ཕྱིན་པས་ལྗོན་པའི་ཚལ་ཞིག་ན༔ མེ་ཏོག་སྣ་ཚོགས་བཀྲ་བའི་དཀྱིལ་
དུ་ཕྱིན༔ པ་གོར་ཧེ་འདོད་ལྷ་བསང་བཏང་ཕྱིན་ནས༔ གན་ཇག་ཐང་ཏ་མལ་དུ་
སྡོད་པ་ལ༔ སྤྲེའུ་ཞིག་གིས་ཤིང་ཐོག་སྣ་ཚོགས་བཏུས ཁྱེའུའི་དྲུང་དུ་ཞིམ་དགུ་ཕུལ་
ནས་སུ དགའ་ཞིང་སྤྲོ་བས་བརྩེ་ཡིན་འདུག་པ་ལ༔ ཕ་ཡིས་མཐོང་བས་བུ་ལ་དད་
པ་སྐྱེས༔ གཞན་ཞིག་ཡིན་ན་སྤྲེའུ་སྐྲག་ཅིང་བྲོས༔ གན་ཇག་ཐང་ཏ་ལ་ནི་བརྩེ་ཞིང་
བྱམས༔ ཤིང་ཐོག་ཞིམ་དགུ་སྣ་ཚོགས་ཕུལ་འདུག་པས འདི་དེ་གཞན་ལས་ལྷག་པ་
ཞིག་འདུག་སྙམ བུ་ཡི་དྲུང་དུ་ཕྱིན་པས་སྤྲེ་འུ་བྲོས གན་ཇག་ཐང་ཏས་ཤིང་ཏོག་ཕ་
221



ལོ་པཎ་གྱི་རྣམ་ཐར་ཕྱོགས་བསྒྲིགས།
ལ་བྱིན༔ མང་དུ་མ་ཟོས་ཁྱིམ་དུ་ཁྱེར་ནས་སུ༔ ལོ་རྒྱུས་གཏམ་བཤད་བྲན་ཀ་བཟའ་ལ་
བྱིན༔ ངོ་མཚར་སྐྱེས་ནས་བུ་ལ་བསྟོད་པ་བྱས
རེ་ཞིག་དུས་ན་ཁྲོམ་ཆེན་འདུས་པའི་སར༔ གན་ཇག་ཐང་ཏ་ལྟད་མོ་བལྟ་རུ་
ཕྱིན༔ ལམ་དུ་རི་བོང་ཞིག་བརྒྱལ་འདུག་པ་ལ༔ སོར་རྡེའུ་ཞིག་འཕང་དེ་རུ་ཤི་བ་དང༔
བྲན་ཀ་བཟའ་སྒྲོན་སྐྱིད་ཀྱིས་མཐོང་ནས་སུ༔ བུ་ཁྱོད་ཆུང་ནས་ད་ལྟའི་བར་དག་ཏུ
གཞན་ལ་གནོད་མེད་ཀུན་དང་མཐུན་པ་ལ༔ ད་རེས་ཉེས་མེད་སེམས་ཅན་འདི་བསད་
པས༔ ཤིན་ཏུ་ཉེས་ཆེ་ཁྱིམ་དུ་མ་འོང་ཟེར༔ དེ་ལ་གན་ཇག་ཐང་ཏས་བསམ་པ་ལ ཨ་
མ་བདེན་ཏེ་ངས་ཀྱང་བསད་མ་དྲན༔ ཕོད་བཙུགས་མིན་ཀྱང་ལས་ཀྱི་དབང་གིས་ཤི
ཇི་ལྟར་བྱ་སྙམ་ཤིན་ཏུ་སྐྲག་ནས་སུ༔ མ་ཁྱོད་དེ་སྐད་མ་ཟེར་བུ་ལ་ཉོན༔ བདག་གིས་
དོ་བརྡོ་ཕོད་བཙུགས་བྱས་པ་མིན༔ སོར་རྡེའུ་ཆུང་ངུས་རི་བོང་ཤི་མིན་ཀྱང ལས་
དབང་བཙན་པས་སྲོག་གཅོད་ང་ཡིས་བྱས༔ གན་ཇག་ཐང་ཏས་གསོད་སེམས་མ་སྐྱེས་
ནས༔ སྔོན་གྱི་ལས་འཕྲོས་རི་བོང་ཤི་ཡིན་ན༔ ད་ལྟ་ཤི་བ་སྐད་ཅིག་སོས་པར་ཤོག༔
ལྟར་སྨོན་ལམ་དྲག་པོ་བཏབ་པ་ཡིས༔ རི་བོང་གསོན་པོར་གྱུར་ནས་རི་ལ་སོང མ་དེ་
དགའ་ཞིང་ཁྲོམ་འཚོགས་ཧ་ལས་ནས༔ གན་ཇག་ཐང་ཏ་བསྟོད་ཅིང་སྨོན་པར་བྱེད༔
བེ་རོའི་རྣམ་ཐར་པདྨའི་དགའ་ཚལ་ལས༔ རྫུ་འཕྲུལ་བསྟན་པའི་ལེའུ་སྟེ་གསུམ་པའོ༔
རྗེ་
བཞི་པ། བེ་རོ་ཙ་ན་བོད་ཡུལ་དུ་སྤྱན་དྲངས་པ།
དེ་ནས་ལོ་བརྒྱད་ལོན་པའི་དུས་ཀྱི་ཚེ༔ ཡུལ་མིའི་བྱིས་པ་མང་པོ་ཀུན་ཚོགས་
ནས༔ འོད་མ་ལས་བྱས་ཤིང་མདའ་ཤིང་གཞུ་ཐོགས༔ ས་རྡོའི་ཐོ་བརྩེགས་མདའ་
222



བེ་རོའི་རྣམ་ཐར་པདྨའི་དགའ་ཚལ།
འཕེན་འགྲན་པ་ལ༔ གན་ཇག་ཐང་ཏ་ཀུན་ལས་ཁྱད་དུ་འཕགས༔ རེ་ཞིག་ལོན་པར་
བྱེད་པའི་ཆས་བསྡུས་ནས༔ པ་གོར་ཧེ་འདོད་བྲན་ཀ་གཟའ་སྒྲོན་གཉིས ཁྲོམ་མང་
འདུ་སར་ཚོང་འདུས་ཕྱིན་པ་དང༔ ཉི་དྲོས་ཙ་ན་ཁྲི་སྲོང་ལྡེའུ་བཙན་ཉིད༔ དཔོན་
གཡོག་མང་བཅས་གནས་དེར་ལྷགས་པ་དང༔ གན་ཇག་ཐང་ཏ་བོས་ནས་དྲུང་དུ་
ཕྱིན༔ རྒྱལ་པོས་གཏམ་སྨྲས་བྱིས་པ་ཆུང་ངུ་ཁྱོད༔ འདུག་གནས་གང་ཡིན་ཕ་མ་ཇི་
སྐད་ཡིན༔ ཁྱོད་མིང་ཇི་ཡིན་ལེགས་པར་ཤོད་དང་གསུངས༔ ཁྱེའུས་བདེན་ཚིག་རྒྱལ་
པོ་ཉིད་ལ་སྨྲས༔ ང་ཡི་ཕ་ནི་པ་གོར་ཧེ་འདོད་ཡིན༔ མ་ནི་བྲན་ཀ་བཟའ་སྒྲོན་སྐྱིད་
ཅེས་ཟེར ང་ལ་གན་ཇག་ཐང་ཏ་ཟེར་བ་ཡིན༔ གནས་ཁང་འདི་ཡིན་ཟེར་ནས་སྒོ་མོ་
སྟོན
དེ་ལ་རྒྱལ་པོ་ངོ་མཚར་སྐྱེས་ནས་སུ༔ ཟས་སྣ་ཁྱད་འཕགས་བདུན་གྱི་སྐྱེམས་
བཟང་དྲངས༔ བློན་འཁོར་རྣམས་ལ་རྗེ་ཡིས་འདི་སྐད་གསུངས༔ ཨོ་རྒྱན་སློབ་དཔོན་
པདྨ་འབྱུང་གནས་ཀྱིས༔ ལོ་ཙཱར་ལུང་བསྟན་བུ་དེ་འདི་ཡིན་འདུག སྦ་མི་ཁྲི་བཞེར་
འདི་ལ་གཏམ་དྲིས་གསུངས༔ དེ་ནས་བློན་པོས་བྱིས་པ་ཆུང་ངུ་ཁྱོད༔ ཕ་མ་ཡོད་དམ་
གར་སོང་སྨྲས་པ་དང༔ ང་ཡི་ཕ་ནི་ཚོང་འདུས་ཤ་ཉོར་སོང༔ མ་ནི་ཏིལ་མར་ཉོ་རུ་
སོང་བ་ཡིན༔ ཞག་གསུམ་ཚུན་ཆད་ལོ་གསར་བྱེད་དགོས་ཟེར༔ རྒྱལ་པོས་བུ་ཁྱོད་
འདི་རུ་ཅི་ལ་སྡོད༔ ང་ཡི་ཕྱི(ཁྱིམ）ལ་འགྲོ་དགོས་ཆོས་ཤིག་སྨྲས༔ ཕ་མ་གཉིས་ཀའི་
བཀའ་ཡིས་གནང་ཐོབ་ནས ཁྱོད་ཀྱི་རྟ་མཇུག་བསྐྱོན་དང་འགྲོ་ཆོག་ཟེར
དམ་ཆོས་སྒྲ་སྒྱུར་ལོ་ཙཱ་ཤེས་སམ་དྲིས༔ ད་ལྟ་མི་ཤེས་བསླབ་ན་ཤེས་ཡོང་ཟེར
ཐག་རིང་ལམ་དུ་ཁྱོད་འགྲོ་ཨེ་ནུས་དྲིས༔ ཕ་མས་གནང་ན་གར་ཡང་འགྲོ་ནུས་ཟེར
རྒྱལ་པོ་དགྱེས་ནས་རྟེན་འབྲེལ་ལེགས་འགྲིགས་འདུག བུ་འདི་ད་ལྟ་སྔོན་ལ་ཁྲིད་
223



ལོ་པཎ་གྱི་རྣམ་ཐར་ཕྱོགས་བསྒྲིགས།
སོང་དང༔ ང་ཡིས་གཏམ་བཤད་རིན་སྦྱིན་འོང་གི་གསུང གན་ཇག་ཐང་ཏས་རྗེ་ལ་
ལན་བཏབ་པ ཕ་མར་མ་དྲིས་སྔོན་ལ་འགྲོ་མི་ཕོད༔ འཐེན་དང་ད་ལྟ་སླེབ་ནས་འོང་
གི་ཟེར༔ རྒྱལ་པོས་བདེན་གསུངས་ཡུན་ཅིག་བཞུགས་པ་ལ༔ པ་གོར་ཧེ་འདོད་ཤ་དང་
ཆང་ཁུར་ནས༔ བྲན་བཟའ་སྒྲོན་སྐྱིད་ཏིལ་མར་ཁུར་ནས་བྱུང༔ རྒྱལ་པོའི་ཞལ་ནས་
ཁྱེའུ་ཆུང་ཁྱོད་ཀྱི ཕ་མ་གཉིས་ཀ་འདི་དེ་རེད་དམ་སྨྲས༔ དེ་ཀ་རེད་ཟེར་རྒྱལ་པོ་
དགྱེས་ནས་སུ༔ པ་གོར་ཧེ་འདོད་འདི་རུ་ཤོག་དང་གསུང༔ དགའ་ཞིང་དྲུང་དུ་ཕྱིན་
ནས་ཞབས་སྤྱིར་བླང༔ རྗེ་ཉིད་འདིར་བྱོན་ཞབས་དོན་ཅི་བདོག་ཞུས
རྗེ་ཡི་ཞལ་ནས་པ་གོར་ཧེ་འདོད་ལགས༔ ང་ལ་འདིར་འོང་ཅིའང་དོན་གཞན་
མེད༔ ཁྱོད་ཀྱི་བུ་ཆུང་གན་ཇག་ཐང་ཏ་འདི༔ རྒྱ་གར་ཡུལ་དུ་དམ་ཆོས་མང་བཞུགས་
པས བོད་དུ་བསྒྱུར་ཕྱིར་ང་ཉིད་སློང་དུ་འོང༔ རིག་འཛིན་སློབ་དཔོན་པདྨ་འབྱུང་
གནས་ཀྱིས༔ ཁྱོད་ཀྱི་བུ་འདི་མིན་པས་མི་འོང་གསུངས༔ རྒྱལ་བའི་བཀའ་གནང་
འཕགས་པའི་ལུང་གིས་གྲུབ༔ ང་ལ་སྦྱིན་དང་ཅི་དགོས་རིན་སྟེར་གསུང༔ པ་གོར་ཧེ་
འདོད་ཤིན་ཏུ་འཇིགས་སྐྲག་ནས༔ ཆོས་རྒྱལ་ཆེན་པོ་དེ་སྐད་གསུང་མི་འཚལ༔ ཕ་མ་
གཉིས་ལ་སྙིང་བརྩེ་གཅིག་པུ་འདི༔ ཡུལ་ཕྱོགས་གཞན་གཏོང་སུ་ཡི་སྙིང་ལ་ཕོད༔ བྱིས་
པ་ལོ་བརྒྱད་ལས་ནི་མ་ལོན་པ༔ རྒྱ་གར་ཡུལ་དུ་བགྲོད་པར་ག་ལ་འགྱུར༔ ཕལ་པའི་
གཏམ་ཡང་འདི་ཡིས་བཤད་མི་ཤེས༔ དབང་པོ་ངན་ཞིང་ཤེས་རབ་ཤིན་ཏུ་ཞན༔ སང་
ཀྲྀ་ཏ་ཡི་སྐད་བསྒྱུར་ག་ལ་ཤེས༔ ངེད་ཅག་ཕ་མ་གཉིས་ཀྱང་རྒས་འཁོག་ཅིང༔ བུ་ནི་
གཞན་མེད་བློ་གཏད་སུ་ལ་འཆའ༔ བསད་ཀྱང་མི་འབུལ་རྒྱལ་པོའི་ཐུགས་དགོངས་
ལྷོ་
ད༔
དེ་སྐད་ཞུས་པ
པས་རྗེ་ཡི་ཞལ་ནས་སུ༔ པ་གོར་ཧེ་འདོད་དེ་སྐད་མ་ཟེར་ཅིག
224



བེ་རོའི་རྣམ་ཐར་པདྨའི་དགའ་ཚལ།
ཁྱོད་ཀྱི་བུ་འདི་ད་ལྟ་ལོ་གཞོན་ཡང༔ ན་ཚོད་མ་དར་བར་དུ་གཏོང་རྒྱུ་མིན༔ དབང་
པོ་ཤེས་རབ་བློ་རྩལ་ཞན་ན་ཡང༔ གུ་རུའི་བཀའ་ལ་བསླུ་བ་ཡོད་མི་སྲིད ལོ་ཟླ་རེ་
བཞིན་ཤེས་རབ་སྐྱེད་ཆེར་འཕེལ༔ ཕ་མ་གཉིས་ལ་སྙིང་བརྩེ་གཞན་མེད་པ༔ དེ་ཀ་
བདེན་ཡང་སྐྱིད་སྡུག་ངས་ཤེས་གསུངས༔ བཙན་པོའི་ཐབས་ཀྱིས་བུ་དེ་རྟ་ལ་བསྐྱོན༔
རྐང་མགྱོགས་ཉི་ཤུའི་དཀྱིལ་བཅུག་སྔོན་ལ་བཏང
གསེར་དང་དངུལ་གྱི་དོང་རྩེ་སྟོང་ཕྲག་རེ རྟ་བརྒྱ་དྲེལ་བརྒྱ་མཛོ་བརྒྱ་འབྲི་བརྒྱ་
དང༔ ཇ་དར་གོས་ཡུག་རས་ཡུག་སྟོང་ཕྲག་རེ པ་གོར་ཧེ་འདོད་ཡབ་ཡུམ་གཉིས་
ལ་བྱིན༔ ཆོས་རྒྱལ་ཞལ་ནས་ཡབ་ཡུམ་དབུགས་དབྱུང་བ༔ ཁྱོད་གཉིས་མྱ་ངན་སྡུག་
བསྔལ་མ་བྱེད་པར༔ བུ་ཡི་ཕྱི་ལ་ཉེ་བའི་ས་རུ་འགྲོ༔ ང་ཡིས་བྱམས་ཤིང་བརྩེ་བས་
སྐྱོང་ངོ་གསུང༔ དེ་ནས་ཡབ་ཡུམ་གཉིས་ཀྱང་རྗེས་སུ་འབྲང༔ ཡར་ཀླུང་ཟོ་བ་ཐང
དུ་བཞག་ནས་སུ༔ གན་ཇག་ཐང་ཏ་བསམ་ཡས་དབུ་རྩེར་ཕེབས༔ བཻ་རོའི་རྣམ་ཐར་
པདྨའི་དགའ་ཚལ་ལས༔ བོད་ཀྱི་ཡུལ་དུ་སྤྱན་དྲངས་པའི་ལེའུ་སྟེ་བཞི་པའོ༔
ལྔ་པ། བེ་རོ་དང་མཁན་སློབ་ཆོས་གསུམ་མཇལ་འཕྲད་
མཛད་ཅིང་ཆོས་བསྒྱུར་བ།
དེ་ནས་ཆོས་རྒྱལ་ཁྲི་སྲོང་ལྡེའུ་བཙན་གྱིས༔ བསམ་ཡས་དབུ་རྩེའི་བར་ཁང་ཆེན་
མོ་རུ༔ གསེར་གྱི་ཁྲི་ལ་སློབ་དཔོན་བཞུགས་གསོལ་མཛད༔ དངུལ་གྱི་ཁྲི་ལ་མཁན་
ཆེན་བོ་དྷི་བཞུགས༔ གབ་རྩེ་སུམ་བརྩེགས་གན་ཇག་ཐང་ཏ་བཞུགས༔ གསེར་དངུལ་
གཡུ་དང་བྱེ་རུའི་མཎྜལ་ཕུལ བོད་དུ་དམ་ཆོས་གསུང་པའི་ཞུ་བ་ཕུལ༔ སློབ་དཔོན་
225



ལོ་པཎ་གྱི་རྣམ་ཐར་ཕྱོགས་བསྒྲིགས།
ཆེན་པོས་འཇམ་དཔལ་རིག་གཏད་གསུང༔ དོན་རྣམས་གན་ཇག་ཐང་ཏའི་བློ་ལ་ཆུད
བོ་དྷི་ས་ཏྭས་གསོ་རིག་གསུངས་པ་དང༔ དེས་ཀྱང་དོན་རྣམས་མ་ལུས་ཁོང་དུ་ཆུད༔
དེ་ནས་སྒྲ་སྒྱུར་བསླབ་པའི་ཐོག་མར་ནི༔ འཇམ་དཔལ་རྣོན་པོ་སྒྱུ་འཕྲུལ་དྲྭ་བའི་
རྒྱུད༔ ཡེ་ཤེས་སྙིང་པོ་སྒྱུ་འཕྲུལ་གཅིག་པའི་རྒྱུད༔ གསང་སྔགས་ཐབས་ལམ་མདོར་
བསྡུས་ལ་སོགས་པ༔ བོད་དུ་སྒྱུར་ཞིང（བསྒྱུར་ཅིང）ལོ་ཙཱ་ཤེས་པར་གྱུར མིང་ཡང་
བེ་རོ་ཙ་ན་ཞེས་སུ་གྲགས༔ ལོ་བདུན་བར་དུ་བསམ་ཡས་དབུ་རྩེར་བཞུགས༔ ཁྲི་སྲོང་
ལྡེའུ་བཙན་སྲས་ཀྱི་སྐལ་བ་མཛད༔ བེ་རོའི་རྣམ་ཐར་པདྨའི་དགའ་ཚལ་ལས༔ གན་
ཇག་ཐང་ཏ་དང་མཁན་སློབ་ཆོས་གསུམ་མཇལ་འཕྲད་མཛད་ཅིང་ཆོས་བསྒྱུར་བའི་
ལེའུ་སྟེ་ལྔ་པའོ༔
དྲུག་པ། མཚོ་སྨན་མཆེད་གཉིས་ཀྱིས་བསྐུང་ཞིང་དམ་
བཏགས་དངོས་གྲུབ་བསྙེས་པ།
དེ་ནས་མཁན་སློབ་ཆོས་རྒྱལ་རྣམ་གསུམ་པོ༔ བེ་རོ་ཙ་ན་བཙུན་མོ་བློན་འབངས་
བཅས༔ བསམ་ཡས་ཧས་པོ་རི་ཡི་རྩེ་མོར་བྱོན༔ དགའ་སྟོན་ལོངས་སྤྱོད་ཚོགས་ཀྱི་
འཁོར་ལོ་བསྐོར༔ དེ་ནས་གུ་རུ་པདྨས་བཀའ་བསྩལ་པ༔ རྗེ་ཡི་གཙོར་བྱས་ཐམས་ཅད་
གསོན་མཛོད་དང༔ རང་འདོད་ལྟ་བུའི་ཆོས་བཤད་གོ་མི་ཆོད༔ མཁན་ཆེན་ཉིད་དང་
བདག་གིས་བསྒྱུར་པའི་ཆོས༔ སྒྲོ་འདོགས་གཅོད་ཕྱིར་བེ་རོ་ཙ་ན་དང༔ གཞན་ཡང་ལོ་
ཙཱ་ཤེས་རྣམས་རྒྱ་གར་གཏང༔ མཁན་པོས་ལེགས་གསུང་ཆོས་རྒྱལ་ཞལ་ན་རེ༔ ང་ནི་
མཁན་སློབ་གཉིས་ལ་རྩེ་གཅིག་འདུན༔ སྒྲོ་འདོགས་མ་ཆོད་དོགས་པ་གང་ཡང་མེད༔
226



བེ་རོའི་རྣམ་ཐར་པདྨའི་དགའ་ཚལ།
བདག་གི་བུ་གཅིག་བེ་རོ་ཙ་ན་ཡང༔ ད་ལྟ་ལོ་གཞོན་སྒྲ་སྒྱུར་གཅིག་པུ་འདི༔ རྒྱ་གར་
བཏང་ན་ས་ལམ་ཆོད་དཀའ་བས༔ རེ་ཞིག་བར་དུ་མཁན་སློབ་རྣམ་གཉིས་ཀྱིས༔ ཡང་
དག་དམ་ཆོས་ཟབ་མོ་གསུང་བར་ཞུ༔
དེ་ལ་བོ་དྷི་ས་ཏས་བཀའ་བསྩལ་པ༔ ཆོས་རྒྱལ་ཆེན་པོ་ལེགས་པར་བདག་ལ་
གསོན༔ ཁྱོད་མིན་གཞན་ཡང་འགྲོ་རྣམས་ཡིད་ཆེས་ཕྱིར༔ བུ་འདི་རྒྱ་གར་རྡོ་རྗེ་གདན་
དུ་བརྫངས༔ མདོ་སྔགས་གཉིས་ལྡན་བསྟན་པ་བོད་དུ་བསྒྱུར༔ ཡངས་པའི་རྒྱལ་ཁམས་
དམ་པའི་ཆོས་ལ་ཚུད༔ བེ་རོ་ཕྱིན་ན་ལམ་ལ་བར་ཆད་མེད༔ ཡང་ཟབ་ཁྱད་འཕགས་
དམ་པའི་ཆོས་མང་ལོན༔ དེ་སྐད་གསུངས་པས་རྒྱལ་པོ་རབ་དགྱེས་ནས༔ བེ་རོ་ཙ་
ན་གཙང་སྔོན་ལེགས་གྲུབ་སོགས༔ དཔོན་གཡོག་བཞི་བཅས་རྒྱ་གར་ཡུལ་དུ་ཆས
གསེར་ཕྱེ་བྲེ་ཁལ་ལྔ་བཅུ་རྩ་གཅིག་དངཿ དངུལ་གྱི་དོང་ཙེ་སྟོང་ཕྲག་བདུན་རེ་བཅས
བརྫངས་ཏེ་མཁན་སློབ་ཆོས་རྒྱལ་རྣམ་གསུམ་གྱིས༔ སྨོན་ལམ་དང་བཅས་ཤུལ་ལམ་
ཞུགས་པར་གྱུར
ལམ་དུ་བེ་རོ་ཙ་ནས་བསམ་པ་ལ༔ སྔོན་གྱི་སྨོན་ལམ་མཐུ་ཞིག་ཡོད་སྲིད་ན༔ རྒྱུ་
གར་ཡུལ་དུ་ཕྱིན་ཀྱང་ལམ་བགྲོད་འགྱུར༔ བག་ཆགས་བཟང་པོ་སྔོན་དུ་སོང་ཡིན་ན ༔
ཡང་དག་དམ་པའི་ཆོས་ཀྱང་ལོན་པར་སྲིད ལས་དབང་བཙན་པོའི་ཤུགས་ཤིག་ཡོད་
སྲིད་ན༔ རྒྱ་གར་པཎྜི་ཏ་དང་འཕྲད་ཀྱང་སྲིད༔ དེ་སྔོན་ཤེས་པའི་ཆོས་ལ་བདེན་ཡོད་
ན༔ བདག་གི་བསམ་པ་ཆོས་བཞིན་འགྲུབ་པར་ཤོག སྨོན་ལམ་བཏབ་ནས་རྒྱ་གར་
ཡུལ་དུ་སོང
བལ་བོད་གཉིས་ཀྱི་མཚམས་སུ་བསླེབས་པ་དང༔ གྲོ་འདེབ་ཇ་ཆུ་བཙལ་བས་མ་
རྙེད་ཅིང༔ ས་སྟོང་མུན་རུབ་གྲོང་ཁྱེར་གཞན་ཡང་མེད༔ ལེགས་གྲུབ་ན་རེ་ད་ནི་ས་མི་
227



ལོ་པཎ་གྱི་རྣམ་ཐར་ཕྱོགས་བསྒྲིགས།
བགྲོད༔ འདི་རུ་ཉལ་དང་སང་ཞོགས་ཆུ་ཡང་རྙེད༔ དེ་སྐད་ཟེར་ཞིང་པདྨའི་ཚལ་དུ་
ཉལ༔ བེ་རོའི་ཞལ་ནས་རྒྱ་བོད་གཏམ་དཔེ་ལ ཐག་རིང་མགྲོན་པོའི་གྲོས་ཁ་མ་བསྟུན་
ན༔ བྱ་རོག་འུག་པ་བྱང་དུ་ཐུག་དང་འདྲ༔ དེ་ལྟར་མི་བྱེད་ཅི་གསུང་ལེགས་འདུག་
གསུངས༔ བཻ་རོས་གཟིགས་པས་མདའ་རྒྱང་གཉིས་ཀྱི་སར༔ མེ་འབར་དུ་བ་ཕྱུར་ཕྱུར་
འདུག་པ་མཐོང༔ ལེགས་གྲུབ་ལ་སོགས་གྲོགས་པོ་ཀུན་གསོན་དང༔ འདི་ནས་ཡར་
ལ་མི་རིང་ཉེ་བའི་སར༔ མེ་ཞིག་འབར་འདུག་ཅི་ཡིན་ལྟོས་དང་གསུངས༔ གཡོག་པོ་
གཉིས་ཀྱིས་བལྟ་རུ་ལངས་འགྲོ་ཟེར༔ ལེགས་གྲུབ་ན་རེ་ཚོང་པ་ཁྱུ་གཅིག་ཡིན༔ མཚན་
འགྲོས་བྱས་ན་ཁྱི་ཡིས་གསོན་པོར་ཟ༔ སྐད་སྒྲ་མ་ཆེ་ཁ་རོག་ཉོལ་སྡོད་ཟེར
བེ་རོས་ཐུགས་ལ་གང་ཡིན་བལྟ་དགོངས་ནས༔ སྒོམ་རྟེན་དཀྲོལ་ནས་ཤུར་ཤུར་
ཕྱིན་པ་དང༔ མེ་ནི་ཇེ་ཆུང་འོད་ནི་ཇེ་ཆེར་སོང༔ ཐུགས་དོགས་ཟོས་ནས་ཕྱིར་ལོག་
སྙམ་པ་དང༔ ལེགས་གྲུབ་སྡོད་ཟེར་མ་ཉན་ང་རང་འོང༔ ད་ནི་མི་ལོག་རྣམ་རྟོག་འདྲེ་
ཡིན་ལ༔ འདྲེ་འདི་སེམས་དང་འདྲེས་ན་བེ་རོ་མིན༔ དེ་སྐད་སེམས་ལ་ཡི་གེར་བྲིས་
ནས་སུ༔ ཆོས་ཉིད་ཀློང་དུ་དར་གཅིག་མཉམ་པར་བཞག དེ་ནས་བལྟས་པས་འོད་
ཀྱི་གོང་བུ་ཞིག༔ པདྨའི་ཚལ་ཀུན་འོད་ཀྱིས་གང་བར་མཐོང༔ དེ་རུ་ཕྱིན་པས་ཉ་མོ་
ཆེ་གཉིས་ནི༔ སྐམ་ལ་ཕྱུང་ནས་ལིང་ལིང་འཕར་གྱིན་འདུག བེ་རོས་ཐུགས་ལ་ འདི་
འདྲའི་ངོ་མཚར་བ ས་ཕྱོགས་འདི་ན་ཆུ་ནི་མི་འདུག་པས༔ ཉ་མོ་འདི་གཉིས་ཡོད་
བར་མི་སྲིད་པས འདི་དེ་བཟང་ངན་གཉིས་ཀྱི་དབྱེ་བར་དཀའ༔ ཡང་དག་ཟབ་མོའི་
དམ་ཆོས་བཙལ་བ་ལ༔ བར་ཆད་ཡིན་སྲིད་ཐུགས་དམ་ལ་བཞུགས་དགོངས༔ རིག་
སྔགས་རྡོ་རྗེ་འཆང་གི་ཏིང་འཛིན་ལ༔ བཞུགས་ཏེ་ཕྱག་མཁར་ཉ་ཡི་སྐེད་ལ་བཙུགས
མཚོ་སྨན་དེ་ཕུར་མཆེད་གཉིས་ཡིན་པར་ཤེས
228



བེ་རོའི་རྣམ་ཐར་པདྨའི་དགའ་ཚལ།
བེ་རོས་མི་འཇིགས་བཞི་ཡི་མགུར་འདི་གསུང༔ ལྟ་བ་ཡེ་ཤེས་ཀ་དག་བེ་རོ་ང༔
མ་རིག་འཁྲུལ་པ་བག་ཆགས་འཐུག་པོ་དང༔ ལྷ་འདྲེ་གཉིས་འཛིན་རྣམ་པར་རྟོག་པ་
འགྱུ རྟག་ཆད་གཉིས་ཀྱི་འཕྲང་ལ་ང་མི་འཇིགས བསྒོམ་པ་རང་གྲོལ་བེ་རོ་ཙ་ན་ང༔
བསྐྱེད་རིམ་སྣང་སྟོང་ལྷ་སྐུ་ཆུ་ཟླའི་གར༔ དངོས་པོ་གདོས་གཟུགས་མཚན་མའི་སྐྱོན་
དང་བྲལ༔ གཉིས་སྣང་ཆོ་འཕྲུལ་འཕྲང་ལ་ང་མི་འཇིགས༔ སྤྱོད་པ་བརྟུལ་ཞུགས་རྩལ་
འཆང་བེ་རོ་ང༔ རེ་དང་དོགས་པ་དགའ་དང་སྡུག་བསྔལ་བྲལ༔ སྲིད་གསུམ་ཞིག་ཀྱང་
ཡེ་ཤེས་རྡོ་རྗེ་ལ སྐྱེ་འཆིའི་འཇིགས་བྲལ་གཞན་ལ་ང་མི་འཇིགས འབྲས་བུ་སྐུ་བཞི་
ལྷུན་གྲུབ་བེ་རོ་༔ ངོ་བོ་རྣམ་པར་དག་པ་ཆོས་ཀྱི་སྐུ༔ རང་གསལ་ལོངས་སྐུ་ཐུགས་
རྗེ་སྤྲུལ་པའི་སྐུ༔ འཁོར་འདས་ཡེ་གྲོལ་སུ་ལའང་ང་མི་འཇིགས༔ འཁྲུལ་རྟོག་ཡིད་
གཟུགས་མཚོ་སྨན་མཆེད་གཉིས་ཁྱོད བར་ཆད་མ་བྱེད་བཀའ་དང་དམ་ཚིག་སྲུངས༔
སྤྲང་པོ་བེ་རོ་རྒྱ་གར་འགྲོ་བ་ལ༔ ནོར་མེད་ཙ་ན་ཁྱོད་ལ་དངོས་གྲུབ་ཞུ༔ དེ་སྐད་
བཀའ་བསྩལ་ཧཱུཾ་སྒྲ་དྲག་པོ་གསུངས
མཚོ་སྨན་བྱེད་སྔངས་ཉ་གཉིས་འབྲུག་ཏུ་སྤྲུལ༔ ནམ་མཁར་འཕུར་ནས་ངར་
སྒྲ་ལྡིར་ལྡིར་འབྱིན༔ བེ་རོ་དངོས་ཀྱིས་སེང་གེ་གཉིས་སུ་སྤྲུལ༔ སྡང་མིག་བགྲད་པས་
འབྲུག་གཉིས་ས་ལ་ལྷུང བུ་མོ་མཛེས་མ་གཉིས་སུ་གྱུར་ནས་སུ༔ རིག་སྔགས་འཆང་
ཆེན་བེ་རོ་ཙ་ན་ལགས༔ དམ་ཆོས་བཙལ་ན་བར་ཆད་བྱེད་མི་ཕོད༔ དགོངས་པ་ཀློད་
དང་ཅི་བགྱིས་བྲན་དུ་མཆི༔ ཞེས་ཟེར་གསེར་ཕྱེ་ལྷུང་བཟེད་གང་ཕུལ་ནས༔ སྲོག་སྙིང་
ཕུལ་ཞིང་ཁས་བླངས་དམ་ལ་བཏགས༔ བཻ་རོས་གཟིགས་པས་ས་ཕྱོགས་ཐམས་ཅད་
ཀུན༔ རྒྱ་མཚོ་དང་ནི་ཆུ་ཕྲན་དག་གིས་གང ཁར་སང་ཡུལ་འདིར་ཆུ་ཡི་མིང་ཡང་
མེད༔ དེ་རིང་ཡུལ་ཀུན་རྒྱ་མཚོ་འཁྱིལ་འདུག་པས༔ མཚོ་སྨན་གཉིས་ཀྱིས་ཆུ་བསྐུང་
229



ལོ་པཎ་གྱི་རྣམ་ཐར་ཕྱོགས་བསྒྲིགས།
ཡིན་པར་ངེས༔ ལེགས་གྲུབ་ལ་སོགས་གྲོགས་རྣམས་གར་ཡོད་སྙམ བཙལ་དུ་ཕྱིན་
པས་པདྨའི་ཚལ་དུ་འདུག ཕྱོགས་མཚམས་མ་ལུས་ཆུ་ཡིས་གང་བ་ལ༔ ངོ་མཚར་རབ་
སྐྱེས་བེ་རོས་ལོ་རྒྱུས་གསུངས༔ ལྷུང་བཟེད་གསེར་གྱིས་བཀང་བ་བསྟན་པ་ཡིས༔ ཤིན་
ཏུ་དགའ་ཞིང་ངོ་མཚར་མཆོག་ཏུ་གྱུར༔ བེ་རོའི་རྣམ་ཐར་པདྨའི་དགའ་ཚལ་ལས༔
མཚོ་སྨན་མཆེད་གཉིས་ཀྱིས་ཆུ་བསྐུང་ཞིང་དམ་བཏགས་དངོས་གྲུབ་བརྙེས་པའི་ལེའུ་
སྟེ་དྲུག་པའོ༔
བདུན་པ། རྒྱ་གར་ཡུལ་དུ་ཆོས་བསྒྱུར་བ།
དེ་ནས་ཞག་པོ་སུམ་ཅུ་རྩ་ལྔ་ནས༔ རྒྱ་གར་བལ་པོ་གཉིས་ཀྱི་མཚམས་སུ་སླེབས
ལྗོན་པའི་ནགས་ཚལ་ཆེན་པོ་ཞིག་ཏུ་ཕྱིན༔ ཨ་ཙ་ར་ཞིག་ཤིན་ཏུ་རྒྱུག་ཅིང་འོང ལག་
ན་ཤུ་ཡི་རྡེའུ་གསུམ་ཐོགས་ནས༔ དྷར་བི་སུ་ལ་ཨར་སིང་ན་ཡ་ཟེརཿ སྐད་ནི་མ་གོ་
མཉམ་དུ་བསྡོངས་ནས་ཕྱིན༔ རེ་ཞིག་ལོན་པའི་དུས་སུ་པདྨའི་ཚལ༔ བེ་རོ་མནལ་དུ་
འཐུམས་པའི་རྨི་ལམ་ལ༔ དཔལ་ལྡན་སྔགས་ཀྱི་སྲུང་མ་ཡིན་ཟེར་བའི༔ ལྕགས་ཀྱི་སྤྱང་
ཀི་ཁ་ནས་མེ་འབར་བ༔ འཇིགས་སུ་རུང་བ་གཅིག་བྱུང་འདི་སྐད་ཟེར༔ བོད་ཀྱི་བནྡེ་
བླུན་རྨོངས་མགོ་འཁོར་ཁྱོད༔ ཡང་དག་ཆོས་ཤིག་བཙལ་བར་འགྲོ་ཡིན་ན༔ ཨ་ཙར་
འདི་དང་གྲོགས་འགྲོགས་ག་ལ་རུང༔ འདི་ཡི་ཡུལ་ནི་སྲིན་པོའི་གླིང་ཡིན་པས༔ མི་
རྣམས་སུ་བྱུང་གསོན་པོར་ཟ་བའི་ས༔ གཡས་ཀྱི་ལུང་པ་བལ་ཡུལ་ཤུ་ཕུ་ཞེས༔ དེ་རུ་
ཕྱིན་ན་རྒྱ་གར་བགྲོད་པའི་ལམ༔ དམ་ཆོས་ལ་ཡང་ཐེག་པ་རིམ་པ་དགུ གང་ཟག་
དབང་པོ་རབ་འབྲིང་ཐ་མར་བསྟུན༔ འཆད་པའི་པཎྜི་ཏ་ཡང་དེ་བཞིན་ནོ༔ ཆོས་ཀྱི་
230



བེ་རོའི་རྣམ་ཐར་པདྨའི་དགའ་ཚལ།
VA
མཆོག་གྱུར་དབང་པོ་རབ་དང་བསྟུན༔ མ་ཧཱ་ཡོ་ག་ཨ་ནུ་ཨ་ཏི་དང༔ སྤྱི་ཏི་ཡང་ཏི་
ཡོངས་རྫོགས་མཐའ་ཆེན་པོ༔ པཎ་གྲུབ་མཆོག་གྱུར་རིག་འཛིན་ཤྲཱི་སི་ཧ༔ ཨོ་རྒྱན་
སློབ་དཔོན་ཆེན་པོ་པདྨ་འབྱུང༔ ཁ་ཆེའི་པཎ་ཆེན་བི་མ་མི་ཏུ་གསུམ རྩེ་མོ་བྱུང་རྒྱལ་
རྫོགས་པ་ཆེ་ལ་མཁས༔ དེ་ཕྱིར་བུ་ཁྱོད་འདི་གསུམ་བླ་མར་བསྟེན
གཞན་ཡང་རྒྱ་གར་མཁས་གྲུབ་ཐམས་ཅད་ལ༔ གདམས་ངག་མང་ཞུས་བཟང་
ངན་དབྱེ་མ་ཕྱེ༔ མི་མཁོ་བ་ཞིག་རྒྱལ་བས་མི་གསུངས་ཀྱིས༔ དེས་ན་དབང་པོས་ཁྱབ་
ཚད་ཡིད་ལ་ཆོངས༔ རྒྱ་གར་ཡུལ་མི་བསྟན་པའི་སྦྱིན་བདག་གིས༔ ཆོས་ལ་ཤ་ཚ་ཕྲག་
དོག་བྱེད་སྲིད་པས༔ ཆོས་བསྒྱུར་ཡིན་ཟེར་མ་བསྒྲུག་གསང་རྒྱ་སྡོམས༔ ང་ཡིས་ཁྱོད་ལ་
རྟག་ཏུ་མགོན་སྐྱོབ་བྱེད༔ ཅེས་ཟེར་ནམ་མཁའི་དབྱིངས་ལ་འཕུར་ནས་སོང༔ གཉིད་
སད་ཙ་ན་གྲོགས་པོ་རྣམས་ལ་བཤད༔ དེ་ལྟར་བྱ་ཟེར་གཡས་ལུང་ནང་དུ་སོང༔ རྒྱ་
གར་འཕགས་པའི་ཡུལ་དུ་ས་ལམ་བགྲོད པཎ་ཆེན་མཁས་པ་གང་དག་སུ་ཡོད་དྲིས
རྒྱལ་པོའི་བླ་མཆོད་པཎ་ཆེན་ལྔ་བརྒྱའི་ནང མཁས་གྲུབ་མཆོག་ཆེན་བི་མ་མི་ཏྲ་དང༔
ཧཱུཾ་ཆེན་ཀ་ར་ཤཱཀྱ་ནཱི་ལ་གསུམ༔ ཉི་འོག་ས་སྟེང་འགྲན་ཟླ་མེད་ཅེས་ཟེར
དེ་ནས་ཡང་ཕྱིན་རྫ་མཁན་ཞིག་ལ་དྲིས༔ རིག་འཛིན་ཆེན་པོ་ཤྲཱི་སེང་ཧ་ནི༔
གང་དང་འགྲན་མེད་དེ་ནས་བི་མ་ལ༔ གཞན་ཡང་མཁས་གྲུབ་ཁོ་ན་མ་གཏོགས་པ༔
ཕལ་པ་ཆོས་གྲྭ་ཕྱིན་ན་རྒྱལ་ཁྲིམས་གཅོད༔ གང་ལྟར་ཡིན་ཀྱང་མཁས་པ་ཡིན་ནོ་ཟེར
དེ་ནས་རྒྱལ་པོའི་བླ་མཆོད་ལྔ་བརྒྱའི་ནང༔ པཎ་ཆེན་བི་མ་མི་ཏྲ་ཉིད་ལ་གཏུགས
གསུང་ནི་མ་གོ་སྐུ་ལ་དད་མོས་སྐྱེས༔ གསེར་ཕྱེ་བྲེ་གསུམ་གསེར་གྱི་པ་ཏྲ་གཅིག ཏ་
ལའི་ལོ་མར་སྒྲ་འདི་བྲིས་ནས་ཕུལ༔ དྷརྨ་ཛྷཱ་ན་སིདྡྷི་ཕ་ལ་ཧོ༔ གུ་རུ་རཏྣ་ཨ་ཏི་པ་ཤཾ་
ཧཱུྃ༔ བི་མས་གཟིགས་ནས་བཞད་ཅིང་ཕྱག་རྡེབ་མཛད དྷརྨ་པྲ་ཛཱ་ཛྷཱ་ན་སིདྡྷི་ཧཱུྃ༔ ཨ་
231



ལོ་པཎ་གྱི་རྣམ་ཐར་ཕྱོགས་བསྒྲིགས།
ལ་ལ་ཧོ་ཀཱ་མ་དཱ་ན་ཧི༔ ཞེས་པའི་སྒྲ་དེ་བསྒྱུར་ན་འདི་ལྟ་སྟེ༔ ཆོས་ཀྱི་ཤེས་རབ་ཡེ་ཤེས་
དངོས་གྲུབ་མཛོད
དེ་ལྟར་ཞུ་བ་སྟེར་ཆོག་ངོ་མཚར་ཆེ༔ ཞེས་པའི་བརྡའ་གོ་རེ་ཞིག་བསྡད་པ་ལ
བི་མ་མི་ཏུས་འདི་རུ་ཤོག་དང་གསུང ཁྱོད་ཀྱི་མིང་ནི་ཅི་ཟེར་རིགས་གང་ཡིན༔ ཨོ་
རྒྱན་པདྨ་འབྱུང་གནས་ངོ་ཤེས་སམ ཟ་ཧོར་མཁན་པོ་བོ་དྷི་སཏྭ་ཉིད༔ ད་ལྟ་གར་
བཞུགས་ཆོས་ཅི་སྟོན་འདུག་དྲིས ང་ཡི་མིང་ནི་བེ་རོ་ཙ་ན་ཡིན༔ རིགས་ནི་ཕལ་པ་
བདག་པོ་བོད་ཀྱི་ཡུལ༔ འཇམ་དབྱངས་སྤྲུལ་པ་ཁྲི་སྲོང་ལྡེའུ་བཙན་ཡིན༔ ཨོ་རྒྱན་པད་
འབྱུང་བྷོ་དྷི་ས་ཏྭ་གཉིས༔ ད་ལྟ་བོད་བཞུགས་ང་ཡི་བླ་མ་ཡིན༔ གསང་སྔགས་ཕྱི་ནང་
ཟབ་ཆོས་མང་པོ་བསྒྱུར༔ ལོ་ཙཱ་ང་ཡིན་སྒྲོ་འདོགས་གཅོད་ཕྱིར་དུ༔ མཁན་སློབ་གཉིས་
དང་རྒྱལ་པོས་བཏང་བ་ཡིན༔ བདག་ལ་ཐུགས་རྗེའི་བརྩེ་བས་རབ་དགོངས་ནས༔
དོན་དམ་ཟབ་ཆོས་ཡང་དག་སྟོན་པར་ཞུ
དེ་ལ་བི་མ་མི་ཏས་བཀའ་བསྩལ་པ༔ དབང་པོ་རྣོ་ན་ས་སྟེང་ཆོས་ཀྱིས་གང༔
སྣོད་དུ་གྱུར་ན་གསང་སྔགས་ཆོས་ཀྱང་ཡོད༔ བོད་ཀྱི་བནྡེ་བེ་རོ་ཙ་ན་ཁྱོད༔ ང་དང་
འཕྲད་པ་སྐྱེ་སྔོན་ཚོགས་རེ་བསགས༔ དང་པོ་སོ་ཐར་འདུལ་བ་མདོ་ཡི་སྐོར༔ སངས་
རྒྱས་གསུང་འདི་རྩོད་མེད་ཡོངས་གྲགས་ཏེ༔ སྔོན་ལ་མདོ་བསྒྱུར་དེ་ནས་སྔགས་བསླབ་
གསུང༔ ཐོག་མར་འདུལ་བ་ལུང་དང་བླ་མ་དངཿ བྱང་ཆུབ་སྤྱོད་མདོ་ངན་སོང་རྣམ་
སྦྱོང་མདོ༔ ཡེ་ཤེས་སྙིང་པོ་དོན་ཡོད་ཞགས་པའི་མདོ༔ ལས་རྣམ་འབྱེད་དང་མདོ་སྡེ་
ལས་བརྒྱ་པ བཀའ་འདུས་དོན་ཡོད་ཞགས་རྒྱུད་གཞུང་བླ་མ མདོ་སྔགས་འདྲེས་མ་
རྩིས་སྨན་འདྲེས་མ་དངཿ ཆོས་བོན་འདྲེས་མ་ལ་སོགས་མང་དུ་བསྒྱུར
དེ་ནས་གསང་སྔགས་ཕྱི་ནང་ཡང་གསང་རྒྱུད བྱ་སྤྱོད་རྣལ་འབྱོར་ཡོ་ག་བླ་མེད་
232



བེ་རོའི་རྣམ་ཐར་པདྨའི་དགའ་ཚལ།
རྒྱུད ཀྲི་ཡོག་སྡེ་གསུམ་ཡོ་ག་སྡེ་གསུམ་དངཿ སྤྱི་ཏི་ཡང་ཏི་མཐའ་ཆེན་བྱུང་རྒྱལ་རྒྱུད
བཅུད་ལེན་སྣ་ཚོགས་གཏུམ་མོའི་རྩ་རླུང་རྣམས༔ མཚན་མོར་བསྒྱུར་ཞིང་ལག་ལེན་
གནད་དུ་བསྣུན༔ སེམས་སྡེ་བཅོ་བརྒྱད་ཀློང་སྡེ་མ་བུ་དང༔ མན་ངག་སྣ་ཚོགས་རྫོགས་
ཆེན་ཆོས་སྐོར་དང༔ ངན་སྔགས་སྣ་ཚོགས་དྲག་སྔགས་ལས་སྦྱོར་བསྒྱུར གཞན་ཡང་
པཎ་གྲུབ་མཁས་པ་མང་པོའི་སརཿ རིག་གནས་སྣ་ཚོགས་ལག་ལེན་དང་བཅས་བསླབ
བེ་རོའི་རྣམ་ཐར་པདྨའི་དགའ་ཚལ་ལས༔ རྒྱ་གར་ཡུལ་དུ་ཆོས་བསྒྱུར་བའི་ལེའུ་སྟེ་
བདུན་པའོ༔
བརྒྱད་པ། རྒྱ་གར་ཡུལ་དུ་ཆོས་བསྒྱུར་ཅིང་བོད་ཡུལ་དུ་བྱོན་པར་ཆས་པ།
དེ་ནས་ལོ་ཙཱ་བེ་རོ་ཙ་ན་ཡིས༔ གཞན་ཡང་རྒྱ་གར་མཁས་པ་ཉི་ཤུ་བསྟེན མཁས་
ཤིང་གྲུབ་བརྙེས་བོད་དུ་འགྲོ་བར་ཆས བི་མ་མི་ཏྲས་སྙིང་གཏམ་ཞིག་གསུངས་པ༔
ཆོས་བསྒྱུར་བསླབ་ན་ཕུལ་དུ་ཕྱིན་དགོས་པས༔ རེ་ཞིག་སྡོད་དང་རིམ་བཞིན་མཁས་
ནས་འོང༔ བོད་དང་རྒྱ་གར་བར་ལམ་ས་ཐག་རིངཿ ནམ་ཡིན་མི་བགྲོད་ད་རེས་ལྷོད་
དང་གསུང༔ གྲོགས་པོ་ལེགས་གྲུབ་ན་རེ་འདི་སྐད་ཟེར༔ ད་ནི་རང་ཕྱོགས་བོད་དུ་མ་
སོང་ན༔ ཆོས་མཁས་ཆེ་ན་རྒྱ་གར་མི་རྣམས་ཀྱིས༔ བོད་དུ་མི་གཏོང་རང་གི་སྲོག་ལ་
འོང༔ ཡུན་རིང་འགྱངས་ན་རྗེ་ཡིས་རྒྱལ་ཁྲིམས་གཅོད༔ ད་ནི་མི་འདུག་རང་གི་ཁྱིམ་
འགྲོ་ཟེར
དེ་ལ་བཻ་རོ་ཙ་ནས་འདི་སྐད་གསུང བླ་མའི་བཀའ་ནི་ཤིན་ཏུ་གཉན་པའི་
ཕྱིརཿ སྐབས་ཤིག་སྡོད་དང་དེ་ནས་མཉམ་དུ་འགྲོ༔ འོ་ཅག་ཇི་ལྟར་མཁས་ཀྱང་རྒྱ་
233



ལོ་པཎ་གྱི་རྣམ་ཐར་ཕྱོགས་བསྒྲིགས།
གར་ཡུལ༔ པཎྜི་ཏ་མང་མངོན་དུ་ག་ལ་འགྱུར༔ དེ་ལྟར་གསུངས་ཀྱང་མ་ཉན་སྔོན་ལ་
སོང༔ བེ་རོའི་སེམས་སྨད་ལྔ་སྦྱོང་བཞུགས་པ་ལ༔ ཉིན་གཅིག་དུས་ན་རྒྱལ་པོའི་གྲོང་
ཁྱེར་ནས༔ བང་ཆེན་གསུམ་བྱུང་བི་མ་གདན་དྲངས་སོང༔ དེ་ནས་ཧཱུྃ་ཀ་ར་ཡི་དྲུང་དུ་
ཕྱིན རྫོགས་པ་ཆེན་པོ་ཡེ་ཤེས་གཅིག་པའི་རྒྱུད ཐིག་ལེ་ཀློང་ཡངས་སེམས་རིག་ཤན་
འབྱེད་བསྒྱུརཿ ཕྱི་ནང་འཁོར་འདས་རུ་ཤན་དབྱེ་བ་དང༔ རྒྱ་མཚོ་ཁྲུས་ལུང་སྨིན་བྱེད་
དབང་བསྐུར་རྒྱུད ཀློང་སྡེ་མ་བུ་མན་ངག་སྡེ་མང་བསྒྱུར གཞན་ཡང་མཁས་གྲུབ་
པཎ་ཆེན་མང་པོའི་སར༔ མདོ་སྔགས་ཕྱི་ནང་གསང་བའི་ཆོས་རྣམས་བསྒྱུརཿ ཁྱད་པར་
རིག་འཛིན་ཤྲཱི་སིང་ཧ་ལས༔ རྫོགས་པ་ཆེན་པོའི་རྒྱུད་ལུང་མ་ལུས་ཞུས༔ མཁས་པའི་
མཆོག་བརྙེས་བདེ་ཞིང་སྐྱིད་པ་ལ༔
དེ་ཚེ་ཡུལ་མི་ཀུན་གྱིས་དོགས་པ་ཟོས༔ བོད་ཀྱི་བནྡེ་འགའ་ཞིག་རྒྱ་གར་སོང༔
ཡང་དག་དམ་ཆོས་བོད་དུ་ཁྱེར་བར་གོ གཅིག་ནས་གཉིས་གླེང་རེ་ཞིག་བཙུན་མོས་
ཐོས༔ དེ་ཚེ་བློན་དང་གྲོས་བྱས་རྒྱལ་པོར་བསྒྲགས དང་པོ་གཏམ་ཁུངས་མི་དེ་ཁྲིད་
ཤོག་གསུང རིམ་བཞིན་ཁྲིམས་ཀྱིས་རྩད་གཅོད་བྱས་པ་ཡིས༔ གྲོང་ཁྱེར་ཝར་ཏེ་ཞེས་
བྱའི་གླིང་ཞིག་ན༔ ཁ་ཟས་བཙོང་བའི་ཆང་མ་ཞིག་འདུག་པས༔ དེ་ཡིས་ངས་གོ་བོད་
ཕྲུག་འདི་རུ་བྱུང༔ ང་ལ་ཟས་ཉོས་གཏམ་དྲིས་ཆོས་བསྒྱུར་ཟེར༔ ཡི་གེའི་དཔེ་ཆ་མང་
ཁུར་ཐལ་ལོ་སྨྲས༔ རྒྱལ་བློན་གྲོས་བྱས་རྐང་མགྱོགས་མི་བདུན་བཏང༔ བོད་ཕྲུག་སོད་
ལ་མགོ་སྙིང་ཁུར་ཤོག་ཟེར༔ རྐང་མགྱོགས་འོང་བ་ལེགས་གྲུབ་ཀྱིས་མཐོང་བས༔ ཤིང་
ལྗོན་ཚལ་དུ་གབ་ནས་བསྡད་པ་ལ༔ རྐང་མགྱོགས་ཨ་ཙར་མངོན་ཤེས་ཕྲའུས་བརྟགས
བོད་ཕྲུག་འདི་རུ་སྔོན་ལ་སོང་མི་འདུག གཅན་འཕྲང་བཀག་ན་བསླེབ་ནས་འོང་གི་
ཟེརཿ དཔག་ཚད་གསུམ་ཕྱིན་འཕྲང་བཀག་གབ་ནས་ཉལ༔ མུན་རུབ་ཙ་ན་ལེགས་
234



བེ་རོའི་རྣམ་ཐར་པདྨའི་དགའ་ཚལ།
གྲུབ་ཕྱིན་པ་ལ༔ ལམ་དུ་འཕྲང་སྲུང་བ་དང་འཕྲད་ནས་བཅོམ མགོ་བཅད་སྙིང་ཕྱུང་
རྒྱལ་པོའི་དྲུང་དུ་ཕུལ
རྒྱལ་པོ་དོགས་པས་བློན་ལ་གྲོས་བྱས་ནས༔ དེ་མིན་གཞན་ཡང་བོད་ཕྲུག་ཡོད་
སྲིད་པས འཕྲང་སྲུང་མང་བཏང་ལམ་ཁ་དགག་དགོས་ཟེར༔ ཨ་ཙ་ར་ནི་ཉི་ཤུ་རྩ་ལྔ་
དང མི་གཞན་མང་མངགས་གཅན་འཕྲང་བ་རུ་བསྐོས བེ་རོ་ཙ་ནས་གཏམ་ཐོས་
འཇིགས་སྐྲག་ནས༔ པཎྜི་ཏ་ལ་ཅི་དགོས་བློ་དྲིས་པས༔ བླ་མའི་བཀའ་བསྒྲུབ་མིག་
བཞིན་བསྟེན་ཤེས་ན༔ ཐུགས་རྗེའི་མཐུ་ཡིས་འཇིགས་པ་གང་ཡང་སྐྱོབ༔ བསྟེན་མ་ཤེས་
ཚེ་དཔེར་ན་གང་ཞིག་གིས གྲུ་ལ་བརྟེན་ནས་ཆུ་ལས་སྒྲོལ་འདོད་ཚེ༔ ཐབས་མ་མཁས་
ན་རང་གཞན་གཉིས་ཀ་ཕུང༔ སུ་ཞིག་བླ་མ་བསྟེན་ནས་བཀའ་བཅག་ན༔ ཕྱི་མ་ངན་
ལྟུང་ད་ལྟ་བཀྲ་མི་ཤིས བརྡ་དེ་གོ་བར་གྱིས་དང་བེ་རོ་ཁྱོད༔ མཚན་ཉིད་ལྡན་པའི་
བླ་མ་སྤྱི་བོར་བསྟེན༔ མི་འཇིགས་དཔའ་བའི་མན་ངག་གོ་ཁྲབ་གྱོན༔ ངན་སྔགས་སྤུ་
གྲི་དམར་ནག་མཚོན་ཆ་ཐོགས༔ བདས་པས་མི་སླེབ་རྐང་མགྱོགས་དངོས་གྲུབ་སྒྲུབས༔
སུས་མི་མཐོང་བའི་སྒྲིབ་ཤིང་ལུས་ལ་ཆོངས༔ ཆོས་བསྒྱུར་མི་བརྗེད་པ་ཡི་གཟུངས་ཀྱིས་
ཟུངས༔ མི་ཐུབ་པ་རྣམས་དཔེ་བྲིས་རྒྱབ་ཏུ་ཁུརཿ མ་སྲིང་མཁའ་འགྲོ་ཆོས་སྐྱོང་སྐྱེལ་
མ་ཁྲིད མདའ་འཕེན་ཤེས་ན་གར་ཡང་ཐོགས་པ་མེད༔ གཤོག་པ་ཡོད་ན་མཁའ་ལ་
འཕུར་བ་སླ མན་ངག་ཡོད་ན་སུ་ལ་འཇིགས་མི་སྲིད༔ གཞན་ཡང་བརྡའ་ཡི་ཚུལ་དུ་
མང་པོ་གསུང
བེ་རོས་ལེགས་སོ་དེ་ལྟར་སློབ་པར་ཞུས༔ པཎ་གྲུབ་རྣམས་ཀྱིས་མན་ངག་སྦྱིན་
གསུངས་ནས༔ མི་བརྗེད་གཟུངས་སྒྲུབ་རྐང་མགྱོགས་སྒྲིབ་ཤིང་དང༔ མན་ངག་མང་
བསླབ་བེ་རོ་ཙ་ན་ཉིད༔ མི་འཇིགས་གདེང་ཐོབ་བོད་དུ་འགྲོ་བར་ཆས བེ་རོའི་རྣམ་
235



ལོ་པཎ་གྱི་རྣམ་ཐར་ཕྱོགས་བསྒྲིགས།
ཐར་པདྨའི་དགའ་ཚལ་ལས༔ རྒྱ་གར་ཡུལ་དུ་ཆོས་བསྒྱུར་ཞིང་བོད་དུ་འབྱོན་པར་
ཆས་པའི་ལེའུ་སྟེ་བརྒྱུད་པའོ༔
དགུ་པ། ཆོས་གསུང་པ་ལ་ཕྲ་མ་བྱུང་ཞིང་བར་ཆད་བཟློག་པ།
དེ་ནས་བི་མ་ལ་དང་ཧཱུྃ་ཀ་རཿ ཤྲཱི་སིང་ཧ་གཞན་ཡང་པཎ་གྲུབ་ཀྱིས༔ བེ་རོ་ཙ་
ན་ཁྱོད་དང་གཞན་མི་མཉམ ཐུགས་ཀྱི་སྲས་སུ་བྱིན་གྱིས་བརླབ་བོ་གསུང༔ ད་ནི་
གདམས་ངག་ཡང་ཟབ་ཐམས་ཅད་ཀུན༔ ཁྱོད་ཀྱིས་ཐོབ་འདུག་ཤིན་ཏུ་གསང་རྒྱུ་གྱིས༔
བོད་དུ་ཕྱིན་ན་མན་ངག་འདི་རྣམས་ཀུན༔ སྔོན་ལ་མ་སྟོན་ལོག་ལྟའི་གནས་སུ་འགྱུར
ཅི་ཕྱིར་ཆོས་འདི་བློ་ལ་ཤོང་དཀའ་བས༔ མདོ་ཆོས་རྣལ་མ་སྟོན་ལ་སྤེལ་ཅིག་
དང༔ མན་ངག་འདི་སྟོན་དུས་གཅིག་ཤར་ནས་འོང༔ སྣོད་མིན་འདུག་ན་ཟབ་ཆོས་
བཅུད་མ་སྤེལ ནན་ཏན་དོན་གཉེར་ཅན་ཞིག་མ་གཏོགས་པ༔ ཁ་ཙམ་དད་པ་དག་ལ་
ཆོས་མ་བཤད མན་ངག་རིག་དང་རིག་པ་བརྗེ་བ་ལ༔ ཟང་ཟིང་སྒྱུ་མའི་ནོར་ལ་ཚོང་
མ་བྱེད༔ རྒྱལ་པོ་ཡིན་པས་སུ་ལ་དབང་ཆེ་ཡང༔ ཆོས་ལ་མི་དབང་བཀའ་རྒྱས་བཏབ་
མ་དཀྲོལ༔ མཁས་པར་གྲགས་ན་རྒྱ་གར་ཕྲ་མ་འོང༔ སྙན་གྲགས་མ་བསྒྲགས་མེད་དང་
མི་ཤེས་གྱིས༔ བོད་ཡུལ་མཐའ་འཁོབ་འདྲེ་ཡི་གླིང་ཡིན་པས༔ ཐེ་ཚོམ་ཆེ་ཞིང་བདུད་
ཀྱི་བར་ཆད་འོང༔ མན་ངག་ཡོད་ན་གར་སོང་གདུལ་བྱའི་ཞིང༔ ཆོས་དཔེ་མ་སྟོན་
འགྲོ་བར་ཆས་ལ་སྡོད༔ བླ་མ་མ་བརྗེད་གསོལ་བ་སྙིང་ནས་ཐོབ༔ དམ་ཚིག་སྲུང་དང་
ཐུགས་རྗེ་སྐྱོབ་བོ་གསུང
བེ་རོས་གསེར་ཕྱེ་བྲེ་རེ་གཏང་རག་ཕུལ༔ སློབ་དཔོན་རྣམས་ཀྱིས་ཐུགས་དམ་
236



བེ་རོའི་རྣམ་ཐར་པདྨའི་དགའ་ཚལ།
རྟེན་རེ་གནང༔ ཕྱི་ཕྱག་འཚལ་ནས་བོད་དུ་འོང་བ་ལ༔ རྐང་མགྱོགས་གྲུབ་པས་མཁའ་
ལ་བྱ་འཕུར་འདྲ༔ སྒྲིབ་ཤིང་ཡོད་པས་མིག་ཅན་སུས་མ་མཐོང༔ འཕྲང་སྲུང་བ་དང་
འཕྲང་ལ་ཐུག་པའི་ཚེ༔ བཻ་རོས་གཞན་སྣང་ཟིལ་གནོན་ཐུགས་དམ་མཛད༔ གསེར་ཕྱེ་
བྱིན་ནས་བློ་བསླུས་ལམ་ལས་ཐརཿ ཟླ་བ་གཅིག་གིས་བོད་ཀྱི་ཡུལ་དུ་བསླེབས༔ ཆོས་
ཀྱི་རྒྱལ་པོ་ཁྲི་སྲོང་ལྡེའུ་བཙན་དང༔ དུས་གསུམ་མཁྱེན་པ་མཁན་སློབ་རྣམ་གཉིས་
མཇལ༔ ཐམས་ཅད་འདུས་ནས་དགའ་སྟོན་ཆེན་པོ་བྱས
དེ་ནས་རྒྱལ་པོས་དབུ་རྩེ་ཆེན་མོ་རུ༔ བེ་རོ་སྤྱན་དྲངས་ཆོས་གསུང་ཞུ་བ་ཕུལ
ཐོག་མར་བྱང་ཆུབ་སྤྱོད་པའི་མདོ་རྣམས་གསུངས༔ དེ་ནས་འདུལ་བ་ལུང་གི་ཆོས་ལ་
སོགསཿ སྣ་ཚོགས་ཆོས་འཁོར་བསྐོར་ནས་བཞུགས་པ་ལ༔ རྒྱ་གར་བ་རྣམས་མ་དགའ་
གྲོས་བྱས་ནས༔ བོད་ལ་ངན་བྱེད་རྐང་མགྱོགས་བཏང་དགོས་ཟེར༔ ཨ་ཙར་མི་གསུམ་
བཏང་ནས་བོད་དུ་བསླེབས༔ ཚོང་འདུས་ཁྲོམ་ཚོགས་སར་ཕྱིན་འདི་སྐད་ཟེརཿ བླུན་
རྨོངས་མགོ་འཁོར་བོད་ཀྱི་རྒྱལ་པོ་ཡིས༔ བེ་རོ་ཟེར་བའི་ངན་སྔགས་ཕྲ་མ་མཁན
བཙལ་དུ་བཏང་པའི་ཡང་དག་ཆོས་མ་ལོན༔ ཕུང་བྱེད་ངན་སྔགས་མང་པོ་བོད་ དུ
ཁྱེརཿ འཆད་སྤེལ་བྱས་ན་བོད་ཁམས་ཕུང་བར་འགྱུར༔ འདི་དེ་མ་བཞག་བསད་ན་
ལས་ཀ་འགྲིགས༔ རྒྱ་གར་ཆོས་ཀྱི་རྒྱལ་པོ་ཐུགས་བསྐྱེད་ཅན༔ བོད་ལ་ཕན་ཕྱིར་ངེད་
གསུམ་བཏང་ཡིན་སྨྲས
བཙུན་མོ་དང་ནི་བོན་བློན་ཀུན་འཚོགས་ནས༔ དེ་ཀ་བདེན་ཟེར་ཨ་ཙར་མི་
གསུམ་མཆོད༔ བཀའ་གྲོས་བྱས་ནས་རྗེ་ཡི་དྲུང་དུ་འདུས གཡོ་སྒྱུ་རྫུན་ཅན་བེ་རོ་ཙ་
ན་འདིས༔ བཙལ་དུ་བཏང་བའི་དམ་ཆོས་མ་རྙེད་ནས༔ ངན་སྔགས་ཕུང་བྱེད་སྣ་དགུ་
ཁུར་འོང་འདུག རྒྱ་གར་རྒྱལ་པོ་ཐུགས་བསྐྱེད་མཆོག་ཏུ་གྱུར༔ བོད་ཕུང་འགྲོ་བར་
237



ལོ་པཎ་གྱི་རྣམ་ཐར་ཕྱོགས་བསྒྲིགས།
དགོངས་
ངས་ནས་རྐང་མགྱོགས་བཏང༔ བོད་ཕྲུག་ཆོས་མ་རྙེད་ནས་ངན་སྔགས་བསླབས
ཕུང་བྱེད་མཁན་དེ་མ་བཞག་སོད་གསུངས་འདུག འདི་དེ་རྗེ་ལ་ངན་བྱེད་ཡིན་
འདུག་པས༔ བཀའ་ཆད་གཅོད་འཚལ་དེ་སྐད་ཞུས་པ་དང
རྒྱལ་པོས་མི་བདེན་ཕྲག་དོག་ཕྲ་མ་ཡིན༔ རྐང་མགྱོགས་མི་གསུམ་ཟུངས་ལ་
ཁྲི་མུན་ཚུད༔ བེ་རོ་ཙ་ན་ང་ཡི་བླ་མ་ཡིན༔ ཉེས་མེད་ཆད་པ་གཅོད་པ་སུ་ཡི་ཁྲིམས
རྒྱལ་པོ་ཁྲོས་ནས་བློན་རྣམས་དབྱུག་པས་བརྡུང ཐམས་ཅད་ཧ་ལས་ག་ཆད་སྐྲག་
ནས་བྲོས༔ ཆོས་ཀྱི་བློན་པོ་རྡོ་རྗེ་སྤྲེལ་ཆུང་གིས༔ འཁོར་གཡོག་མང་བསྐུལ་ཨ་ཙར་མི་
གསུམ་བཟུང ཁྲི་མུན་ནང་བཙུད་ཡན་ལག་སྒྲོག་གིས་བསྡམས༔ ཞག་བདུན་བར་དུ་
རྒྱལ་ཁྲིམས་སྡུག་བསྔལ་གཏང༔ དེ་ནས་ཁ་ལ་ཐལ་སྐྱོ་རེ་སྦྱར་བཏང༔ བཙུན་མོ་དང་
ནི་བོན་བློན་མ་དགའ་ནས༔ གཙང་གི་བློན་པོ་རྡོ་རྗེ་སྤྲེལ་ཆུང་ལ༔ ཁྱེད་ཀྱིས་ཕྲ་མན་
ངན་སྔགས་ཕུག་སྦས་ནས༔ སེམས་དག་པ་ལ་ཆད་པ་གཅོད་འདུག་པས༔ བོད་ཀྱི་རྒྱལ་
ཁམས་སྤྱི་དང་རྗེ་ཉིད་ལ༔ མི་མཐུན་ཉེས་པ་བྱུང་ན་ཁྱོད་ལེན་ཟེར
བློན་པོས་ངས་ནི་རྗེ་ཡི་བཀའ་བཞིན་བསྒྲུབས༔ མི་དགེའི་ཟུག་རྔུ་རང་འདོད་
བྱས་པ་མིན༔ རྒྱལ་པོའི་བཀའ་བཞིན་བསྒྲུབས་ལ་ཉེས་ཡོད་ན༔ ཁྱེད་རྣམས་ཐམས་
ཅད་རྗེ་ལས་ལྷག་པར་འདུག བསད་ཀྱང་མི་འཇིགས་མ་ཤི་ཚེ་ཐར་མེད ང་འགྲོ་རྗེ་
ཡི་སྙན་དུ་ཞུ་འོ་སྨྲས༔ བཙུན་མོ་བོན་བློན་ཐམས་ཅད་གྲོས་འཆམས་ནས༔
་འཆམས་ནས༔ བེ་རོ་ཙ་ན་
མེ་ལ་གསོན་བསྲེག་བྱེད གལ་ཏེ་རྗེ་ཡིས་མགོན་སྐྱབས་བྱེད་པ་ན༔ དམ་དུ་བཟུང་ནས་
ལ་ཡོག་གཏང་གི་ཟེར བཙུན་མོས་རྡོ་རྗེ་སྤྲེལ་ཆུང་གསོད་དགོས་ཟེརཿ བློན་པོ་གཞན་
གྱིས་འདི་ནི་བསད་མི་འོས༔ རྗེ་ཡི་བཀའ་བཞིན་སྒྲུབ་པ་བདེན་འདུག་ཟེར
དེ་ནས་གྲོས་འཆམས་རྒྱལ་པོའི་དྲུང་དུ་ཕྱིན༔ བེ་རོ་ཙ་ན་ཕུང་བྱེད་མཁན་འདི་
238



བེ་རོའི་རྣམ་ཐར་པདྨའི་དགའ་ཚལ།
ནི༔ ཕུག་ཏུ་བཞག་ན་དོན་མེད་ད་ལྟ་གསོད༔ རྗེ་ཡིས་སྙན་གསོན་གལ་ཏེ་མི་ཉན་ན༔
འདི་དེ་ཉེས་ཆེ་རྒྱལ་པོས་ཐུགས་བསམ་ཐོངས༔ དེ་ནས་ཁྲི་སྲོང་ལྡེའུ་བཙན་ཐུགས་
དགོངས་ལ༔ ད་ནི་གཞན་གྱི་ཐབས་ནི་མི་འདུག་པས དེ་ཀ་རེད་ཟེར་རྫུན་གྱིས་མགོ་
བསྐོར་བསམ༔ ངེས་པར་ཕྲ་མེན་མཁན་ཞིག་ཡིན་གྱུར་ན༔ ཟངས་ཆེན་ཁ་སྦྱར་ནང་
བཙུད་ཆུ་ལ་བསྐུར༔
དེ་ལྟར་གསུངས་པས་བཙུན་མོ་བློན་བཅས་དགའ༔ ཟངས་མོ་ཆེ་གཉིས་རྒྱལ་
པོའི་མདུན་དུ་ཁུར ད་ལྟ་སྐད་ཅིག་ཆུ་ལ་བསྐུར་དགོས་ཟེརཿ རྒྱལ་པོའི་ཞལ་ནས་
ཕུང་བྱེད་ངན་སྔགས་མཁན༔ ཉི་ཐལ་ཆུ་ལ་བསྐུར་ན་ལྟས་ལེགས་གསུངས༔ ཀུན་གྱིས་
འཐད་ཟེར་བློ་ནི་ནང་དུ་བགྲོས༔ མི་འདོད་མེད་ཅིང་བདེན་པའི་གྲོས་མཐུན་ཚེ༔ རྒྱལ་
པོས་ནང་བློན་སྟག་རྣ་གདོང་གཟིགས་དང༔ རྡོ་རྗེ་སྤྲེལ་ཆུང་གཉིས་ལ་གྲོས་བྱས་ནས༔
མཐའ་མི་ལྡོམ་བུ་པ་ཞིག་མགོ་བསྐོར་ཟུངས༔ རིན་ཆེན་མང་བྱིན་མི་འཆི་བ་ཞིག་བྱས
ཆུ་ལས་ཐར་བའི་མན་ངག་བེ་རོས་གནང བདེ་ལེགས་སྨོན་ལམ་གསུངས་ནས་ཟངས་
སུ་བཙུད༔ ལ་ཆེའི་རྒྱ་གར་བཀའ་རྟགས་ཕྱག་རྒྱུས་གནང༔ ནང་དུ་ཆུ་མི་འགྲོ་བར་བྱས་
ནས་སུ རྔ་བོ་ཆེ་བརྡུང་བཙུན་མོ་བློན་འབངས་བསྡུས༔ ཕུང་བྱེད་མཁན་འདི་ཕྱེད་རྔ་
རྐང་གླིང་དང གླུད་དང་ཐལ་བ་འབྲུ་སྣས་བརྫང་ཐོབ་ལ༔ ད་ལྟ་མ་བཞག་ཆུ་ལ་སྐུར་
ཅིག་གསུངས༔
སྤྲང་པོ་སྐྲག་ནས་ངུ་སྒྲ་འབྱིན་པ་དང༔ བཙུན་མོས་སྐད་ཤེས་ཡིད་མ་ཆེས་ནས་
སུ ཟངས་འདི་ཁ་ཕྱེ་བལྟས་ནས་བསྐུར་དགོས་ཟེརཿ སྟག་རྣ་གདོང་གཟིགས་ཁ་བཙན་
ཆེ་བ་ཡིས༔ ཉི་དྲོས་ནས་བཟུང་ད་ལྟ་མུན་རུབ་བར༔ བེ་རོ་ནང་བཙུད་ཤོར་དོགས་རྒྱུ་
བསྡམས་ནས༔ བལྟ་དགོས་ཙ་ན་སྔ་དྲོ་མི་འོང་བརཿ ཅོལ་ཆུང་ངན་སྔགས་མཁན་དེ་མི་
239



ལོ་པཎ་གྱི་རྣམ་ཐར་ཕྱོགས་བསྒྲིགས།
ཤེས་སམ འདི་ལ་ངན་སྔགས་སྣ་ཚོགས་ཡོད་འདུག་པས ཁ་ཕྱེ་ཙ་ན་ཤོར་སྲིད་བཞག་
ན་དགའ༔ རྗེ་ཡི་ཞལ་ནས་མི་དགེའི་ཁྲམ་མ་ཁྱོད༔ ཕུང་བྱེད་ངན་སྔགས་མཁན་དེ་
ཕུགས་སྦས་ནས༔ རང་གི་རང་ལ་ངན་བྱེད་མི་སྲིད་ཀྱིསཿ མི་དགོས་ས་ནས་དོགས་པ་
ཅི་ལ་ཟ འདི་ནི་བེ་རོ་མིན་རེ་བྲག་བཙན་དཔང༔ ཅེས（ཞེས）གསུངས་བཙུན་མོའི་
འགྲམ་ལ་ཐལ་མོ་བརྡབ༔ ཐམས་ཅད་མ་ལུས་ཁོ་ཐག་ཆོད་ནས་སུ༔ བླུད་བརྫངས་ཐལ་
བ་གཏོར་ཞིང་ཀུ་ཅོ་བསྒྲགས༔ ཟངས་ཆེན་ཁ་སྦྱར་སྤྲང་པོ་ཆུ་ལ་བསྐུར༔ བེ་རོ་དང་ནི་
རྗེ་ཡི་སྨོན་ལམ་གྱིས༔ ཟངས་དེ་ཆུས་ཁུར་འོབ་ཀའི་ས་རུ་བསླེབས༔ ཆུ་མཐའ་ཞིག་ཏུ་
མ་ཁྱེར་བསྡད་པ་ལ༔ ཡུལ་མི་ཀུན་འཚོགས་ཁ་ཕྱེས་བལྟས་པ་ཡི༔ སྤྱང་པོ་མ་ཤི་ཟིལ་པ་
ཕྲོམ་མེར་འདུག ཆུར་བླངས་ཡུལ་དེར་ཕོ་བྲང་གནས་བཅས་ནས༔ མིང་ཡང་ཟངས་
ཁ་ཆུ་ཡི་ཚོང་དཔོན་གྲགས༔ ཆོས་རྒྱལ་དེ་ཉིད་ཐབས་ལ་མཁས་པར་གྱུར༔ བཻ་རོའི་རྣམ་
ཐར་པདྨའི་དགའ་ཚལ་ལས༔ ཆོས་གསུང་བ་ལ་ཕྲ་མ་བྱུང་ཞིང་བར་ཆད་བཟློག་པའི་
ལེའུ་སྟེ་དགུ་པའོ༔
བཅུ་པ། བོན་བློན་རྣམས་ཀྱི་ཕྲ་མ་བྱུང་ཞིང་རྒྱལ་མོ་ཚ་བ་
རོང་དུ་སྤྲུགས་པ།
དེ་ནས་བེ་རོ་ཙ་ནའི་ཐུགས་དགོངས་ལ༔ བོད་འདིར་བསྡད་པས་འགྲོ་དོན་མི་
འདུག་པས༔ རྒྱ་གར་སློབ་དཔོན་རྣམས་ཀྱི་ཞལ་ནས་ཀྱང༔ མན་ངག་ཡོད་ན་གར་སོང་
འདུལ་ཞིང་ཡིན༔ ཟབ་ཆོས་མ་སྤེལ་འགྲོ་ཆས་གྱིས་གསུང་འདུག དེ་ཡི་དུས་ལ་བབ་
པ་ཡིན་འདུག་པས རྗེ་ལ་ཞུས་ནས་མི་འདུག་འགྲོ་དགོངས་ཏེ༔ བྱང་ཆུབ་སྤྱོད་མདོ་
240



བེ་རོའི་རྣམ་ཐར་པདྨའི་དགའ་ཚལ།
ངན་སོང་སྦྱོང་བའི་མདོ༔ མདོ་སྡེ་ལྟ་བ་སྤྱི་འབྱམས་སྒྲོམ་དུ་བཙུད༔ ཆོས་རྒྱལ་ཆེན་པོ་
བེ་རོ་བདག་ལ་གསོན༔ ཆུང་ནས་དྲིན་གྱིས་བསྐྱངས་པའི་རྒྱལ་པོ་ཁྱོད དམ་ཆོས་འདི་
ལ་དད་མོས་གུས་པར་གྱིས༔ བདུད་ཀྱིས་བརླམས་པའི་བཙུན་མོ་བློན་འབངས་ཀྱིས
ཡང་དག་ཆོས་ལ་མི་དགའ་ཕྲག་དོག་བྱེད༔ ང་ཡིས་བསྒྱུར་པའི་ཟབ་ཆོས་རིན་ཆེན་
འདི༔ ནུབ་པར་མི་འགྱུར་བླ་མས་ལུང་བསྟན་ཡོད༔ སྐབས་ཤིག་དུས་ལ་བབ་མིན་ང་
གཞན་འགྲོ༔ རྗེ་ཉིད་སྐུ་ཁམས་བདེར་བཞུགས་ཉིན་གཅིག་མཇལ དམ་པའི་ཆོས་ཀྱི་
འཆད་ཉན་སྤེལ་ཆོག་གསུང
རྒྱལ་པོ་མ་དགྱེས་དེ་སྐད་མ་གསུང་བརཿ སྣོད་མེད་རྣམས་ལ་ཆོས་བཤད་མི་
དགོས་ཀྱི༔ ང་ཡིས་དད་འདུན་ཆོས་ཟབ་བཤད་པར་ཞུ༔ བཻ་རོས་ཤ་ཚ་རྗེ་ལ་ལེགས་སོ་
ཞུས༔ དེ་ནས་གཞན་གྱིས་མཐོང་བར་དོགས་ནས་སུ༔ ཀ་བའི་ལོགས་ལ་བོལ་བྲུས་ནང་
དུ་བཞུགས༔ ཉིན་མོ་ཆོས་ཀྱང་མ་གསུང་བཅུད་ལེན་མཛད༔ དགོང་མོ་རྒྱལ་པོས་ཆོས་
ཞུས་ཚ་བྲོ་དྲང
རེ་ཞིག་དུས་ན་བཙུན་མོའི་བསམ་པ་ལ༔ ནུབ་ཀྱི་རེས་བཞིན་རྗེ་ཉིད་མི་བཞུགས་
པས ང་ལས་གཞན་ཞིག་བུད་མེད་བཙལ་འདུག་བསམ༔ དོགས་པ་ཟོས་ནས་རྒྱལ་པོ་
གར་འགྲོ་བལྟས༔ བེ་རོས་ཆོས་གསུང་བཀུར་སྟི་བྱེད་པ་མཐོང༔ དམར་རྒྱུན་མ་ཡིས་
རྔ་བོ་ཆེ་ལ་བརྡུངཿ བློན་པོ་ཐམས་ཅད་དུས་གཅིག་འདུས་པར་གྱུརཿ བཙུན་མོ་ན་རེ་
འདུས་པ་ཀུན་ཉོན་དང༔ ཆུ་ལ་བསྐུར་དེ་གཞན་ཞིག་ཡིན་པར་འདུག ངན་སྔགས་
མཁན་པོ་ཕུགས་སུ་སྦས་ནས་སྣང༔ རྗེ་ཡིས་ཕུང་བྱེད་སྣ་ཚོགས་བསླབས་ནས་འདུག
ད་ལྟ་ཟུངས་ལ་དངོས་ཀྱིས་མཐོང་ས་རུ༔ སྤུ་གྲི་རྣོན་པོས་རྐེ་བཅད་གསོད་དགོས་ཟེར
ཐམས་ཅད་གྲོས་འཆམས་རྒྱལ་པོའི་དྲུང་དུ་ཕྱིན༔
241



ལོ་པཎ་གྱི་རྣམ་ཐར་ཕྱོགས་བསྒྲིགས།
ཏ༼རྟ༽ར་ཀླུ་གོང་ཁྲོས་ཏེ་འདི་སྐད་ཟེར༔ རང་མགོ་རང་བསྐོར་བོད་ཀྱི་རྒྱལ་པོ་
ཁྱོད༔ ཆོས་བསྒྱུར་ཟེར་ནས་ངན་སྔགས་སྣ་ཚོགས་བསླབ༔ མནའ་ཟོས་དོན་མེད་སྤྲང་
པོ་ཆུ་ལ་བསྐུར༔ ཡུལ་ཁམས་ཕུང་སྲི་བནྡེ་ཕུགས་སུ་སྦས༔ ཕ་མྱེས་བསྟེན་པའི་བོན་སྐྱོང་
ཐམས་ཅད་བསྣུབས༔ ཆོས་དང་ཅི་ཆོས་འདི་འདྲའི་ལས་བྱེད་པ༔ ངན་སྔགས་མཁན་
པོ་ད་ལྟ་ཉིད་དུ་གསོད མགོ་དང་ཡན་ལག་ཕོ་བྲང་རྒྱུན་དུ་འདོགས
རྒྱལ་པོས་མ་བཟོད་ཞེ་སྡང་སྤར་གྱིས་འཕར༔ ཀུན་གྱི(གྱིས）བརྩི་བར་འོས་པ་
རྒྱལ་པོའི་ཁྲིམས༔ དེ་ཡིས་ཅི་གསུངས་སྒྲུབ་ལ་བློན་པོ་ཟེརཿ མགོ་ལས་མཇུག་ཆེ་འབུ་
སྲིན་གྲོག་མ་འདྲ༔ བེ་རོ་ཡང་དག་ཆོས་སྟོན་བླ་མ་ཡིན༔ གསོད་ལ་དགའ་ན་ཁྱོད་རང་
བསད་ཆོག་གསུང༔ རལ་གྲི་མི་རྒོད་དཔུང་ཆོད་ཕྱག་ཏུ་བླང༔ སྐུ་མདོག་གློ་བ་ཁྲག་གིས་
སྒྲུས་ལྟར་དམར༔ བཙུན་མོ་བློན་འབངས་བཅས་པ་ཟིལ་གྱིས་མནན༔ ཅི་ཡང་ཞུ་མ་
ཕོད་པར་ལྷན་ནེར་བསྡད
ཏ༼༣༽ར་ཀླུ་གོང་སྐྲག་ནས་ལྷ་ཕྱག་འཚལ༔ ཆོས་རྒྱལ་སྐུ་བཞེངས་ས་བཤིགས་
རྡོ་བླངས་པས༔ དམར་རྒྱན་བློན་འབངས་དང་བཅས་སྐྲག་ཅིང་བྲོས༔ མངའ་བདག་ཁྲི་
སྲོང་བེ་རོའི་མདུན་དུ་ཕྱིན༔ མང་དུ་བཤུམ་ཞིང་སྙིང་བརྩེའི་བུ་གཅིག་ལགས མ་དག་
བཙུན་མོ་བློན་འབངས་ཐམས་ཅད་ཀྱིས༔ འདི་རུ་བཞུགས་པ་གོ་འདུག་ཅི་བྱ་གསུངས
བེ་རོའི་ཞལ་ནས་ཡབ་གཅིག་དམ་པ་ལགས ད་ནི་ཁོང་རྣམས་འདོད་པ་བསྐང་བའི་
ཕྱིར༔ ཅི་དགོས་ཟེར་བ་རྗེ་ཡིས་གནང་བར་ཞུ༔ ལས་འཕྲོ་མེད་ན་འདོད་ཚད་འོང་རྒྱུ་
མེད༔ ལས་དབང་བཙན་པོའི་བག་ཆགས་འཕྲོ་ཡོད་ན༔ བསད་ཀྱང་མི་འཇིགས་ཤི་
ཡང་འགྱོད་པ་མེད༔ སྦྱངས་པའི་ཆོས་འདིས་ད་ལྟ་མ་ཕན་ཀྱང༔ སྐྱེ་བ་ཕྱི་ནས་འགྲོ་
དོན་འོང་སྨོན་འདེབས
242



བེ་རོའི་རྣམ་ཐར་པདྨའི་དགའ་ཚལ།
དེ་སྐད་སྨྲས་པས་རྗེ་ཡིས་མ་གནང་ནས༔ ལས་ཀྱི་བུ་གཅིག་བེ་རོ་ཙ་ན་ཁྱོད
སྲོག་གི་གཤེད་མའི་ལག་ཏུ་ག་ལ་བཞག འོན་ཀྱང་ཆོས་ལ་བར་ཆད་ཆེ་འདུག་པས
ཧ་ཅང་ཐག་མི་རིང་བའི་ས་ལ་སོང ཕྱིས་ནས་ཞལ་མཇལ་ཐབས་ཤིག་ཡོད་ཀྱིས་
གསུངས བཀའ་གྲོས་མང་བྱས་དེ་ནས་རྒྱལ་པོ་ཡིས༔ ཁྲིམས་རྔ་བརྡུངསནས་བཙུན་
མོ་བློན་འབངས་བསྡུས༔ ཡང་དག་བླ་མ་བེ་རོ་ཙ་ན་འདི༔ ཕུང་བྱེད་ཁྱེད་རྣམས་མི་
དགའ་སྙིང་ན་ན༔ མི་བཞག་མཐའ་མེད་ཡུལ་དུ་སྨྱུག་གི་གསུང ཁྱད་པར་ཏ༼རྟ༽ར་
ཀླུ་གོང་ཁྱོད་རང་གིས༔ ང་ལ་ཕོད་བཙུག་ཡ་བཟུང་བྱས་པ་ཡིས༔ བློན་བྱེད་མི་ཆོག་རྟ་
རྗེ་འབངས་གྱིས་གསུང
དེ་ནས་རྗེ་ཡིས་བེ་རོ་ཙ་ན་ལ༔ གསེར་ཕྱེ་བྲེ་ཁ་བཅུ་དང་པ་ཏུ་གཅིག སུས་མི་
མཐོང་བར་ཕུལ་ནས་འདི་སྐད་ཞུས༔ བུ་གཅིག་འགྲོ་བའི་ཡུལ་ཕྱོགས་གང་ན་དགའ
དེ་རུ་སྨྱུག་གི་ང་ལ་ཤོད་དང་གསུང༔ བེ་རོས་ཤར་ཕྱོགས་རྒྱལ་མོ་ཚ་བའི་རོང༔ ལས་
འཕྲོ་ཞིག་ཡོད་དེ་རུ་འགྲོ་བར་ཞུས ཆོས་དཔེ་ཁུར་ནས་བཤུལ་ལམ་ཞུགས་པར་གྱུར
རྒྱལ་པོས་ཏ་ར་ཀླུ་གོང་ཁྲིད་ཤོག་གསུང༔ ཁྲིམས་སྣ་བདུན་བཏང་རྟ་རྫི་བ་ལ་བརྐོས ༔
བོན་བློན་རྣམས་ཀྱིས་ལྐོག་ཏུ་གླེང་བ་ལ༔ བོད་ཀྱི་རྒྱལ་པོ་བོན་ལ་མི་མོས་ཤིང༔ ཆོས་
ལ་དགའ་བས་ཅི་ཡང་ཞུ་དཀའ་འདུག ཏ༼རྟ༽ར་ཀླུ་གོང་ལ་ཡང་ཉེས་ཆུང་ཡང༔
རྒྱལ་ཁྲིམས་བཅད་ནས་འབངས་ཀྱི་ཐ་མར་བསྐོས༔ ཤིན་ཏུ་མ་བརྟགས་དྲན་ཚད་ཞུ་
མི་འཚལ༔ དེ་ལྟའི་གྲོས་བྱས་ཡིད་བདེར་གནས་པར་གྱུར༔ བེ་རོའི་རྣམ་ཐར་པདྨའི་
དགའ་ཚལ་ལས༔ བོན་བློན་རྣམས་ཀྱི་ཕྲ་མ་བྱུང་ཞིང་རྒྱལ་མོ་ཚ་བའི་རོང་དུ་སྤྲུགས་
པའི་ལེའུ་སྟེ་བཅུ་པའོ༔
243



ལོ་པཎ་གྱི་རྣམ་ཐར་ཕྱོགས་བསྒྲིགས།
བཅུ་གཅིག་པ། རྒྱལ་མོ་ཚ་བའི་རོང་དུ་ཆོས་ཀྱི་འཁོར་ལོ་བསྐོར་བ།
དེ་ནས་ལོ་ཆེན་བེ་རོ་ཙ་ན་ཉིད༔ རྐང་མགྱོགས་གྲུབ་པས་རྒྱལ་མོ་ཚ་རོང་ཕྱིན༔
ལྗོན་པའི་ཤིང་ལྗོངས་མེ་ཏོག་ཚལ་ཞིག་ན༔ སྤྲ་དང་སྤྲེའུ་ཁྱུ་གཅིག་འཚོགས་ནས་
རྩེ༔ ཤིན་ཏུ་ཉམས་སྤྲོ་སྐྱིད་པའི་གནས་དེར་བྱོན༔ ཞག་བདུན་བར་དུ་རིག་བྱེད་ལྷ་
མོ་བསྒྲུབས༔ བྱ་ཚོགས་སྤྲེའུ་རྣམས་ཀྱིས་ཤིང་ཐོག་བསྡུསཿ སློབ་དཔོན་ཆེན་པོ་བཻ་རོ་
ཙ་ན་མཆོད༔ ངན་སོང་རྣམ་སྦྱོང་རིན་ཆེན་གཙུག་ཏོར་རྒྱུད སྤྲ་སྤྲེའུ་རྣམས་ལ་ཆོས་
གསུངས་བཞུགས་པ་ལ༔ ཡུལ་དེར་རྒྱལ་པོས་རི་དྭགས་གསོན་པོར་འཛིན ཤ་བ་བཤོར་
དུ་རྔོན་པ་མི་བདུན་བྱུངཿ སྤྲ་སྤྲེའུ་ཆོས་ཉན་ཤིང་ཐོག་ཕུལ་བ་མཐོང བཟུང་སྟེ་རྒྱལ་
པོར་འབུལ་དགོས་བསམ་པ་དང༔ བེ་རོས་རྔོན་པ་མི་བདུན་རེངས་སུ་བཅུག རྒྱུག་
ཅིང་འགྲོ་བ་མ་ཤེས་ས་དེར་ལུས༔ ལུང་པའི་མིང་ཡང་རེངས་ཀ་ཞེས་སུ་གྲགས༔
ནམ་ལངས་རྔོན་པ་མི་བདུན་རང་ཡུལ་སོང༔ རྒྱལ་པོ་ལ་ཞུས་དེ་ལྟར་འདུག་གོ་
སྨྲས༔ དེ་ནི་མི་ཞིག་ཡིན་པར་མི་འདྲ་བས༔ གཞི་བདག་སྐུ་ལྷ་གཡུ་རྩེ་མ་ཡིན་ནམ༔ ཅི་
ཡིན་ལྟར་སོང་ཡོད་ན་ཁྲིད་ཤོག་གསུངས༔ བློན་པོས་དམག་མི་བརྒྱ་ཕྲག་གཅིག་བཏང་
ནས༔ རྗེ་ཡི་གསུང་བསྒྲགས་དེ་ལྟར་གྱིས་ཤིག་བསྒོས༔ བལྟར་སོང་ཙ་ན་དེ་བཞིན་
འདུག་ནས་སུ༔ རྒྱལ་པོའི་བཀའ་བསྒྲགས་ད་ལྟ་འགྲོ་དགོས་སྨྲས བེ་རོའི་ཞལ་ནས་
ཁྱེད་རྣམས་སྙིང་རེ་རྗེ༔ གོ་ཁྲབ་ལུས་གྱོན་རྡོ་མཚོན་ལག་ཏུ་ཐོགས དགྲ་རུ་བཟུང་
བས་ང་ལ་་འཇིགས་སྐྲག་མེད༔ འོན་ཀྱང་སྔོན་གྱི་ལས་འཕྲོ་ཡོད་པའི་ཕྱིར༔ ཁྱེད་རྣམས་
དགྲ་མིན་ང་ཡི་བསུ་མ་སྟེ༔ རྒྱལ་པོ་མདོ་གཞེར་ནག་པོའི་དྲུང་དུ་མཆི༔ ཞེས་གསུང་
244



བེ་རོའི་རྣམ་ཐར་པདྨའི་དགའ་ཚལ།
དམག་མི་རྣམས་དང་བསྡོངས་ནས་བྱོན༔
རྒྱལ་པོའི་ཕོ་བྲང་གཟི་འགག་འོད་འབར་ཞེས༔ རྒྱ་ཁྱོན་ཆེ་ཞིང་རྒྱུ་ནི་ལེགས་
མཛེས་པ༔ དེ་ན་སྲིད་སྐྱོང་མདོ་གཞེར་ནག་པོ་བཞུགས༔ བཙུན་མོ་བདུན་ཡོད་སྲས་
ནི་གཅིག་མེད་པས༔ ཕྱི་བློན་བརྒྱ་དང་ནང་བློན་བཅུ་ཡིས་བསྐོར༔ ལོངས་སྤྱོད་མངའ་
ཐང་རྒྱས་ཤིང་འཁོར་གཡོག་མང དེ་ཡི་ཕོ་བྲང་ཕྱི་སྒོའི་ཁྱམས་ཤིག་ན༔ བེ་རོ་བཞག་
ནས་ལོ་རྒྱུས་རྒྱལ་པོར་ཞུས༔ རྗེ་བློན་གྲོས་བྱས་འདི་དེ་གང་ཡིན་ཀྱང གཞན་དང་མི་
འདྲ་བཟང་ངན་རྟོགས་དཀའ་བས༔ དང་པོ་ཅི་ཡིན་ཉམས་སད་བྱེད་དགོས་གྲོས ཚ་
བ་རོང་གི་ཤིག་དོང་ནང་དུ་བསྒྱུར༔ བདུན་གསུམ་ཉི་ཤུ་རྩ་གཅིག་བར་དུ་བཞག དེ་
ནས་བལྟས་པས་ཅི་ཡང་མ་གནོད་ཅིང༔ སྐུ་མདངས་གཟི་བྱིན་འོད་ཟེར་འབར་ནས་
བཞུགས༔ རྒྱལ་པོའི་དྲུང་དུ་དེ་ལྟར་འདུག་གོ་ཞུས༔ འདི་དེ་གཞན་ལས་ཁྱད་འཕགས་
ངོ་མཚར་ཅན༔ ང་ལ་རྒྱུད་མེད་བུ་སྐལ་ཡིན་སྲིད་པས༔ ལོ་རྒྱུས་གཏམ་དྲིས་ཇི་ཡིན་
ལྟོས་དང་གསུང༔
བློན་པོ་ངག་དབང་དཔལ་ལྡན་དྲུང་དུ་ཕྱིན༔ མི་ཁྱོད་ཅི་མིང་རིགས་རྒྱུད་ཅི་ལྟར་
ཡིན༔ ག་ནས་འོང་ཡིན་གང་དུ་འགྲོ་བ་ཡིན༔ ཞབས་དོན་ཅི་འདོག་ཞུས་པས་བཀའ་
བསྩལ་པ༔ ང་ཡི་མིང་ནི་བེ་རོ་ཙ་ན་ཡིན༔ རིགས་ནི་རྣམ་པར་སྣང་མཛད་སྐུ་ཡི་རིགས
རུས་ནི་ཨ་ཕོ་གདོང་ཡིན་བོད་ནས་འོང༔ འགྲོ་བའི་ཡུལ་དང་གཞན་གྱི་དོན་ནི་མེད༔
སྔོན་གྱི་ལས་འཕྲོས་འདུལ་ཞིང་འདི་ཡིན་པས༔ ཡང་དག་དམ་པའི་ལྷ་ཆོས་སྟོན་དུ་
འོང༔ དེ་སྐད་གསུངས་པ་རྒྱལ་པོ་ལ་ཞུས་པས༔ མི་དེ་ཀུན་དང་མི་མཉམ་ཆེར་ལྷག་པ
ལྷ་ཡི་བུ་འམ་ཆོ་འཕྲུལ་ཅན་ཞིག་འདུག༔ གདུག་རྩུབ་སྦལ་པའི་དོང་དུ་ཞག་བདུན་
ཚུད༔ མ་ཤི་འདུག་ན་ང་ཡི་བུ་སྐལ་ཡིན༔ ཅི་གསུང་བཀའ་སྒྲུབ་སྤྱི་བོར་ཁུར་དགོས་
245



ལོ་པཎ་གྱི་རྣམ་ཐར་ཕྱོགས་བསྒྲིགས།
གསུང
སྦལ་དོང་ནང་བསྒྱུར་ཞག་བདུན་ལོན་པ་དང༔ རྒྱལ་བློན་བཙུན་མོ་འཁོར་
བཅས་བལྟ་རུ་ཕྱིན༔ རྒྱལ་བའི་སྐུ་དེ་ཇི་ཡང་མ་ཉེས་ཤིང རྣམ་པར་སྣང་མཛད་དབུ་
ཡི་རྒྱན་དུ་བཞུགས༔ རུས་སྦལ་ཐམས་ཅད་ཕྱི་ལ་ཁ་ཕྱོགས་འདུག ངོ་མཚར་སྐྱེས་ནས་
དོང་གི་ནང་ནས་བཏོན༔ རྒྱལ་པོ་འགྱོད་ནས་འཇིགས་སྐྲག་མང་དུ་བཤུམ༔ རྣམ་སྣང་
སྤྲུལ་པ་སངས་རྒྱས་སྐུ་དངོས་ལ༔ མི་འཚམས་ལས་བྱས་ང་འདྲ་ལས་ངན་ཟེར༔ ཞབས་
པད་སྤྱི་བོས་མཆོད་ཅིང་བླ་མར་བཀུར༔ རྒྱལ་པོ་ཉིད་ཀྱི་ཞྭ་གོས་ལྷམ་བཅས་ཕུལ༔ ཕོ་
བྲང་དབུ་རྩེར་སྤྱན་དྲངས་བཟའ་བརྒྱ(བཏུང） དྲངས
ས་ག་ཟླ་བའི་ཡར་ངོའི་ཚེས་བརྒྱད་ལ རྒྱལ་བློན་བཙུན་མོ་འབངས་བཅས་
འདུས་ནས་སུ༔ གསེར་དངུལ་རིན་ཆེན་སྣ་ཚོགས་མཎྜལ་ཕུལ༔ ཆོས་གསུང་ཞུ་བ་ཕུལ་
བ་འདི་སྐད་དོ༔ ཀྱེ་མ་རིག་འཛིན་མཆོག་ཆེན་བེ་རོ་ལགས བསྒྲུབས་ཀྱང་མི་འགྲུབ་
བཙལ་ཀྱང་མི་རྙེད་པ༔ ལས་འཕྲོའི་དབང་གིས་མི་མཆོག་ཁྱེད་དང་མཇལ༔ ཡང་དག་
ཟབ་མོའི་དམ་ཆོས་གསུང་བ་དང༔ ངེད་ཅག་རྒྱལ་བློན་བཙུན་མོ་འབངས་འཁོར་
བཅས༔ སྨིན་ཅིང་གྲོལ་ནས་ཚེ་དུས་མ་བྱས་བར༔ གར་ཡང་མི་བཞུད་གནས་འདིར་
བཞུགས་པར་ཞུ
སློབ་དཔོན་ཞལ་ནས་རྒྱལ་བློན་འཁོར་བཅས་ཉོན༔ ལོ་བརྒྱད་ལོན་ནས་བོད་
ཀྱི་ཡུལ་དུ་ཕྱིན༔ བཅོ་ལྔའི་ལོ་ལ་རྒྱ་གར་ཡུལ་དུ་བགྲོད༔ ཡང་དག་ཟབ་ཆོས་མང་པོ་
བོད་དུ་བསྒྱུར༔ རྒྱལ་ཁམས་ཆོས་ཀྱིས་ཁ་ལོ་བསྒྱུར་སྙམ་ཡང༔ མ་དག་བཙུན་མོ་བློན་
འབངས་གྲོས་བྱས་ནས༔ བོན་ལ་དགའ་ཞིང་ཆོས་ལ་མི་མོས་པས༔ ཕྲ་མ་བྱས་ཏེ་ང་
ཉིད་མཐའ་ལ་སྤྱུགས༔ ཁྱོད་རང་འཁོར་བཅས་དེ་ལྟར་མ་མཛད་དང༔ ང་ཡིས་ཆོས་
246



བེ་རོའི་རྣམ་ཐར་པདྨའི་དགའ་ཚལ།
ཀྱིས་སྨིན་ཅིང་གྲོལ་བར་བྱ༔ སྔོན་ཚེ་ཡུལ་འདིར་རང་རྒྱལ་དགེ་སྦྱོང་ནི༔ པུར་ཎ་ཛྷཱ་ན་
ཞེས་བྱའི་ལུས་བླངས་ཚེ ངུར་སྨྲིག་ན་བཟའ་ཉི་མའི་འོད་ལ་བསྟན༔ འདབ་ཆགས་བྱ་
ལ་ཤིག་ཐུར་བཅུག་པ་ཡི༔ དེ་ཡི་འབྲས་བུ་ཤིག་དོང་ནང་དུ་བསྒྱུར༔ གླེན་ལྐུགས་དུད་
འགྲོ་ལུག་གི་ལུས་བླངས་ཚེ༔ ཡུལ་འདིའི་སྦལ་པ་མང་པོ་གསོན་པོར་ཟོས དེ་ཡི་འབྲས་
བུ་སྦལ་དོང་ནང་དུ་སླེབས༔ ལས་དང་རྒྱུ་འབྲས་ཆུད་མི་ཟ་བ་ཡིན༔ དེ་ཕྱིར་ཁྱེད་
རྣམས་ལས་འབྲས་ཕྲ་ཞིབ་གཟོབ༔ ཅེས་པ་ལ་སོགས་རྒྱུ་འབྲས་མང་དུ་གསུངས
དེ་ནས་ཆོས་བསྒྱུར་ལོ་ཙཱ་བཅོལ་བ་ལ༔ བེ་རོས་ལུང་བསྟན་གཡུ་སྒྲ་སྙིང་པོ་དང༔
རྒྱལ་པོའི་སྲས་མོ་གཡུ་སྒྲ་དཔལ་སྒྲོན་གཉིས༔ གཞན་ཡང་རིགས་བཟང་ཤེས་རབ་
ཅན་བསྡུས་ནས༔ མང་པོའི་ནང་ནས་སྒྲ་བསྒྱུར་བདུན་བྱུང་བ༔ ཟླ་འོད་བཟང་དང་ཚེ་
དབང་ཆོས་རྒྱལ་དང༔ མ་ཎི་དོན་ཡོད་པཱུ (པུ） ཎ་པ（ཕ）ལ་བཞི ཀུན་དགའ་དྷཱ་
ཛ་པྲ་ཛྙཱ་བཛྲ་མིང༔ སཱུརྱ་མངྒ་བློན་པོའི་བུ་དང་བདུན༔ སྒྲ་བསྒྱུར་བསླབས་ནས་ཕུལ་
ཕྱིན་མཁས་པར་ཤེས༔ ཐོག་མར་འདུལ་བ་ལུང་དང་བླ་མ་དང༔ ངན་སོང་རྣམ་སྦྱོང་ན་
རག་དོང་སྤྲུགས་དང༔ དོན་ཡོད་ཞགས་རྒྱུད་པདྨ་དྲི་མེད་མདོ༔ གཞན་ཡང་མདོ་ཆོས་
དཔག་ཏུ་མེད་པ་བསྒྱུར
གསང་བ་སྔགས་དང་རྒྱུད་འབུམ་ཆེན་མོ་དང༔ རླུང་དང་གཏུམ་མོ་རྫོགས་ཆེན་
སེམས་སྡེ་དངཿ ཀློང་སྡེ་མ་བུ་མན་ངག་སྡེ་མང་བསྒྱུར༔ བཅུད་ལེན་སྣ་བདུན་ཕན་པའི་
མན་ངག་བརྒྱ ཨ་ཙར་ངན་སྔགས་ཚར་གཅོད་མིག་འཕྲུལ་བསྒྱུར ཚ་བའི་རོང་གི་ཕོ་
མོ་ཐམས་ཅད་འདུས༔ བེ་རོ་ཙ་ན་མཆོད་ཅིང་བསྔགས་པར་བྱེད༔ བེ་རོའི་རྣམ་ཐར་
པདྨའི་དགའ་ཚལ་ལས༔ རྒྱལ་མོ་ཚ་བའི་རོང་དུ་ཆོས་ཀྱི་འཁོར་ལོ་བསྐོར་བའི་ལེའུ་སྟེ་
བཅུ་གཅིག་པའོ༔
247



ལོ་པཎ་གྱི་རྣམ་ཐར་ཕྱོགས་བསྒྲིགས།
བཅུ་གཉིས་པ། ཆོས་རྒྱལ་མདོ་གཞེར་ནག་པོས་གཙུག་
ལག་ཁང་བཞེངས་པ།
དེ་ནས་ཡུལ་མི་ཐམས་ཅད་དགའ་ཞིང་འདུན༔ བེ་རོ་བླ་མར་བཀུར་ཞིང་དམ་
ཆོས་ཉན༔ ཐམས་ཅད་མདོ་སྔགས་སྨིན་གྲོལ་ཆོས་ཀྱིས་ཚིམསཿ རེ་ཞིག་དུས་ན་རྒྱལ་པོ་
བསྐུང་གིས་ཟིན༔ བློན་རྣམས་གྲོས་བྱས་སློབ་དཔོན་དྲུང་དུ་ཕྱིན༔ རིག་འཛིན་ཆེན་པོ་
བེ་རོ་ཙ་ན་ལགས༔ ཆོས་ཀྱི་རྒྱལ་པོ་མདོ་གཞེར་ནག་པོ་ཉིད༔ སྐུ་ཁམས་མ་བདེ་བསྙུང་
གིས་ཟིན་འདུག་པས རྒྱུ་རྐྱེན་ཅི་ཡིན་སྐུ་གེགས་ཡོད་དམ་མེད༔ ཟློག་པའི་རིམ་གྲོ་ཅི་
དགོས་མཛད་པར་ཞུ༔ བེ་རོའི་ཞལ་ནས་རྒྱུ་འབྲས་དབང་བཙན་པས༔ ང་ལ་དང་པོ་
ཆད་པ་བཅད་རྐྱེན་གྱིས༔ རྗེ་ཉིད་བསྙུང་གིས་ཟིན་པའི་རྒྱུ་རྐྱེན་འདུག ན་རག་དོང་
སྤྲུགས་ཆོ་ག་བྱས་ན་ཕན༔ ཞེས་གསུངས་བློན་རྣམས་དགའ་ནས་རང་གནས་སོང
བེ་རོས་ན་རག་དོང་སྤྲུགས་ཆོ་ག་མཛད༔ རྒྱལ་པོས་ཕྱག་འཚལ་ཡི་གེ་བརྒྱ་པ་
བཟླས༔ སྤོས་དང་མར་མེ་ཚོགས་གཏོར་འབུམ་ཚོ་རེ༔ མཆོད་པའི་རིག་བྱེད་དཔག་ཏུ་
མེད་པ་ཕུལ༔ ཟས་དང་ནོར་གྱི་བང་མཛོད་གཅིག་གཏིབས་ནས༔ དབུལ་ཕོངས་རྣམས་
ལ་ཕོངས་མེད་སྦྱིན་པ་བཏང༔ ཕོ་བྲང་མཐའ་སྐོར་མཆོད་རྟེན་བརྒྱ་རྩ་བརྒྱད༔ བཟོ་
བོ་མང་བསྡུས་རྨང་བཏིང་བརྩིགས་སུ་བཅུག བེ་རོས་རྡོར་སེམས་རྒྱན་གཅིག་དབང་
ཁྲིད་གནང ཞག་གསུམ་སོང་ནས་རྒྱལ་པོ་ནད་ལས་གྲོལ༔ བཙུན་མོ་བློན་པོ་འབངས་
འཁོར་ཡིད་བདེར་གྱུར
དེ་ནས་རྒྱལ་པོའི་ཞལ་ནས་འདི་སྐད་གསུང སློབ་དཔོན་ཆེན་པོ་བཻ་རོ་ཙ་ན་
248



བེ་རོའི་རྣམ་ཐར་པདྨའི་དགའ་ཚལ།
ལགས༔ ཁྱེད་ཀྱི་ཐུགས་རྗེས་ཚ་རོང་ཆོས་ལ་བཙུད༔ ང་ཡང་མ་ཤི་ཚེ་གེགས་བར་ཆད་
བཟློག སྐུ་དྲིན་ཆེ་བའི་ལོ་རྒྱུས་མང་གསུངས་ནས༔ ཆོས་གོས་ལྷུང་བཟེད་ཐང་ཤམ་ལ་
སོགས་པའི༔ དགེ་སློང་ཆས་རྣམས་ཡོངས་རྫོགས་བཟང་པོར་ཕུལ༔ ཡུལ་འདིར་རབ་ཏུ་
བྱུང་བའི་སྡེ་ཞིག་དང༔ སྔགས་པའི་སྡེ་ཞིག་ཡོད་ན་ལེགས་འདུག་པས མང་པོའི་ནང་
ནས་ཉུང་བསྡུས་སྡེ་གཉིས་བྱ༔ དེ་ལ་སྡོམ་དང་དམ་ཚིག་གཏད་པར་ཞུ༔ བཻ་རོས་ལེགས་
འདུག་དེ་ལྟར་བྱའོ་གསུངས གཡུ་སྒྲས་གཙོར་བྱས་རབ་བྱུང་བརྒྱ་ཕྲག་གསུམ༔ བདུད་
འདུལ་རྡོ་རྗེས་གཙོར་བྱས་སྔགས་པའི་སྡེ༔ བདུན་བརྒྱ་ཉི་ཤུ་རྩ་ལྔ་སོ་སོར་ཕྱེས༔ མདོ་
སྔགས་རང་རང་སྡོམ་པ་དམ་ཚིག་གཏད༔ རྒྱལ་པོའི་ཕོ་བྲང་གཡས་གཡོན་ལོགས་སུ་
བཞུགས༔ ཆོས་ཀྱི་རྒྱལ་པོ་མདོ་གཞེར་ནག་པོ་ཡིས༔ ཕྱི་བློན་ནང་བློན་གཙོ་བོའི་ཚོགས་
རྣམས་བསྡུས༔ ད་ནི་སློབ་དཔོན་བཻ་རོའི་སྐུ་དྲིན་ལས༔ མདོ་སྔགས་ཆོས་སྡེ་ཆེན་པོ་
གཉིས་བཞུགས་ནས༔ གཙུག་ལག་ཁང་ཞིག་བཞེངས་པར་བློན་དང་བགྲོས༔ བློན་པོས་
དེ་ལྟར་ངེས་པར་ལེགས་འདུག་པས༔ བེ་རོ་ལ་ཞུས་བཀོད་པ་གནང་དུ་འཇུག༔ གང་
གསུང་ད་ལྟར་འཁོར་བསྡུས་བྱེད་པར་བགྲོས
དེ་ནས་རྒྱལ་པོས་བེ་རོ་ཉིད་ལ་ཞུས༔ ས་འདུལ་ཆོ་ག་མཛད་ནས་བྱིན་གྱིས་
བརླབས༔ དེ་ནས་ས་ཕོ་འབྲུག་ལོ་དབྱར་ར་བའི ཚེས་བརྒྱད་པ་སངས་དར་བ་སྦྲུལ་གྱི་
ཉིན བརྩིགས་པའི་རྨང་བཏིང་དེ་ནས་རིམ་བཞིན་བཟོས༔ མདོ་སྔགས་གཉིས་ཀྱི་ཆོས་
སྡེ་རེ་རེ་ལ༔ གཙུག་ལག་ཁང་ཡང་རེ་རེ་བཞེངས་པ་ལ༔ བར་ཆད་མེད་པར་ལྕགས་
ཕོ་རྟ་ལ་གྲུབ༔ རབ་བྱུང་བཞུགས་ཁང་ནོར་བུའི་གླིང་ཞེས་གསོལ༔ སྔགས་པའི་སྒྲུབ་
ཁང་གཤིན་རྗེ་སྒྲུབ་པ་ཡི༔ ཁྲོ་ཆུ་བདུད་འདུལ་བདེ་ཆེན་གླིང་ཞེས་བཏགས བེ་རོའི་
རྣམ་ཐར་པདྨའི་དགའ་ཚལ་ལས༔ ཆོས་རྒྱལ་མདོ་གཞེར་ནག་པོས་གཙུག་ལག་ཁང་
249



ལོ་པཎ་གྱི་རྣམ་ཐར་ཕྱོགས་བསྒྲིགས།
བཞེངས་པའི་ལེའུ་སྟེ་བཅུ་གཉིས་པའོ༔
བཅུ་གསུམ་པ། ཆོས་རྒྱལ་མདོ་གཞེར་ནག་པོས་ཐུགས་དམ་གྱི་རྟེན་
བཞེངས་ཤིང་འགྲོ་དོན་འཕེལ་བ།
ནོར་བུའི་གླིང་ཞེས་རབ་བྱུང་གཙུག་ལག་ནི༔ ཐོག་ཕུབ་ལྔ་པ་རྒྱ་གར་ལུགས་སུ་
བཞེངས༔ སྔགས་པའི་གཙུག་ལག་བདུད་འདུལ་བདེ་ཆེན་གླིང༔ ཐོག་ཕུབ་གསུམ་པ་
རྒྱ་ནག་ལུགས་སུ་བཞེངས
དེ་ནས་མདོ་གཞེར་ནག་པོའི་ཐུགས་དགོངས་ལ༔ གསུང་རྟེན་ཆོས་དང་གཙུག་
ལག་ཁང་གྲུབ་ཀྱང༔ སྐུ་རྟེན་དང་ནི་ཐུགས་རྟེན་མ་འགྲུབ་པས༔ བེ་རོ་ལ་དྲི་ཐུགས་
དམ་བཞེངས་དགོས་སྙམ གསེར་བཟོ་དངུལ་བཟོ་ཟངས་ལྕགས་ལྷ་བཟོ་བསྡུས༔ བེ་
རོས་བཀོད་པ་མཛད་ནས་བཞེངས་སུ་བཅུག རབ་བྱུང་གླིང་དུ་འོག་ཁང་གཙོ་བོ་རུ
གསེར་ལས་བྱས་པའི་ཤཱཀ་ཐུབ་ཐོག་ཚད་གཅིག དངུལ་གྱི་ཉེ་སྲས་བརྒྱད་པོ་ལུས་ཚད་
བརྒྱད༔ གནས་བརྟན་བཅུ་དྲུག་རང་རྒྱལ་བཅུ་གཉིས་དང༔ བེ་རོའི་འདྲ་སྐུ་རྒྱལ་ཆེན་
སྡེ་བཞི་བཞེངས
དེ་ཡི་སྟེང་ཁང་མི་གཡོ་དབུས་ཀྱི་གླིང གསེར་ཟངས་ལས་བྱས་རྣམ་པར་སྣང་
མཛད་དང༔ རྒྱལ་བ་རིགས་ལྔ་སེམས་དཔའ་བཅུ་དྲུག་བཞེངས༔ དེ་སྟེང་རྡོ་རྗེ་མི་
འགྱུར་འཆི་མེད་གླིང རྟེན་གྱི་གཙོ་བོ་མགོན་པོ་ཚེ་དཔག་མེད༔ ཚེ་ལྷ་རིགས་ལྔ་སྒྲོལ་
མ་ཉེར་གཅིག་བཞེངས༔ དེ་ཡི་སྟེང་ཁང་ཐུགས་རྗེ་ཆེན་པོའི་གླིང རྟེན་གཙོ་ཕྱག་སྟོང་
སྤྱན་སྟོང་བཅུ་གཅིག་ཞལ༔ མཐུ་ཆེན་ཐོབ་དང་སྒྲིབ་པ་རྣམ་པར་སེལ༔ མཆོད་རྟེན་
250



བེ་རོའི་རྣམ་ཐར་པདྨའི་དགའ་ཚལ།
ཆ་བརྒྱད་སྟོན་པའི་རིང་བསྲེལ་བཞུགས༔ དེ་སྟེང་བསམ་གཏན་གླིང་ན་རྟེན་གཙོ་ནི༔
འོད་དཔག་མེད་པ་ཐོག་ཚད་གཅིག་པ་དང༔ གཡས་གཡོན་སྤྱན་རས་གཟིགས་དང་
ཕྱག་རྡོར་གཉིས༔ བྱམས་པ་མགོན་པོ་རྡོར་སེམས་རིགས་ལྔ་བཞེངས
རབ་བྱུང་གླིང་དུ་རི་མོ་བྲིས་པ་ནི༔ བསྐལ་པ་བཟང་པོའི་སངས་རྒྱས་སྟོང་རྩ་
དངཿ ཤཱཀྱ་ཐུབ་པའི་སྐྱེས་རབས་རྣམ་ཐར་བྲིས༔ བདེ་གཤེགས་མཆེད་བརྒྱད་ཚེ་ལྷ་
སྟོང་སྐུ་དང༔ རྒྱ་གར་མཁས་དང་བཻ་རོའི་རྣམ་ཐར་བྲིས སྔགས་པ་གླིང་དུ་འོག་ཁང་
རྟེན་གཙོ་ནི༔ ཟངས་ལས་བྱས་པའི་གུ་རུ་ཐོག་ཚད་གཅིག གཡས་གཡོན་ཞི་བ་འཚོ་
དང་བི་མ་ལ༔ འཕགས་པའི་རིག་འཛིན་རྣམ་བརྒྱད་མི་ཚད་བཞེངས
གུ་རུ་མཚན་བརྒྱད་བསྟན་གཉིས་སྐོར་གསུམ་དང༔ དྲག་པོ་ཡེ་ཤེས་རབ་འབར་
ལྷ་ཚོགས་བཞེངས༔ རི་མོར་གུ་རུའི་རྣམ་ཐར་རྒྱས་པ་དངཿ རྒྱལ་པོ་མདོ་གཞེར་ཉིད་
ཀྱི་ཐང་ཡིག་བྲིས༔ བར་ཁང་གཙོ་བོ་གཤིན་རྗེ་གཤེད་རྒྱལ་ལ༔ འཁོར་དུ་ལྷ་ཚོགས་
བརྒྱ་དང་ཉེར་ལྔ་བཞེངས༔ རི་མོར་འཇམ་དཔལ་དབྱངས་ཀྱི་རྒྱུད་རིས་བྲིས༔ སྟེང་
ཁང་གཙོ་བོ་ཕྱག་ན་རྡོ་རྗེ་ལ༔ གཏུམ་པོ་རིགས་བཞི་ཁྲོ་བཅུ་ཁྱུང་ལྔས་བསྐོར༔ རི་མོར་
ལག་ན་རྡོ་རྗེའི་རྒྱུད་རིས་བྲིས ཆོས་སྐུའི་མཆོད་རྟེན་བརྒྱ་དང་རྩ་བརྒྱད་བྲིས༔ བེ་རོ་
དགྱེས་ཤིང་རྒྱལ་པོའི་ཐུགས་དགོངས་རྫོགས༔ མདོ་སྔགས་གཉིས་ལྡན་བསྟན་པ་དར་
ཞིང་རྒྱས༔ བཻ་རོའི་རྣམ་ཐར་པདྨའི་དགའ་ཚལ་ལས༔ ཆོས་རྒྱལ་མདོ་གཞེར་ནག་པོས་
ཐུགས་དམ་རྟེན་བཞེངས་ཤིང་འགྲོ་དོན་འཕེལ་བའི་ལེའུ་སྟེ་བཅུ་གསུམ་པའོ༔
251



ལོ་པཎ་གྱི་རྣམ་ཐར་ཕྱོགས་བསྒྲིགས།
བཅུ་བཞི་པ། ཐུགས་དགོངས་རྫོགས་ཤིང་གཙུག་ལག་ཁང་
ལ་རབ་གནས་མཛད་པ།
དེ་ནས་མདོ་སྔགས་གཉིས་ཀྱི་གཙུག་ལག་ཏུ༔ འཆད་གྲྭ་སྒྲུབ་གྲྭ་སྒོམ་གྲྭའི་བསྟན་
པ་བཙུགས༔ བཻ་རོས་འགྲོ་དོན་གྲུབ་པའི་མགུར་འདི་གསུང རེ་དགའ་རེ་སྐྱིད་ཤི་ཡང་
འགྱོད་པ་མེད༔ རྒྱ་གར་ཡུལ་ཕྱིན་མཁས་གྲུབ་མང་པོ་བསྟེན༔ ཡང་དག་ཆོས་ལོན་བོད་
ཀྱི་ཡུལ་དུ་འོང༔ སྤྲུགས་ཀྱང་མ་གནོད་འགྲོ་དོན་འཕེལ་བས་དགའ༔ ཤར་ཕྱོགས་རྒྱལ་
མོ་ཚ་བའི་རོང་ཆེན་དུ༔ ཕྱག་རྡོར་སྤྲུལ་པའི་རྒྱལ་པོ་དང་འཕྲད་ནས༔ ཡང་དག་
ཟབ་མོའི་ཆོས་ཀྱི་སྒྲོན་མེ་སྦར༔ ཡོན་ཏན་ཆུད་ཟོས་མ་སོང་ང་རེ་དགའ༔ ལས་འཕྲོའི་
འདུལ་ཞིང་རྒྱལ་མོ་རོང་ཆེན་འདིར༔ ནམ་ལངས་མུན་སང་ཉི་མ་ཤར་བ་བཞིན༔
དཀར་པོར་བསྒྱུར་ཞིང་ཐམས་ཅད་སྨིན་ཅིང་གྲོལ༔ ཤི་ཡང་འགྱོད་པ་མེད་དེ་ང་རེ་
དགའ དགེ་མེད་གླིང་དུ་ཡང་དག་ཟབ་ཆོས་བསྒྱུར༔ རྒྱལ་བའི་ཐུགས་དམ་སྐུ་གསུང་
ཐུགས་རྟེན་བཞེངས༔ མདོ་སྔགས་བཤད་དང་སྒྲུབ་པའི་ཆོས་སྡེ་བཙུགས བསྟན་པའི་
ཞབས་ཏོག་འགྲུབ་བོ་ང་རེ་དགའ༔
ཞེས་གསུང་ཆོས་རྒྱལ་མདོ་གཞེར་ནག་པོ་ཡིས༔ ད་ནི་གཙུག་ལག་སྐུ་གསུང་
ཐུགས་རྟེན་ལ༔ རབ་གནས་དང་ནི་སྲུང་བའི་ཆོས་སྐྱོང་རེ༔ བཞུགས་སུ་གསོལ་ན་
ལེགས་འདུག་སྙམ་ནས་ཞུས དེ་ལ་བེ་རོ་ཙ་ནས་བཀའ་བསྩལ་པ༔ རབ་གནས་སླ་སྟེ།
ཆོས་སྐྱོང་རྟེན་འཛུགས་ན༔ མགོན་ཁང་བཞེངས་དགོས་གསུང་ནས་དེ་བཞིན་བསྒྲུབས༔
རབ་བྱུང་གླིང་དུ་དཔལ་ལྡན་མགོན་པོ་དང༔ མ་གཅིག་དཔལ་ལྷ་ཚེ་རིང་མཆེད་
252



བེ་རོའི་
འི་རྣམ་ཐར་པདྨའི་དགའ་ཚལ།
ལྔ་བཞེངས༔ རྟེན་བཙུགས་མངའ་གསོལ་སྒྲུབ་པ་པོ་ཡང་བཞག སྔགས་པའི་གླིང་དུ་
ཨེ་ཀ་ཛཱ་ཊི་དངཿ ཁྱབ་འཇུག་རྡོར་ལེགས་ལས་ཀྱི་གཤིན་རྗེ་གཤེད༔ རང་རང་རྟེན་
བཙུགས་མངའ་གསོལ་སྒྲུབ་སྡེ་བཙུགས༔ ལྕགས་ཕོ་རྟ་ལོ་སྟོན་ཟླ་ར་བ་ཡི༔ ཉི་མ་དར་
བ་རྒྱུ་སྐར་རྒྱལ་གྱི་ཉིན༔ རབ་ཏུ་གནས་པའི་ཆོ་ག་བརྩམ་པ་ལ༔ རྒྱལ་བློན་བཙུན་མོ་
འཁོར་བཅས་ཐམས་ཅད་འདུས༔ གཞན་ཡང་ཡུལ་མི་ཕལ་པ་དྲག་ཞན་ཀུན༔ དགའ་
སྟོན་བྱེད་ཐོས་རྒྱན་བཏགས་རྟ་ཞོན་ནས༔ བསིལ་བའི་ཁྲུས་བྱས་འཛུམ་པའི་བཞིན་
རྒྱས་བྱོན༔ རྒྱལ་པོས་གླང་པོ་ཆེ་ལ་རྒྱུན་དྲུག་སྤུས ཞོན་ནས་དགའ་བའི་མཚར་གླུ་སྣ་
ཚོགས་ལེན༔ བཙུན་མོ་བློན་གཞན་རྣམས་ཀྱང་རྟ་ལ་ཞོན༔ རྟ་པ་ཞུབ་ཆེན་སུམ་བརྒྱ་
དྲུག་གིས་བསྐོར༔ གཙུག་ལག་ཁང་ལ་མཐའ་བསྐོར་གཟིགས་སུ་ཕེབས
བཻ་རོས་རབ་གནས་མེ་ཏོག་འཐོར་བའི་ཚེ༔ གནམ་ལ་འཇའ་ཤར་བར་སྣང་
འབྲུག་ཀྱང་གྲགས༔ མེ་ཏོག་ཆར་བབ་ལེགས་པའི་ལྟས་བཟང་དངཿ ཁྱད་པར་གཙུག་
ལག་ཁང་ཀུན་འོད་ཀྱིས་གང༔ ལྷ་ཚོགས་དངོས་སུ་ཐིམ་པ་ཀུན་གྱིས་མཐོང༔ ཐམས་
ཅད་ངོ་མཚར་དགའ་ཞིང་རྩེ་བར་གྱུར༔ རྒྱལ་པོའི་ནོར་གྱིས་བང་མཛོད་གཅིག་
གཏིབས་ནས༔ མདོ་སྔགས་གཙུག་ལག་ཁང་ཆེན་རྣམ་གཉིས་ལ༔ ཕྱི་མཆོད་ནང་
མཆོད་གསང་མཆོད་ཆེན་པོ་མཛད༔ དགའ་སྟོན་ལོངས་སྤྱོད་ཚོགས་ཀྱི་འཁོར་ལོ་
བསྐོརཿ འདུས་པ་ཀུན་ལ་ཕོངས་མེད་སྦྱིན་པ་གཏང ཞག་བདུན་བར་དུ་སྐྱིད་པའི་གླུ་
ལེན་ཞིང༔ དགའ་བའི་བྲོ་བརྡུང་མགྱོགས་པའི་རྟ་ཡང་རྒྱུག༔ རྩལ་ཆེན་མདའ་འཕེན་
རྩེ་ཞིང་གནས་པར་གྱུརཿ བེ་རོའི་རྣམ་ཐར་པདྨའི་དགའ་ཚལ་ལས༔ ཐུགས་དགོངས་
རྫོགས་ཤིང་གཙུག་ལག་ཁང་ལ་རབ་གནས་བྱས་པའི་ལེའུ་སྟེ་བཅུ་བཞི་པའོ༔
253



ལོ་པཎ་གྱི་རྣམ་ཐར་ཕྱོགས་བསྒྲིགས།
བཅོ་ལྔ་པ། རྒྱལ་མོ་ཚ་བ་རོང་དུ་གཏེར་སྦས་ཤིང་ཆོས་རྒྱལ་མདོ་གཞེར་
ནག་པོ་གུ་རུའི་ཡེ་ཤེས་ཀྱི་སྐུས་རྗེས་སུ་བཟུང་བ།
དེ་ནས་བེ་རོ་ཙ་ནའི་དགོངས་པ་ལ༔ ད་ནི་འགྲོ་དོན་གོང་ནས་གོང་འཕེལ་
འགྲུབ༔ མཆོག་གི་རིག་འཛིན་ཞིག་སྒྲུབ་དགོས་འདུག་སྙམ ཚ་རོང་དུང་རི་ཞེས་བྱའི་
གནས་སུ་བྱོན༔ ཟླ་གསུམ་བཞུགས་པས་དངོས་གྲུབ་མངོན་དུ་གྱུར༔ དེ་ནས་རྒྱལ་པོས་
གདན་འདྲེན་བྱུང་ནས་ཕེབས མདོ་གཞེར་ནག་པོས་ཕྱག་འཚལ་མཎྜལ་ཕུལ དུས་
གསུམ་མཁྱེན་པ་བེ་རོ་ཙ་ན་ལགས༔ བསྟན་པའི་གཞི་བཙུགས་གཙུག་ལག་ཁང་ཡང་
འགྲུབ༔ འཆད་གྲྭ་སྒོམ་གྲྭ་སྐུ་གསུང་ཐུགས་རྟེན་བཞེངས༔ ང་ཡང་ལོངས་སྤྱོད་ཆེ་ལ་
འཁོར་འབངས་རྒྱས༔ བུ་ནི་གཞན་མེད་ཐ་མ་ཇི་ཡོང་དོགས༔ ཐབས་མང་མངའ་བ་བེ་
རོ་ཙ་ན་ལགས རྒྱལ་སྲིད་མི་ཆད་ཆོས་སྲིད་མི་ཉམས་པའི༔ ཐུགས་རྗེའི་བཀའ་དྲིན་
ཐབས་ཤིག་བསྩལ་དུ་གསོལ༔
བེ་རོ་ཙ་ནས་བདེན་པའི་ཚིག་གསུང་པ ཆོས་ཀྱི་རྒྱལ་པོ་མདོ་གཞེར་ནག་པོ་
ལགས༔ འཇིག་རྟེན་ཆོས་ལ་རྟག་པའི་མཐའ་མེད་པས༔ རྗེ་ཡི་རྒྱལ་སྲིད་བརྟན་པ་
ཐོབ་རྒྱུ་མེད༔ ཁྱོད་ཉིད་མི་གནས་མྱ་ངན་འདས་འོག་ཏུ༔ མི་རབས་གསུམ་གྱི་བར་དུ་
རྟག་ཅིང་གནས༔ དེ་ནས་རྒྱལ་པོ་གཞོན་ནུའི་མིང་ཅན་འབྱུང༔ བུ་བདུན་ཡོད་པས་
མི་འགྲིགས་ཁ་འཐོར་ནས༔ རྒྱལ་སྲིད་བགོ་ཞིང་དཔོན་ཁག་མང་དུ་གྱེས༔ མདོ་སྔགས་
གཙུག་ལག་ཁང་ཆེན་གཉིས་ལ་ཡང༔ ཐོབ་ཤ་བྱེད་ཅིང་སྐུ་གསུང་ཐུགས་རྟེན་བགོ
གཞན་གྱི་ཐབས་མེད་སྔོན་གྱི་ལས་ཡིན་གསུངས༔
254



བེ་རོའི་རྣམ་ཐར་པདྨའི་དགའ་ཚལ།
དེ་ལ་རྒྱལ་པོ་ཤིན་ཏུ་སྡུག་བསྔལ་ནས༔ ཟློག་ཐབས་མེད་དམ་བྱས་ཚད་ཆུད་རེ་
ཟོས༔ ཞེས་གསུངས་མང་དུ་བཤུམ་ཞིང་དབུ་བཏུམས་བཞུགས༔ དེ་ལ་བེ་རོ་ཙ་ནས་
བཀའ་བསྩལ་པ༔ གསོན་ཅིག་ཆོས་ཀྱི་རྒྱལ་པོ་ཆེན་པོ་ལགས༔ རྒྱལ་སྲིད་མ་ཞིག་རྟག་
བརྟན་སུ་ལའང་མེད༔ ཆོས་སྲིད་མི་ནུབ་མཐའ་རུ་རྒྱས་དགོངས་ན༔ ཤིན་ཏུ་ཟབ་པ་ས་
ཡི་གཏེར་སྦས་འཚལ༔
དེ་སྐད་ཞུས་པས་རྒྱལ་པོའི་ཞལ་ནས་སུ༔ ལེགས་སོ་ལེགས་སོ་བློ་གྲོས་བཻ་རོ་
ལགས༔ དམ་ཆོས་མི་ནུབ་ཡུན་དུ་གནས་པའི་ཕྱིར༔ གཏེར་དུ་སྦས་ན་དགོས་པ་ང་ཡིས་
སྒྲུབ༔ མ་འོངས་འགྲོ་དོན་ཐུགས་རྗེས་བརྩེར་དགོངས་ལ༔ དམ་ཆོས་མི་ནུབ་གཏེར་
དུ་བཞུགས་གསོལ་ཞུས༔ བེ་རོའི་ཞལ་ནས་དེ་ཉིད་ཤིན་ཏུ་ལེགས༔ གཏེར་ཤོག་བྲི་རྒྱུ་
གསེར་དངུལ་ཟངས་མཚལ་སྣག གཏེར་སྒྲོམ་རྒྱུ་ཡང་དེ་བཞིན་ཤེས་པར་བྱ༔ ལ་བསེ་
རོ་སོལ་སྣ་ཚོགས་སོལ་བ་དང༔ ཞ་ཉེ་ཤུག་ཤུན་ཡོས་ཚིག་སྨན་ཕྱེ་དང༔ གསེར་དངུལ་
ཟངས་ཕྱེ་ལྕགས་ཆུའི་ཕྱེ་མ་དང༔ ས་སྣ་ལ་སོགས་གཏེར་ལྕིབས་དགོས་ཆས་བསགས༔
བེ་རོ་དང་ནི་རྒྱལ་པོ་མདོ་གཞེར་ནག གཡུ་སྒྲ་སྙིང་པོ་གསུམ་གྱིས་ཡི་གེར་བཏབ༔
ལ་བོད་ཡིག་རེས་འགའ་བརྡའ་ཡིག་དང ལ་ལ་རྒྱ་གར་ཁ་ཆེའི་ཡི་གེར་བཏབ༔ བཟང་
དྲུག་སྨན་སྣའི་དྲིས་བགོས་སྒྲོམ་དུ་བཅུག ནོར་གཏེར་ལ་ཡང་དེ་བཞིན་ཤེས་པར་བྱ
རྒྱལ་པོའི་བང་མཛོད་ཡོངས་རྫོགས་བཀང་བྱས་ནས༔ རིན་ཆེན་སྣ་ཚོགས་གོས་
དར་སྣ་ཚོགས་དང༔ ཁྱད་འཕགས་དཀོན་པའི་ནོར་སྣ་ཐམས་ཅད་ཀུན༔ རིན་ཆེན་སྣ་
ཚོགས་སྒྲོམ་བུའི་ནང་དུ་གཏམས༔ བེ་རོའི་ཕྱག་བཟོ་སྐུ་དང་མཆོད་རྟེན་བཅས༔ འཕྲུལ་
གྱིས་བཟོ་རྒྱལ་གྲུབ་པའི་བློ་གྲོས་ལ༔ དམ་ཅན་ཕབ་བྱས་སྐུ་ཚབ་སྣ་ཚོགས་དང༔ ཐུགས་
རྟེན་ཡོན་ཏན་ཕྲིན་ལས་རྟེན་སོགས་བཟོས༔ སྒྲོམ་དུ་བཅུག་ནས་མི་ཤིགས་རྒྱ་ཡིས་
255



ལོ་པཎ་གྱི་རྣམ་ཐར་ཕྱོགས་བསྒྲིགས།
བཏབ༔ རྒྱལ་པོའི་སྙིང་ནོར་བཙུན་མོའི་རྒྱན་ཆ་རྫས༔ མདུན་ཆས་གོས་བེར་བེ་རོའི་
དབུ་སྐྲ་དང༔ ན་བཟའ་གསོལ་ཞལ་ལྷུང་བཟེད་ལ་སོགས་པ༔ མ་འོངས་དོན་དུ་གཏེར་
གྱི་ཀ་ཆ་གཏམས༔
དེ་ནས་བེ་རོ་རྒྱལ་བློན་བཙུན་འབངས་བཅས༔ ཚ་བའི་རོང་གི་རྒྱལ་ཁམས་
ཐམས་ཅད་ཉུལ༔ ཁྱད་པར་གནས་ཆེན་སུམ་ཅུ་རྩ་བརྒྱད་བཙལ༔ གནས་ཆེན་བྱིན་
དབབ་ས་གཞི་བྱིན་གྱིས་བརླབས༔ ཟབ་མོའི་གཏེར་སྦས་སྲུང་མ་རྣམས་ལ་བཅོལ༔ བདེ་
གཤེགས་སྤྱན་དྲངས་དངོས་སུ་བསྟིམས་བཞུགས་མཛད༔ རྒྱལ་བློན་འབངས་བཅས་
བྱིན་ཆགས་བཞུགས་པ་ལ༔ བེ་རོའི་ཐུགས་ལས་འོད་ཟེར་ནུབ་ཕྱོགས་འཕྲོས༔ རིག་
འཛིན་གུ་རུ་པདྨ་འབྱུང་གནས་ལ༔ འཁོར་དུ་མཁའ་འགྲོ་སྡེ་བཞིས་བསྐོར་ནས་བྱོན༔
བེ་རོའི་ཞལ་ནས་རྒྱལ་བློན་ཕྱག་འཚོལ་དང༔ འདི་ནི་ང་ཡི་བླ་མ་གུ་རུ་སྟེ༔ མཐོང་ཐོས་
སྨིན་གྲོལ་ལམ་ལ་འགོད་དོ་གསུང རྗེ་བློན་ཡིད་དགའ་ཕྱག་འཚལ་དབང་ཞུས་པས
གུ་རུའི་ཞལ་ནས་རྒྱལ་པོ་མདོ་ནག་ཁྱོད༔ སྐྱེ་བ་མང་སྔ་ད་ལྟ་ཐུག་གི་བར༔ ང་ཡིས་
བྱིན་གྱིས་བརླབས་པ་ཡིན་ནོ་གསུངས༔ ཕྱི་ནང་གསང་བ་གསུམ་གྲོལ་མན་ངག་བསྟན༔
རྒྱལ་བློན་འཁོར་བཅས་ཐོས་པས་གྲོལ་བར་གྱུར
བཻ་རོའི་རྣམ་ཐར་པདྨའི་དགའ་ཚལ་ལས༔ རྒྱལ་མོ་ཚ་བའི་རོང་དུ་གཏེར་སྦས་
ཤིང་ཆོས་རྒྱལ་མདོ་གཞེར་ནག་པོ་གུ་རུ་རིན་པོ་ཆེའི་ཡེ་ཤེས་ཀྱི་སྐུས་རྗེས་སུ་བཟུང་
བའི་ལེའུ་སྟེ་བཅོ་ལྔ་པའོ༔
256



བེ་རོའི་རྣམ་ཐར་པདྨའི་དགའ་ཚལ།
་་་་
བཅུ་དྲུག་པ། རྒྱལ་མོ་ཚ་བ་རོང་ཆོས་ལ་བཙུད་ཅིང་བོད་
དུ་བྱོན་པར་ཆས་པ།
རྗེ་
དེ་ནས་སློབ་དཔོན་བཻ་རོ་ཙ་ན་དང༔ རྒྱལ་བློན་འཁོར་བཅས་ཕོ་བྲང་ནང་
དུ་ལོག རྒྱལ་པོའི་བཙུན་མོ་ཨརྱ་ཀུ་མཱ་ལ༔ ལུས་པོ་མ་བདེ་བུ་སྐྱེས་ལྟས་བྱུང་བས
འཕྲིགས་པ་ཤར་ཏེ་རིམ་གྲོ་མང་དུ་བྱས རེ་ཞིག་དུས་ན་རྒྱལ་བུ་ཞིག་བཙས་པས
བློན་འཁོར་བཅས་དགའ་ཞིང་ཡིད་བདེ་ནས བཙས་སྟོན་ཆེར་བྱས་བེ་རོས་ཚེ་དབང་
བསྐུར མིང་ཡང་ཆོས་རྒྱལ་བསོད་ནམས་ལྡེའུ་བཙན་གསོལ༔
དེ་ནས་རྒྱལ་པོའི་ཚོང་དཔོན་གྱུར་ཏེ་ཞེས༔ བོད་དུ་ཕྱིན་ནས་ཕོ་བྲང་བསླེབས་པ་
ལ༔ བཻ་རོས་གཏམ་དྲིས་བོད་ཀྱི་རྒྱལ་ཁམས་སུ༔ རྒྱ་གར་པཎ་གྲུབ་གང་དག་ཡོད་དམ་
མེད༔ ཡང་དག་ཟབ་ཆོས་འཆད་སྤེལ་བྱེད་འདུག་གམ མཁན་པོ་ཞི་བ་འཚོ་དང་གུ་རུ་
རྗེ༔ ད་ལྟ་བོད་བཞུགས་ཆོས་ནི་ཅི་སྟོན་དྲིས ཚོང་དཔོན་ན་རེ་བླ་མ་བེ་རོ་ལགས༔ བོད་
ཀྱི་རྒྱལ་ཁམས་ཐམས་ཅད་བདེ་བར་འདུག རྒྱ་གར་པཎ་ཆེན་བི་མ་མི་ཏུ་བྱོན༔ སྒྲ་
བསྒྱུར་མང་བསྡུས་ལོ་ཙཱ་བསླབས་ནས་བཞུགས༔ བོ་དྷི་སཏྭ་པདྨ་འབྱུང་གནས་གཉིས
བསམ་ཡས་ན་བཞུགས་ཆོས་ཅི་གསུང་མ་གོ༔
ཞེས་པ་ལ་སོགས་ལོ་རྒྱུས་མང་ཞུས་པས༔ བེ་རོ་ཐུགས་དགྱེས་གཡུ་སྒྲ་སྙིང་པོ་
ལ༔ ཁྱོད་ནི་མ་འདུག་བོད་ཀྱི་ཡུལ་དུ་སོང༔ ལོ་པཎ་སུ་བཞུགས་ཆོས་ཅི་འཆད་འདུག་
ལྟོས༔ ཕལ་པའི་ཆས་ཞུགས་སྦས་པའི་རྣལ་འབྱོར་གྱིས༔ སུ་ལ་མ་བཤད་གར་སོང་ཆ་
མེད་སོང༔ ཞེས་གསུངས་གཡུ་སྒྲ་སྙིང་པོ་བོད་དུ་ཕྱིན༔ བསམ་ཡས་དབུ་རྩེར་ཕེབས་
257



ལོ་པཎ་གྱི་རྣམ་ཐར་ཕྱོགས་བསྒྲིགས།
ནས་ཁྲོམ་ཚོགས་ཤུལ༔ ཀུན་ལ་གཏམ་དྲིས་བི་མ་བཞུགས་པ་ཐོས༔ ཆོས་གྲྭར་ཕྱིན་ནས་
འདུས་པའི་དཀྱིལ་དུ་ལངས ཀ་ཀ་པ་རི་ཟེར་ནས་ཡུན་གཅིག་བསྡད༔ བི་མ་མི་ཏྲས་
སད་བརྡའ་ཐིམ་གསུང༔ རབ་ཏུ་ཐུགས་དགྱེས་བཞད་ཅིང་གཡུ་སྒྲར་གཟིགས༔ མངའ་
བདག་རྒྱལ་པོ་རྗེ་འབངས་དོགས་པ་ཟོས༔ གཡུ་སྒྲ་སྙིང་པོ་ཁྲོམ་ཚོགས་དཀྱིལ་དུ་ཕེབས
རྗེ་ཡི་ཞལ་ནས་སློབ་དཔོན་བི་མ་ལ༔ མཐའ་མི་བརྗེ་དེ་ཡི་བཙན་ཚིག་གཏམ ཀ་ཀ་པ་
རིའི་སྒྲ་དེ་ཇི་ལགས་ཞུས༔ བི་མའི་ཞལ་ནས་འུ་ཅག་ཀུན་ལ་ཟེར ང་ལ་ཐེག་ཆེན་ཆོས་
རྣམས་མི་འཆད་པར༔ དབང་པོ་ཐ་མའི་ཆོས་སྟོན་ཅི་བྱེད་ཟེར ཁྱེད་ཅག་རྗེ་འབངས་
རྣམས་ལ་ཟེར་བ་ནི༔ ཡོན་ཏན་མི་ཤེས་སྐྱོན་མཐོང་ལོག་ལྟ་ཅན༔ ཐེག་ཆེན་ཆོས་ཀྱི་
སྣོད་མེད་ལས་ངན་པ༔ བྱིས་པས་ཆོས་ལ་ཉན་པ་ཨ་རེ་སྡུག༔ དེ་སྐད་ཟེར་བ་ཡིན་ནོ་རྗེ་
འབངས་གསུངས
མི་དེ་མཁས་པ་ཞིག་ཡིན་ཚོད་འདུག་པས གར་སོང་ལྟོས་ལ་ནང་དུ་ཁྲིད་ཤོག་
གསུངས༔ བོད་ཆེན་རྣམས་ཀྱིས་སྤྱན་དྲངས་དབུ་རྩེར་ཕེབས༔ བི་མ་ཐུགས་དགྱེས་བེ་
རོའི་ལོ་རྒྱུས་དྲིས རྒྱལ་མོ་ཚ་བའི་རོང་ཀུན་ཆོས་ལ་བཙུད༔ འགྲོ་དོན་ཕྲིན་ལས་རྒྱས་
འདུག་ཞུས་པ་ཡིས༔ མཁན་སློབ་བི་མ་རྒྱལ་པོ་དང་བཅས་དགྱེས
དེ་ནས་གཡུ་སྒྲས་ཀྱང་ནི་ཆོས་རྣམས་བསྒྱུར༔ བེ་རོའི་ཅི་མཁྱེན་གཡུ་སྒྲ་སྙིང་པོས་
ཤེས རྫོགས་ཆེན་སེམས་སྡེ་མ་བུ་བཅོ་བརྒྱད་བསྒྱུར༔ དེ་ནས་གཡུ་སྒྲ་བོད་ནས་རང་
ཡུལ་བྱོན༔ ཕོ་བྲང་གཟི་འགག་འོད་འབར་ནང་དུ་ཕེབས༔ བེ་རོའི་མདུན་ཕྱིན་ལོ་རྒྱུས་
ཞིབ་ཏུ་ཞུས༔ དེ་ལ་བེ་རོ་དགྱེས་ནས་འདི་སྐད་གསུངས༔ ང་ཡི་ཐུགས་སྲས་གཡུ་སྒྲ་
སྙིང་པོ་ཁྱོད བོད་ཀྱི་ཡུལ་ཕྱིན་གཏམ་ཁུངས་ཆོད་པས་དགའ༔ རྒྱ་གར་པཎ་གྲུབ་མང་
པོའི་ནང་ནས་ཀྱང༔ མཆོག་ཏུ་གྱུར་པ་པཎ་ཆེན་བི་མ་ལ༔ ང་ཡི་བླ་མ་ཡིན་པས་བོད་
258



བེ་རོའི་རྣམ་ཐར་པདྨའི་དགའ་ཚལ།
བྱོན་དགའ༔ ཨོ་རྒྱན་པད་འབྱུང་བོ་དྷི་སཏྭ་གཉིས གང་དང་འགྲན་མེད་མ་བཞུད་
བོད་བཞུགས་དགའ༔ མངའ་བདག་རྒྱལ་པོ་ཁྲི་སྲོང་ལྡེའུ་བཙན་ཡངཿ ཆོས་ལ་དགའ་
ཕྱིར་བསམ་པ་འགྲུབ་པས་དགའ ད་ནི་ངས་ཀྱང་ཡུལ་འདི་ཆོས་ལ་ཚུད༔ འགྲོ་དོན་
འགྲུབ་འདུག་རེ་ཞིག་བོད་ལ་འགྲོ༔
དེ་ལ་རྒྱལ་པོ་མདོ་གཞེར་མ་དགྱེས་ནས༔ ང་ཡི་བླ་མ་བེ་རོ་ཙ་ན་ལགས༔ འགྲོ་
བའི་དོན་མཛད་བཀའ་དྲིན་དཔག་ཏུ་མེད༔ ད་ཡང་མ་བཞུད་འདི་རུ་བཞུགས་པར་
ཞུ༔ བོད་དང་རྒྱལ་མོ་རོང་ཆེན་རྒྱ་ནག་གསུམ༔ རྗེ་ལ་བཟང་ངན་འཁོར་ལ་མང་ཉུང་
མེད ད་རུང་དམུ་རྒོད་མཐའ་འཁོབ་ཡུལ་ཡོད་པས༔ བེ་རོ་བྱོན་ནས་རྒྱ་ནག་ཆོས་ལ་
ཚུད༔ འདི་ན་ཉིད་ལས་བླ་མ་གཞན་མི་འདུག བོད་ཀྱི་ཡུལ་ན་པཎ་གྲུབ་མང་བཞུགས་
པསཿ ཉི་གཅིག་ཡོད་ན་ཟླ་མ་ཤར་ཀྱང་རུང༔ ཇི་ལྟར་ཞུས་ཀྱང་བེ་རོས་མ་གནང་སྟེ༔
འདུལ་ཞིང་མེད་ན་སུས་ཀྱང་བཏུལ་དུ་མེད༔ རྒྱ་ནག་ཡུལ་དུ་སྤྱིར་ན་འགྲོ་དགོས་ཀྱི
སྐབས་ཤིག་དུས་ལ་མ་བབས་བོད་དུ་འགྲོ༔ ཡུན་རིང་མི་འགྱངས་རྗེ་དང་མཇལ་ལོ་
གསུངས
བླ་མ་བསྟེན་ཚུལ་དང་པོ་ཕྱི་ནས་བསྟེན༔ སྨིན་གྲོལ་ཆོས་ཞུ་མཉེས་པའི་ཞབས་
ཏོག་བསྒྲུབ༔ གཉིས་པ་བླ་མ་ནང་ནས་བསྟེན་ཚུལ་ནི༔ ཅི་གསུང་བཀའ་སྒྲུབ་ལུས་དང་
ལོངས་སྤྱོད་ཕུལ བག་ཡོད་དྲན་ཤེས་མིག་བཞིན་བསྟེན་པའོ༔ གསུམ་པ་བླ་མ་གསང་
བར་བསྟེན་ཚུལ་ནི༔ སྤྱི་བོར་བསྒོམ་ཞིང་གསོལ་འདེབས་དབང་བཞི་བླང༔ ཐ་མ་འོད་
ཞུ་རང་གི་སེམས་དང་བསྲེ༔ དབྱེར་མེད་རོ་མཉམ་ཆུ་ལ་ཆུ་བཞག་བཞིན༔ ཤར་གྲོལ་དེ་
བཞིན་ཉིད་ཀྱི་གནད་སྐྱོང་ངོ༔
བཞི་པ་འཆི་དུས་འོད་གསལ་བསྲེ་ཚུལ་ནི༔ རང་བྱུང་ངོ་བོ་དོན་དམ་གདོད་
259



ལོ་པཎ་གྱི་རྣམ་ཐར་ཕྱོགས་བསྒྲིགས།
མའི་ཀློང༔ བླ་མ་དང་ནི་རང་སེམས་དབྱེར་མེད་དུ༔ མི་དམིགས་སྤྲོས་བྲལ་ཆོས་སྐུའི་
དབྱིངས་སུ་འཕོ༔ གཞན་ཡང་ཞལ་གདམས་མང་གསུང་བོད་དུ་ཆས རྒྱལ་པོས་ཁྲིམས་
རྔ་བརྡུངས་ནས་བློན་རྣམས་བསྡུས སློབ་དཔོན་མི་བཞུགས་བོད་དུ་བྱོན་དགོས་
གསུངས༔ ཇི་ལྟར་བཞུགས་པར་ཞུས་ཀྱང་བཤོལ་མ་ཐེབས ད་ནི་བོད་དུ་སྐྱེལ་ཞིང་
གཏང་རག་འབུལ༔ ང་ཡིས་གཙོར་བྱས་རྒྱལ་བློན་འབངས་བཅས་ཀྱིས༔ ཁམས་ཀྱི་
དབྱར་མོ་ཐང་བར་སྐྱེལ་ཐུང་བྱེད༔ གཡུ་སྒྲས་གཙོར་བྱས་མདོ་སྔགས་ཆོས་སྡེའི་ནང
བེ་རོའི་ཐུགས་ལ་སུ་བབ་བོད་དུ་གཏང༔ དེ་ལྟར་གསུང་ཞིང་བློན་ལ་གྲོས་འཆམས་
ནས༔ རྐང་མགྱོགས་མང་བཏང་ཡུལ་མི་ཐམས་ཅད་བསྡུས༔ སློབ་དཔོན་མི་བཞུགས་
བོད་དུ་བྱོན་ངེས་ང་ས༔ ཅི་འབྱོར་མཆོད་པ་ཕུལ་ལ་སྐྱེལ་མར་གྱིས༔ དེ་ལྟར་བསྒོས་པས་
ཐམས་ཅད་སྤྲིན་བཞིན་འདུས༔ བཻ་རོས་ཞི་ཁྲོ་དོང་སྤྲུགས་དབང་ཞིག་མཛད
རྒྱལ་པོའི་ཕོ་བྲང་གཟི་འགག་འོད་འབར་དུ༔ གསེར་ཁྲིའི་སྟེང་དུ་ཟ་འོག་དགུ་
བརྩེགས་བཏིང༔ དེ་སྟེང་སློབ་དཔོན་བཻ་རོ་ཙ་ན་བཞུགས༔ གཡས་སུ་གབ་རྩེ་སུམ་
བརྩེགས་གཡུ་སྒྲ་བཞུགས༔ ལོ་ཙཱ་གཞན་རྣམས་གབ་རྩེ་རེ་རེར་བཞུགས༔ གཡོན་དུ་
དངུལ་གྱི་ཁྲི་ལ་རྒྱལ་པོ་བཞུགས༔ གབ་རྩེ་སུམ་བརྩེགས་རྗེ་ཡི་བཀའ་བློན་གཙོ ཀོང་
རོང་བློན་པོ་ལི་ཙ་ཁྲོ་འབར་བཞུགས༔ བློན་པོ་གཞན་རྣམས་གབ་རྩེ་རེ་རེར་བཞུགས
དེ་ནས་རིམ་བཞིན་འཁོར་རྣམས་གྲལ་དུ་འཁོད རྒྱབ་ཀྱི་གཡོན་གྲལ་སྔགས་པ་ཐམས་
ཅད་འཚོགས༔ རྒྱལ་པོའི་ཞལ་ནས་བེ་རོ་སྐུ་དྲིན་ཆེ མུན་པའི་གླིང་དུ་ཆོས་ཀྱི་སྒྲོན་མེ་
སྦྱར༔ བདག་ཀྱང་ཚོགས་བསགས་ཟབ་མོའི་ཆོས་དང་འཕྲད༔ བཙུན་མོ་བློན་འབངས་
འཁོར་བཅས་ཆོས་ལ་ཚུད བཀའ་དྲིན་རྨད་བྱུང་ལོ་རྒྱུས་མང་དུ་ཞུས༔ གསེར་ཕྱེ་བྲེ་
ཁལ་ལྔ་བརྒྱ་རྩ་གཅིག་དངཿ དངུལ་གྱི་དོང་ཙེ་སྟོང་ཕྲག་བདུན་རྣམས་དང༔ རྟ་བརྒྱ་
260



བེ་རོའི་རྣམ་ཐར་པདྨའི་དགའ་ཚལ།
དྲེལ་བརྒྱ་ང་རྒྱབ་དོས་བཅས་ཕུལ བཙུན་མོའི་རིན་ཆེན་རྒྱན་ཆ་ཡོངས་རྫོགས་དང
བློན་པོའི་ཚོགས་དང་དམངས་ཕལ་ཐམས་ཅད་ཀྱིས༔ ཅི་འབྱོར་རེ་ཕུལ་སྐྱེལ་ཐུང་བ་ལ་
ཆས༔
བེ་རོའི་ཞལ་ནས་རྒྱལ་བློན་འབངས་བཅས་གསོན༔ ང་ནི་ནོར་འདོད་ཟང་ཟིང་
བླ་མ་མིན༔ གསེར་དངུལ་དང་ནི་བཙུན་མོའི་རྒྱན་ཆ་རྣམས༔ མ་འོངས་དོན་དུ་གཏེར་
དུ་སྦ་བར་བྱ༔ ནོར་གཞན་མི་མཁོ་རང་རང་ཕར་ཁྱེར་གསུངས༔ ཅིས་ཀྱང་བཞེས་པར་
ཞུས་ཀྱང་མ་གནང་སྟེ༔ རྒྱལ་པོའི་བླ་གཡུ་སྐུ་རྒྱུན་ཡོངས་རྫོགས་ཕུལ༔ འདི་མ་བླངས་ན་
ང་ཉིད་བསད་དང་མཚུངས༔ རྗེ་ཡིས་མནའ་བོར་བེ་རོས་བཞེས་ནས་སུ༔ བྲག་དམར་
རྨོག་བཟང་ཞེས་བྱའི་འགྲམ་དུ་སྦས༔ གསེར་དངུལ་གཞན་རྣམས་མང་དུ་བགོས་ནས་
སུ༔ གནས་ཆེན་སུམ་ཅུ་སོ་བརྒྱད་དག་ལ་སྦས༔ བཻ་རོའི་རྣམ་ཐར་པདྨའི་དགའ་ཚལ་
ལས༔ རྒྱལ་མོ་ཚ་རོང་ཆོས་ལ་བཙུད་ཅིང་བོད་དུ་བྱོན་པར་ཆས་པའི་ལེའུ་སྟེ་བཅུ་དྲུག་
པའོ༔
བཅུ་བདུན་པ། ཚ་བ་རོང་ནས་བོད་དུ་བྱོན་པ།
མིག དེ་ནས་ཆོས་རྒྱལ་མདོ་གཞེར་ནག་པོ་གཙོས༔ བཙུན་མོ་བློན་འབངས་
དཔོན་གཡོག་ལྔ་བརྒྱ་བཅས༔ ཚ་བ་རོང་གི་མི་རྣམས་ཐམས་ཅད་འདུས༔ བཻ་རོས་
རྟ་མཆོག་རག་པ་གདོང་ནག་ཆིབས༔ ངུར་སྨྲིག་གོས་བགོས་འདུལ་འཛིན་ཆ་ལུགས་
མཛདཿ མདོ་སྔགས་གཉིས་ཀྱི་ཆོས་གྲལ་ལ་ཞུགས་པ༔ རང་རང་ཆས་འཛིན་རོལ་མོ་
འཕེན་གདུགས་འཕྱར༔ དཔལ་ཡུལ་ཀོང་ཡག་ཐང་དུ་སྐྱེལ་ཐུང་བྱས༔ རྫུ་འཕྲུལ་མཆོད་
261



ལོ་པཎ་གྱི་རྣམ་ཐར་ཕྱོགས་བསྒྲིགས།
རྟེན་བརྒྱ་དང་རྩ་བརྒྱད་བཞེངས༔ ཁྱད་དུ་འཕགས་པའི་གཏེར་ཁ་མང་དུ་སྦས༔
བེ་རོའི་ཞལ་ནས་རྒྱལ་བློན་འབངས་བཅས་ཀུན༔ ད་ནི་མ་ཡོངས་འདི་ནས་
ཕར་ལོག་སོང༔ མཆོག་གི་སློབ་མ་གཡུ་སྒྲ་སྙིང་པོ་དང༔ ནམ་ཡང་མི་འབྲལ་མཉམ་
དུ་འགྲོ་དགོས་གསུངས༔ ཁམས་ཀྱི་དབྱར་མོ་ཐང་བར་སྐྱེལ་ཞུས་ཀྱང མ་གནང་རྗེ་
བློན་འཁོར་བཅས་ཡིད་འགྱོད་ཅིངཿ མང་དུ་ངུས་ཤིང་རང་གི་ཡུལ་ཕྱོགས་ལོག༔ བེ་
རོ་དཔོན་གཡོག་གཉིས་བྱས་བོད་དུ་བྱོན༔ ལམ་དུ་གཏེར་ཁ་བརྒྱ་དང་རྩ་བརྒྱད་སྦས
བསམ་ཡས་ཚེས་བཅུའི་དུས་མཆོད་ཆེན་པོའི་སྐབས༔ ལོ་པཎ་ཐམས་ཅད་འཚོགས་
པའི་ཆོས་གྲར་ཕེབས མཁན་ཆེན་གུ་རུ་གཉིས་དང་བི་མ་ལ༔ ཆོས་རྒྱལ་ལོ་པཎ་ཐམས་
ཅད་ཐུགས་དགྱེས་གྱུར༔ བེ་རོའི་རྣམ་ཐར་པདྨའི་དགའ་ཚལ་ལས༔ ཚ་བའི་རོང་ནས་
བོད་དུ་བྱོན་པའི་ལེའུ་སྟེ་བཅུ་བདུན་པའོ༔
བཅོ་བརྒྱད་པ། ལི་ཡི་ཡུལ་དུ་འགྲོ་དོན་མཛད་པ།
དེ་ནས་བི་མ་ལ་དང་བེ་རོ་ཡིས༔ གསང་སྔགས་ཕྱི་ནང་གསང་བའི་རྒྱུད་མང་
བསྒྱུར༔ བོ་དྷི་སཏུ་གཡུ་སྒྲ་སྙིང་པོ་གཉིས༔ འདུལ་བ་མདོ་ཡི་གཞུང་ལུགས་བསྟན་
བཅོས་བསྒྱུརཿ ཨོ་རྒྱན་པད་འབྱུང་ནམ་མཁའི་སྙིང་པོ་གཉིས ཐབས་ལམ་ཟབ་པ་རྩ་
རླུང་གཏུམ་མོ་བསྒྱུར༔ གཞན་ཡང་པཎ་གྲུབ་རེ་དང་ལོ་ཙཱ་རཿ མདོ་སྔགས་གཉིས་ཀ་རྒྱ་
གར་བཞུགས་ཚད་བསྒྱུར༔ བོན་ལུགས་ཡང་དག་བཞག་ཅིང་བོན་ལོག་བསྣུབས༔
དེ་དུས་བཙུན་མོ་དང་ནི་བོན་བློན་ཀུན༔ བེ་རོ་མཐོང་དུས་ངོ་ཚ་འགྱོད་ཅིང་
དོགས༔ ཆོས་བློན་རྣམས་དང་འཁོར་འབངས་ཀུན་དགའ་ནས༔ བཻ་རོའི་ཞལ་མཇལ་
262



བེ་རོའི་རྣམ་ཐར་པདྨའི་དགའ་ཚལ།
ཞབས་པད་སྤྱི་བོར་བླངས༔ མདོ་སྔགས་ཟུང་འབྲེལ་བསྟན་པ་དར་ཞིང་རྒྱས༔ ཆོས་རྒྱལ་
ཁྲི་སྲོང་ལྡེའུ་བཙན་ཐུགས་དགོངས་འགྲུབ༔ མཁན་སློབ་རྣམ་གཉིས་མ་བཞུད་བོད་དུ་
བཞུགས རྒྱལ་པོས་གཏང་རག་མཎྜལ་རྒྱ་ཆེར་ཕུལ བི་མ་མི་ཏྲ་རྒྱ་ནག་ཡུལ་དུ་བྱོན༔
ལོ་པཎ་གཞན་རྣམས་རང་གནས་རྒྱ་གར་ཕེབས བལ་བོད་གཉིས་ཀྱི་ས་མཚམས་སྐྱེལ་
མ་བྱོན༔ བེ་རོ་ཙ་ན་གཡའ་མ་ལུང་དུ་བཞུགས༔ རྒྱལ་པོའི་ཐུགས་ལ་ཅི་བབས་བཀའ་
བཞིན་བསྒྲུབ
རེ་ཞིག་ལོ་སར་བྱེད་པའི་ཆས་བསྡུས་ནས༔ རྒྱལ་པོས་རྟ་རྒྱུག་དེ་རུ་ཚེ་དུས་བྱས
མཁན་སློབ་གཉིས་གཙོས་ལོ་ཙཱ་ཐམས་ཅད་ཚོགས༔ ཞི་ཁྲོ་དོང་སྤྲུགས་ལ་སོགས་གཤིན་
ཆོག་མཛད མུ་ཏིག་བཙན་པོར་རྒྱལ་སྲིད་གཏད་ནས་སུ༔ ཁྲི་སྲོང་ལྡེའུ་བཙན་མཛད་
པ་ཅི་བཞིན་དུ༔ རྒྱལ་སྲིད་ཆོས་ཀྱིས་འཚོ་ཞིང་བདེ་ལ་བཀོད༔ སློབ་དཔོན་ཆེན་པོ་
བསམ་ཡས་མཆིམས་ཕུར་བྱོན བོ་དྷི་སཏྭ་ཕོ་བྲང་དབུ་རྩེར་བཞུགས༔ ལོ་ཆེན་མཁས་
པ་བེ་རོ་ཙ་ན་ཉིད༔ ཡེར་པ་གཙུག་རུམ་འབར་བའི་ནགས་ཚལ་ཕྱིན༔ རྫོགས་པ་ཆེན་
པོའི་ཏིང་ངེ་འཛིན་ལ་བཞུགས
རེ་ཞིག་དུས་ན་ལི་ཡི་ཡུལ་གྲུ་ན༔ རྒྱལ་པོ་ཙན་དྲ་ཛྷཱ་ན་ཚེ་འཕོས་ནས༔ སྲས་ནི་
གཅིག་མེད་སྲས་མོ་ཞིག་ཡོད་པས༔ མིང་ནི་ལྷ་ལྕམ་བྱང་ཆུབ་སྒྲོན་མ་ཞེས ཆོས་ལ་
དད་ཅིང་བླ་མ་ལ་གུས་ལྡན༔ སྒྲོལ་དཀར་སྤྲུལ་པ་ཁྱད་འཕགས་ཞིག་བཞུགས་པ༔ དེ་
ཡིས་བང་ཆེན་མི་གསུམ་བཏང་ནས་སུ༔ བེ་རོའི་མདུན་སླེབས་གདན་འདྲེན་བཏང་
ཡིན་ཟེར ཞུ་འཕྲིན་ཡི་གེ་ཕྱག་རྟེན་དང་བཅས་ཕུལ བེ་རོ་མཁན་སློབ་གཉིས་ཀྱི་དྲུང་
དུ་ཕྱིན༔ ལོ་རྒྱུས་ཞུས་ནས་ཇི་ལྟར་བྱ་ལགས་དྲིས༔ གུ་རུའི་ཞལ་ནས་དུས་ལ་བབས་
འདུག་པས མྱུར་དུ་བྱོན་ན་འགྲོ་དོན་འཕེལ་ལུང་བསྟན༔ བཀའ་བཞིན་བསྒྲུབས་ནས་
263



ལོ་པཎ་གྱི་རྣམ་ཐར་ཕྱོགས་བསྒྲིགས།
ལི་ཡི་ཡུལ་དུ་བྱོན༔ ཕོ་བྲང་རཏྟ་མ་ཎིའི་གླིང་ཞེས་པ༔ ངོ་མཚར་བཀོད་པ་གཞལ་དུ་མ་
གྲུབ་པ༔ དེ་ཡི་དབུ་རྩེར་བེ་རོ་སྤྱན་དྲངས་ནས༔ ཞིམ་དགུའི་སྐྱེམས་དྲངས་རིན་ཆེན་
མཎྜལ་ཕུལ༔ ལྷ་ལྕམ་བྱང་ཆུབ་སྒྲོན་མ་བློན་འབངས་བཅས༔ ཐམས་ཅད་འདུས་ནས་
དགའ་ཞིང་ཡི་རངས་ནས༔ གུས་པས་ཕྱག་འཚལ་ཞབས་པད་སྤྱི་བོར་བླངས
རིག་འཛིན་གཙོ་མཆོག་སློབ་དཔོན་བེ་རོ་ལགས༔ ལི་ཡི་ཡུལ་འདིར་དམ་པའི་
ཆོས་དར་ཡང༔ ཡང་དག་གྲོལ་བ་ཐོབ་པའི་བླ་མ་དཀོན༔ ཡབ་གཅིག་རྒྱལ་པོ་མི་
བཞུགས་དགུང་དུ་གཤེགས༔ སྲས་གཅིག་མེད་ནས་རྒྱལ་སྲིད་བདག་གིས་བཟུང
རིགས་ངན་སྐྱེ་དམན་ཟ་མ་མོ་ཡི་ལུས༔ ཚོགས་མ་བསགས་པས་རྒྱལ་སྲིད་འཁོར་བར་
ལྷུང༔ ངེས་དོན་སྟོན་པའི་བེ་རོ་དངོས་ཉིད་ཀྱིས༔ ཐུགས་རྗེས་རྗེས་བཟུང་རང་བྱུང་ངོ་
སྤྲོད་སྩོལ ཡང་ཡང་ཞུས་པས་བེ་རོས་བཀའ་བསྩལ་པ༔ སྣོད་ལྡན་བྱང་ཆུབ་སྒྲོལ་མ་
བདག་ལ་གསོན༔ ད་ལྟ་སྐྱེ་བ་དམན་ཡང་རིགས་རྒྱུད་བཟང༔ ལས་འཕྲོ་ལྡན་པས་ཡང་
དག་ཆོས་ལ་མོས མོ་ལུས་ཡིན་ཀྱང་བྱང་ཆུབ་སྒྲུབ་ལམ་ཡོད༔ ང་ཡིས་ལྕམ་ཁྱོད་སྨིན་
ཅིང་གྲོལ་བར་བྱ༔ ཞེས་གསུང་སེམས་ཀྱི་རྒྱུད་ལུང་མ་ལུས་བཤད
སེམས་དང་རིག་པ་གཅིག་གམ་གཉིས་ཡིན་དང༔ ཡེ་ཤེས་དང་ནི་རྣམ་ཤེས་
གཅིག་གམ་ཞུས༔ བེ་རོའི་ཞལ་ནས་བྱང་ཆུབ་སྒྲོན་མ་ཉོན༔ འཕྲོ་བ་སེམས་ལ་ངོ་བོ་
རིག་པ་ཡིན༔ གདོད་ནས་དག་པར་རྟོགས་ན་གཅིག་ཏུ་འདོད རྣམ་པར་ཤེས་པ་
ཡེ་དག་ཡེ་ཤེས་ཡིན༔ མཉམ་པར་བཞག་དུས་སྟོང་པར་གནས་པ་ནི༔ ཆོས་སྐུར་ངོས་
འཛིན་གསལ་བ་ལོངས་སྐུར་འདོད༔ འཕྲོ་བ་སྤྲུལ་སྐུ་དེ་གསུམ་དབྱིངས་སུ་གཅིག
ནམ་ཡང་གཡོ་མེད་མཉམ་པ་ཉིད་གནས་ན༔ ཆོས་ཟད་བློ་འདས་ངོ་བོ་ཉིད་སྐུ་འོ༔
ཅེས་པ་ལ་སོགས་གྲོལ་ཆོས་མང་དུ་གསུངས༔ བྱང་ཆུབ་སྒྲོལ་མས་ཉམས་མྱོང་གནད་
264



བེ་རོའི་རྣམ་ཐར་པདྨའི་དགའ་ཚལ།
ཐོག་ཁེལ རང་བྱུང་ཡེ་ཤེས་ངོས་ཟིན་གྲོལ་བར་གྱུར༔ གཞན་ཡང་ལས་ཅན་སུམ་ཅུ་རྩ་
བདུན་གྲོལ ཡང་ཟབ་རྫོགས་པ་ཆེན་པོའི་ཆོས་རྣམས་གསུངས ཡུལ་དེར་འཇའ་ལུས་
གྲུབ་པ་དྲུག་ཅུ་བྱུང༔ ལི་ཡི་ཡུལ་ཁམས་གདུལ་བྱའི་ཞིང་དུ་གྱུར༔ བེ་རོའི་རྣམ་ཐར་
པདྨའི་དགའ་ཚལ་ལས༔ ལི་ཡི་ཡུལ་དུ་འགྲོ་དོན་མཛད་པའི་ལེའུ་སྟེ་བཅོ་བརྒྱད་པའོ༔
བཅུ་དགུ་པ། མངོན་པར་སངས་རྒྱས་པ་དང་མཇུག་སྡུད།
དེ་ནས་རྣམ་སྣང་ལོ་ཙཱའི་ཐུགས་དགོངས་ལ༔ ད་ནི་ཡུལ་འདིར་འགྲོ་དོན་རྫོགས་
འདུག་པས༔ བོད་དང་རྒྱལ་མོ་ཚ་རོང་བྱོན་དགོངས་ནས༔ བཙུན་མོ་བློན་འབངས་
བཅས་པ་ཐམས་ཅད་ལ༔ ད་ནི་ཁྱེད་རྣམས་འདོད་པ་འགྲུབ་འདུག་པས བོད་ཀྱི་རྒྱལ་
ཁམས་གདུལ་བྱའི་འཕྲོ་ཡོད་ཀྱི༔ མི་བཞུགས་བྱོན་པར་གསུངས་པས་ལྷ་ལྕམ་གྱིས ༔
བཞུགས་པར་ནན་ཏན་ཞུས་ཀྱང་མ་གནང་ངོ་༔
དེ་ནས་གསེར་དངུལ་རིན་ཆེན་མང་པོ་ཕུལ༔ བོད་དུ་བྱོན་ནས་མཁན་སློབ་ རྣམ་
གཉིས་མཇལ མདོ་གཞེར་ནག་པོས་ཕོ་ཉ་བཏང་དང་འཕྲད རྒྱ་ནག་ཡུལ་དང་རྒྱལ་
མོ་རོང་ཆེན་དུ༔ གདུལ་བྱ་འཕྲོ་རྣམས་སྐྱོང་ཕྱིར་འབྱོན་པར་ཞུས༔ ཕྲིན་ཡིག་རྟེན་
བཅས་བཻ་རོའི་ཕྱག་ཏུ་སྤྲད སློབ་དཔོན་ལ་ཞུས་ཡི་གེ་བསྟན་པ་ཡིས༔ རྒྱ་ནག་འདུལ་
བའི་དུས་ལ་བབ་འདུག་པས༔ བེ་རོ་བྱོན་ན་ང་ཡང་འབྲལ་མེད་འོང༔ ཞེས་གསུང་
གུ་རུའི་ལུང་བསྟན་ཅི་བཞིན་དུ ནམ་མཁའི་སྙིང་པོ་ཡེ་ཤེས་མཚོ་རྒྱལ་དང༔ རླངས་
ཆེན་དཔལ་སེང་རྒྱལ་བའི་བློ་གྲོས་བཞི༔ དཔལ་གྱི་དབང་ཕྱུག་གཡུ་སྒྲ་སྙིང་པོ་བཅས
དཔོན་སློབ་བདུན་བྱས་རྒྱལ་མོ་ཚ་རོང་བྱོན༔ གདུལ་བྱ་འཕྲོ་བསྐྱངས་རྒྱ་ནག་ཡུལ་དུ་
265



ལོ་པཎ་གྱི་རྣམ་ཐར་ཕྱོགས་བསྒྲིགས།
བྱོན༔ ཟབ་གཏེར་མང་སྦས་རྒྱལ་ཁམས་ཆོས་ལ་བཙུད༔ གུ་རུའི་ཡེ་ཤེས་སྐུ་ཡང་འབྲལ་
མེད་བྱོན༔ སྐལ་བ་ལྡན་པ་རེ་འགས་ཞལ་མཐོང་ངོ་
ལོ་ལྔའི་བར་དུ་རྒྱུ་དང་ཚ་རོང་བཞུགས༔ རྣམ་ཐར་འདི་ཡང་དེ་ཡི་དུས་ན་
མཛད༔ མདོ་གཞེར་ནག་པོ་ཚེ་ཡི་དུས་བྱས་ནས༔ གཤིན་ཆོག་མཛད་ནས་ཐར་པའི་
ལམ་ལ་བཀོད༔ སྲས་ལ་རྒྱལ་སྲིད་གཏད་ནས་མངའ་གསོལ་མཛད༔ བེ་རོས་སྨིན་གྲོལ་
ཆོས་གསུང་སྨོན་ལམ་བཏབ༔ སྲས་ཀྱིས་བཞུགས་པར་ཞུས་ཀྱང་མ་གནང་སྟེ ཕྱག་རྟེན་
མང་ཕུལ་དབྱར་མོ་ཐང་བར་བསྐྱལ༔ བེ་རོ་འཁོར་བཅས་བསམ་ཡས་དབུ་རྩེར་ཕེབས
མཁན་སློབ་རྣམས་དང་མཇལ་འཕྲད་བགྲོ་གླེང་མཛད༔ དེ་ནས་བྲག་དམར་གཡའ་མ་
ལུང་དུ་བྱོན༔ རྫོགས་པ་ཆེན་པོ་ཉམས་བཞེས་མཐར་ཕྱིན་ནས ཕུང་པོ་ལྷག་མ་མེད་
པར་སངས་རྒྱུས་སོ༔ བེ་རོའི་རྣམ་ཐར་པདྨའི་དགའ་ཚལ་ལས༔ མངོན་པར་སངས་རྒྱས་
ནས་མཇུག་སྡུད་ཀྱི་ལེའུ་སྟེ་བཅུ་དགུ་པའོ༔
ས་མ་ཡ༔ རྒྱ་རྒྱ་རྒྱ༔ རྣམ་ཐར་འདི་ཉིད་མ་འོངས་པའི་འགྲོ་དོན་དུ་དགོངས་ནས་ཡེ་ཤེས་མཚོ་རྒྱལ་
བདག་གིས་མཇུག་བསྡུས་ཤིང༔ འཕྲུལ་གྱི་ཡི་གེར་བཏབ་ནས་གཏེར་དུ་སྦས་པའོ༔ སྐལ་ལྡན་ལས་ཅན་གཅིག་
དང་འཕྲད་པར་ཤོག༔ གུ་ཧྱ༔ ཁ་ཐཾ༔ འཆི་མེད་བསྟན་གཉིས་གཡུང་དྲུང་གླིང་པ་ལ་དངོས་གྲུབ་ཏུ་ཐོབ་པའོ།། །།
འཇིག་རྟེན་མིག་གཅིག་རྣམ་སྣང་ལོ་ཙཱ་བ། །
བེ་རོའི་རྣམ་ཐར་པདྨའི་དགའ་ཚལ་ཞེས། །
མ་འོང་བདག་སོགས་དད་པའི་གསོས་འདི་ནི། །
ཀུན་མཁྱེན་བླ་མ་གར་དབང་དགོངས་གཏེར་ཉིད། །
བསོད་ནམས་རྒྱ་མཚོ་སྤེལ་སླད་འཛད་མེད་ཀྱི། །
ཆོས་སྦྱིན་འདི་ཡང་རག་ཉག་བླ་མ་ཡི། །
266



བེ་རོའི་རྣམ་ཐར་པདྨའི་དགའ་ཚལ།
དད་པའི་བློ་དང་བཏང་བའི་དངོས་རྫས་ཀྱིས། །
དཔལ་སྤུངས་གདན་སར་བཞེངས་པའི་དགེ་བ་དེས། །
དཔལ་ལྡན་བླ་མ་མཉེས་པའི་རྒྱུར་འགྱུར་ཞིང་། །
བདག་སོགས་འདི་ནས་བྱང་ཆུབ་མ་ཐོབ་བར། །
དམ་ཆོས་བདུད་རྩིའི་ཟས་ལ་ལོངས་སྤྱོད་བཞིན། །
ཐུགས་རྗེའི་གྲིབ་བསིལ་རྟག་ཏུ་ངལ་འཚོར་ཤོག །
ཅེས་པའང་མཁྱེན་སྤྲུལ་པས་སྨྲས་པ་དགེ། །།
267



གནུབས་སངས་རྒྱས་ཡེ་ཤེས་ཀྱི་རང་རྣམ།
གནུབས་ཆེན་སངས་རྒྱས་ཡེ་ཤེས།
༼༧༨༤-༨༦༦༽
བོད་བཙན་པོའི་དུས་སུ་བྱོན་པའི་ལོ་ཙཱ་བ་ཆེན་པོ་གནུབས་ཆེན་སངས་རྒྱས་ཡེ་ཤེས་ཞེས་
ཡོངས་སུ་གྲགས་པ་རྗེ་འབངས་ཉེར་ལྔ་དང་
། བཀའ་བབ་མི་དགུའི་ཡ་གྱལ། མཐུ་དང་ནུས་པ་
མཆོག་ཏུ་ལྡན་པར་གྲགས་པ་གང་དེའི་འཁྲུངས་འདས་ལོ་ཚིགས་ལོ་རྒྱུས་དང་ཚིག་མཛོད་གཞན་
དག་ཏུ་མི་གསལ་ཞིང་
། པོ་ཏ་ལར་བཞུགས་པའི་རྙིང་མའི་གསུང་འབུམ་དཀར་ཆག་ཏུ། ཆུ་བྱི་
ཕྱི་ལོ༨༣༢ལོར་འཁྲུངས་ཤིང༌། ཆུ་སྟག་ཕྱི་ལོ༩༤༢ལ་གྲོངས་པས་དགུང་ལོ་བརྒྱ་དང་བཅུ་གཉིས་
བཞུགས་པར་བྲིས་འདུག་མོད། གནུབས་ཀྱི་རང་རྣམ་དང་
། བེ་རོའི་འདྲ་འབག། དགོངས་ཉམས་བླ་
མ་བརྒྱུད་པའི་རྣམ་ཐར་སོགས་ལོ་རྒྱུས་ཁུངས་ལྡན་དག་དང་བསྡུར་ན་མི་འགྲིག་པར་སྣང་
། དེ་
བས་གནུབས་ཆེན་རང་གི་རྣམ་ཐར་བཀའ་ཤོག་ཆེན་མོ་དང༌
། འདྲ་འབག་ཆེན་མོ་སོགས་ལོ་རྒྱུས་
ཡིད་ཆེས་ཁུངས་ཐུབ་དག་བསྡུར་ན་ཁོང་འཁྲུངས་ལོ་ཤིང་བྱི་ཕྱི་ལོ༧༨༤དང་
། གྲོངས་ལོ་ནི་
ཤིང་བྱ་ཕྱི་ལོ༨༦༦ལོར་གཏན་འཁེལ་ཐུབ་པར་འདུག་སྙམ་མོ། །གཞན་དུ་ཁོང་དགུང་ན་བརྒྱ་
ལྷག་བཞུགས་པར་གསུངས་པ་སོགས་ནི་ཐུན་མིན་ངེས་དོན་གྱི་རྣམ་ཐར་རམ། ཡང་ན་བླ་མ་
གཞན་དག་གི་རྣམ་ཐར་དང་སྔོན་གྱི་རྒྱ་གར་གྱི་ལུགས་སྲོལ་སོགས་ལྟར་ལོ་འགའ་ཞིག་ལོ་ཕྱེད་ལོ་
རུ་བརྩིས་པ་ཡང་ཡིན་སྲིད་དོ། །
གནུབས་ཉིད་ཀྱིས་མཛད་པའི་རང་རྣམ་གནུབས་ཀྱི་བཀའ་ཤོག་ཆེན་པོ་ལས། “མི་ངན་
གནུབས་ཆུང་སངས་རྒྱས་རིན་པོ་ཆེ། །སྐྱེས་པའི་ཕ་ཡུལ་སྦྲགས་ཀྱི་ཡང་རྫོང་ན། །རུས་དང་མིང་
དུ་སྨོས་པ་རྗེ་ཆེན་སྣུབས(གནུབས)ཀྱི་བུ། །ཕ་རུ་སྨོས་པ་གསལ་བ་བྱང་ཆུབ་སྣུབས། །མ་རུ་སྨོས་པ་
269



ལོ་པཎ་གྱི་རྣམ་ཐར་ཕྱོགས་བསྒྲིགས།
འཕྲིམས(མཆིམས)མོ་བཀྲ་ཤིས་མཚོ། །ཕ་མེས་དུར་ས་སྒྲགས་ཀྱི་རི་བོ་ཆེ། །དུར་གྱི་དཀྱིལ་དུ་ཙནྡན་
སྡོང་པོ་སྐྱེས། །”ཞེས་སོགས་རིགས་རུས་དང་ཡབ་ཡུམ་སོགས་གསལ་བར་བསྟན་ལ། ཡང་དེ་ཡི་
མཇུག་ཏུ། “དེ་ནས་ལོ་ཡི་དང་པོ་ཤིང་ཕོ་བྱི་བའི་ལོ། །ཟླ་བའི་དང་པོ་དཔྱིད་ཟླ་ར་བ་ལ། །བདག་
ཉིད་མ་ཡི་རུམ་ནས་བཙས་སོ་སྐད། ”ཞེས་འཁྲུངས་ལོ་ཤིང་བྱི་བ་ཡིན་པར་གསལ།
གྲོངས་ལོ་ནི་དགོངས་ཉམས་བླ་མ་བརྒྱུད་པའི་རྣམ་ཐར་ལས། “ལོ་བརྒྱད་ཅུ་རྩ་གཉིས་ལ་སྐུ་
གྲོངས་ཏེ། སྤུར་རང་གི་ཡུལ་དུ་སྤྱན་འདྲེན་པ་ལ། ནམ་མཁའ་བྱ་བྱེའུ་མང་པོ་འདུས་ནས། སྤུར་ལ་
བསིལ་བསྒྲིབ་བྱས་ནས་འབུ་ཚོ་སྟོང་དུ་བསྐྱལ། ཐབ་སྟག་གི་བྱ་བྱེའུ་གཡུང་དུ་བསྐྱལ། སྤུར་སྦྱོངས་
བས་བྱ་བྱེའུ་ཚོ་གྱེས་སོ། །”ཞེས་དགུང་གྲངས་གྱ་གཉིས་ལ་གྲོངས་པར་གསལ་ལོ། །
གནུབས་ཀྱི་བཀའ་ཤོག་རྒྱུ་བོའམ། སངས་རྒྱས་ཡེ་ཤེས་རིན་པོ་ཆེའི་ལོ་རྒྱུས་གནུབས་ཀྱི་
བཀའ་ཤོག་ཆེན་མོ་ཞེས་བྱ་བ་འདི་ནི། གནུབས་སངས་རྒྱས་ཡེ་ཤེས་ཀྱི་རང་རྣམ་ཞིག་ཡིན་པས།
བཙན་པོ་ཁྲི་སྲོང་གི་དུས་ནས་བོད་སིལ་བུའི་དུས་མགོ་བར་བཞུགས་པའི་སྐྱེས་བུ་ཞིག་གིས་དངོས་
སུ་བྲིས་པ་ལགས་པས། ཤིན་ཏུ་གལ་ཆེ་ཞིང་ཁུངས་བཙན་པའི་ཡིག་ཆ་ཞིག་ཡིན་ཞིང་
། འདི་ནི་
བོད་ཀྱི་རང་རྣམ་ཀུན་ཀྱི་ཐོག་མར་ཡང་འཇོག་ཆོག་གོ
། །
སྒྲིག་པ་པོས།
270



གནུབས་སངས་རྒྱས་ཡེ་ཤེས་ཀྱི་རང་རྣམ།
༄༅། །སངས་རྒྱས་ཡེ་ཤེས་རིན་པོ་ཆེའི་ལོ་རྒྱུས་གནུབས་ཀྱི་
བཀའ་ཤོག་ཆེན་མོ་བཞུགས་སོ། །
གནུབས་སངས་རྒྱས་ཡེ་ཤེས་ཀྱིས་མཛད།
དུས་གསུམ་བདེ་གཤེགས་དཔལ་ལྡན་མ་མོ་མཁའ་འགྲོའི་ཚོགས། །
འཇམ་དཔལ་གཤིན་རྗེ་གཤེད་ཀྱི་ལྷ་ཚོགས་ལ། །
རིག་འཛིན་གནུབས་བན་སངས་རྒྱས་རིན་པོ་ཆེ། །
ལུས་ངག་ཡིད་གསུམ་དང་བས་ཕྱག་བཙལ་ནས། །
ཉམས་ཆུང་བློ་དམན་རྣམས་ཀྱི་བརྗེད་བྱང་དུ། །
རབ་ཏུ་ཕུང་པོ་རྒས་ཤིང་རྒུད་པའི་དུས་ན་བྲིས་པ་ལགས། །
མི་ངན་གནུབས་ཆུང་སངས་རྒྱས་རིན་པོ་ཆེ། །སྐྱེས་པའི་ཕ་ཡུལ་སྒྲགས་ཀྱི་ཡང་
རྫོང་ན། །རུས་དང་མིང་དུ་སྨོས་པ་རྗེ་ཆེན་སྣུབས་ཀྱི་བུ། །ཕ་རུ་སྨོས་པ་གསལ་བ་བྱང་ཆུབ་
སྣུབས། །མ་རུ་སྨོས་པ་འཕྲིམས（མཆིམས）མོ་བཀྲ་ཤིས་མཚོ
། །ཕ་མེས་དུར་ས་སྒྲགས་ཀྱི་
རི་བོ་ཆེ། །དུར་གྱི་དཀྱིལ་དུ་ཙནྡན་སྡོང་པོ་སྐྱེས། །ངོ་མཚར་སྐྱེས་ནས་བྲག་དམར་བསམ་
ཡས་ནས། །རྒྱ་ནག་ཧ་ཤང་སྤྱན་དྲངས་ཙན་དན་སྡོང་པོ་བསྟན། །ཁོ་ཡང་ངོ་མཚར་
སྐྱེས་ནས་འདི་སྐད་གསུངས། །གསལ་བ་བྱང་ཆུབ་སྣུབས་ཀྱི་ཆེ་རྒྱུད་ལ། །ལོ་ཡི་དང་
271



ལོ་པཎ་གྱི་རྣམ་ཐར་ཕྱོགས་བསྒྲིགས།
པོ་ཤིང་ཕོ་བྱི་བའི་ལོ། །ཟླ་བའི་དང་པོ་དཔྱིད་ཟླ་ར་བ་ལ། །སྲས་ཀྱི་དམ་པ་སྤྲུལ་པའི་སྐུ་
གཅིག་འཁྲུངས་པར་ངེས། །སྤྲུལ་པའི་སྐུ་དེས་འཁྲུངས་པའི་དུས་ན་ཡང་
། །དར་དཀར་
ཁུད་དུ་དྲིལ་ལ་ཉི་གྲིབ་མཚམས་སུ་སྙོལ། །དཀར་གསུམ་ཟས་དང་མངར་གསུམ་སྨན་གྱི་
(གྱིས）གསོས། །སྤྲུལ་པའི་སྐུ་དེ་ཕྱིར་ལ་བཟློག་སྲིད་པས། །སྔོན་ལ་ཚེ་ཆོག་རྒྱལ་བའི་
བཀའ་རྣམས་སྒྲོགས། །སྲོག་འདོད་གྲུབ་ཚད་གྱིས་ལ་ཚ་ཚ་ཅི་མང་ཐོབ། །ཉ་སྟོང་ཚེས་
བརྒྱད་ལ་སོགས་དུས་བཞི་རུ། །ཚོགས་ཀྱི་འཁོར་ལོ་སྦྱིན་པ་རྒྱ་ཆེན་ཐོངས། །ཕ་མས་
ཁྲིམས་ལ་རྟག་ཏུ་སྡོམ་པ་བསྲུངས། །
དེ་སྐད་གསུངས་ནས་ཧ་ཤང་ངོ་མཚར་སྐྱེས། །དེ་ནས་ལོ་ཡི་དང་པོ་ཤིང་ཕོ་བྱི་
བའི་ལོ། །ཟླ་བའི་དང་པོ་དཔྱིད་ཟླ་ར་བ་ལ། །བདག་ཉིད་མ་ཡི་རུམ་ནས་བཙས་སོ་
སྐད༑ །ཕ་མས་ཧ་ཤང་གསུངས་པ་བཞིན་དུ་གསོ་བའི་རིམ་པ་བགྱིས། །ལོ་བདུན་ལོན་
ནས་དཔལ་གྱི་གཞོན་ནུ་འོ་བྲན་གྱི། །ཕྱག་ཕྱིར་འབྲེང (འབྲངས）ནས་ཡིག་རྩིས་བྱང་
བར་བསླབས། །ལོ་དགུ་ལོན་ནས་དཔལ་གྱི་བསམ་ཡས་སུ། །རྒྱ་གར་ཡུལ་ནས་བ་སུ་དྷ་
ར་བྱོན། །
རྒྱལ་པོ་མངའ་ཐང་ཆེ་བས་ལོ་གསུམ་ཆོས་ཀྱི་འཁོར་ལོ་བསྐོར། །དེ་ནས་བདག་གིས་
བ་སུ་དྷ་ར་ལ། །གསེར་སྲང་གསུམ་ཙམ་ཕུལ་ནས་ལོ་གསུམ་སྤྱན་སྔར་བསྡད། །དབང་
ལུང་རིམ་པར་རྫོགས་ནས་དམ་ཚིག་ཁྲུས་ལུང་བཤད། །ངོ་མཐོང་བཅུ་གཉིས་ལོན་
ནས་བ་སུ་དྷ་ར་ཡུལ་དུ་གཤེགས།
།
ཡུལ་དུ་གཤེགས་ཀར་བདག་ལ་འདི་སྐད་གསུང་
། །ཤེས་རབ་རྩལ་ལྡན་པོད་ཀྱི་
བན་ཆུང་ཁྱོད། །མ་ཐོགས་མྱུར་དུ་བལ་པོའི་ཡུལ་དུ་ཤོག །སྟོན་པའི་ཞབས་ཀྱིས་བཅག་
པ་རྡོ་རྗེའི་གདན། །བྱ་རྒོད་ཕུང་པོའི་རི་ཡི་ལྷོ་ཕྱོགས་ངོས། །གནོད་འདུལ་རྡོ་རྗེ་ཚལ་
272



གནུབས་སངས་རྒྱས་ཡེ་ཤེས་ཀྱི་རང་རྣམ།
གྱི་ནགས་ཀྱི་གསེབ། །འགྲུབ་ཁུང་རྒྱབ་བསྣོལ་བྱ་བའི་བྲག་ཕུག་ན། །སྒྲ་སྐད་ཉི་ཤུ་རྩ་
གཅིག་མཐར་ཕྱིན་པའི། །རོལ（རོམ) བུ་གུ་ཧྱ་དེ་ཝ་ཙནྡྲ་བྱ་བ་ཡོད། །དེ་ཡི་སྤྱན་སྔར་
བུ་ཁྱོད་བཏང་གིས་གསུང་
། །དེ་སྐད་གསུང་ནས་བླ་མ་བལ་པོའི་ཡུལ་དུ་གཤེགས། །
དེ་ནས་བན་ཆུང་བདག་གིས་ཡུལ་ཞིང་ལྡུམ་ར་གསེར་དུ་དྲིལ། །གསེར་སྲང་ལྔ་
བཅུ་རྩ་གཅིག་ཁྱེད（ཆེད） དུ་དྲིལ། །ངོ་མཐོང་བཅུ་གསུམ་མེ་ཕོ་བྱི་བའི་ལོ་ལ་བལ་
བོར་ཕྱིན། །ཡང་ལེ་ཤོད་དུ་དཔལ་གྱི་གཞོན་ནུས་བསྐྱལ། །དེ་ནས་བ་སུ་དྷ་རའི་སྤྱན་
སྔ་ན། །རོག་པོ་མེད་པར་སྡུག་ནས་ཡོད་པ་ལ། །རོམ་བུ་གུ་ཧྱའི་ཉམས་ལ་འདི་ལྟར་
གདའ། །བལ་ཡུལ་ཡང་ལེ་ཤོད་ན་བོད་ཀྱི་བན་ཆུང་ཆོས་བྱེད་ཅིག །གྲོགས་པོ་མེད་
པར་སྡུག་ནས་འདུག་པ་མཐོང་། །
དེ་ནས་རོམ་བུ་གུ་ཧྱ་དེ་ཝ་ཡིས། །དུར་ཁྲོད་ཀང་ཀའི་ཚལ་དུ་བྱོན་ནས་ནི། །དེ་ན་
གནོད་སྦྱིན་གང་བ་བཟང་པོ་བྱ་བ་ཡོད་པ་ལ། །རྫུ་འཕྲུལ་ཅན་གྱི་གནོད་སྦྱིན་ཁྱོད་སོང་
ལ༑ །ཡང་ལེ་ཤོད་ན་བོད་ཀྱི་བན་ཆུང་ཆོས་བྱེད་གཅིག །གསེར་སྲང་ལྔ་བཅུར་བཅས་
ནས་གྲོགས་པོ་མེད་པར་ཡོད། །བན་ཆུང་དེ་ཡི་གྲོགས་པོ་ཁྱོད་ཀྱིས་གྱིས། །དེ་སྐད་བྱས་
ནས་གནོད་སྦྱིན་གྲོགས་སུ་གཏང་
། །བདག་ནི་ཡང་ལེ་ཤོད་ན་ཡོད་པ་ལ། །བདག་གི་
དྲུང་ན་འདི་ལྟ་བུ་ཞིག་གདའ། །བྲམ་ཟེའི་ཕྲུ་གུ་ཤིན་ཏུ་མཛེས་པ་ཞིག །སྨིན་དཀྱུས་རིང་
ལ་ཤིན་ཏུ་སྨིན་མ་ཕྲ། །མེ་ཏོག་འཕྲེང་བས་མཛེས་པར་མགོ་ལ་བརྒྱན། །དེ་ལྟར་སྤྲུལ་
ནས་བདག་གི་མདུན་དུ་བྱུང་
། །བདག་གིས་བཟུང་བས་མེ་ཏོག་ཕྲེང་བ་དེ། །ལག་ཏུ་
ཐོགས་ནས་བདག་ལ་འདི་སྐད་སྨྲ། །
ཁྱོད་ནི་སངས་རྒྱས་ཡང་དག་ཐུགས་རྗེ་ཅན། །ང་ནི་ཕ་མེད་མ་མེད་ད་བུ་སྟེ། །ལྷ་
སྲིན་སྡེ་བརྒྱད་ཀུན་གྱིས་ཀྱང་
། །ང་ལ་དབང་བསྐུར་དྲག་སྔགས་གཏད། །ང་ནི་གནོད་
273



ལོ་པཎ་གྱི་རྣམ་ཐར་ཕྱོགས་བསྒྲིགས།
སྦྱིན་གང་བ་བཟང་པོ་སྟེ། །སུ་ཞིག་ང་ལ་མཆོད་དང་བསྟོད་བྱེད་པ། །དེ་ཡིས་ང་ཡི་
ནུས་པ་ཐོབ། །དད་པ་ཅན་གྱི་བན་ཆུང་ཁྱོད། །ང་ཡི་ལུས་ལ་འཇུ་བྱེད་པ། །སྔོན་གྱི་
ལས་འཕྲོ་སད་པ་ཡིན། །བསྟན་པའི་བདག་པོར་ཁྱོད་གྱུར་ཅིག །ཅེས་ཟེར་རང་གི་སྲོག་
སྙིང་བདག་ལ་ཕུལ། །སྤུན་དང་གྲོགས་པོ་བྱ་བ་ཁས་ཀྱང་བླངས། །
དེ་ནས་བདག་གིས་མར་མཆིས་ནས། །གུ་རུ་ཆེན་པོའི་སྤྱན་སྔར་འཆིས། །གོང་
གི་ཚིག་རྣམས་བརྗོད་པ་ལས། །གུ་རུའི་ཞལ་ནས་འདི་སྐད་གསུངས། །དེ་ནི་ང་ཡིས་
བཏང་བ་སྟེ། །མ་ཤོར་ཟིན་པ་ལས་ཀྱི་འཕྲོ། །སྐལ་ལྡན་ཁྱོད་ཀྱི་གྲོགས་སུ་གཏད། །གུ་
རུའི་ཞལ་ནས་དེ་སྐད་གསུང་
། །དེ་ནས་བདག་གི (གིས） གུ་རུ་ཆེན་པོ་ལ། །གུ་ལང་
གསེར་སྲང་སུམ་ཅུ་ཐམ་པ་ཕུལ། །དེ་ནས་གུ་རུ་ཆེན་པོ་ཡིས། །དྲག་པོ་སྔགས་ཀྱི་རྒྱུད་
དགུ་དང་། །དེ་ཡི་སྒྲུབ་ལུགས་མི་འདྲ་སོགས། །ལས་ཀྱི་ཁ་ཚར་ཐམས་ཅད་དང་
། །དགོས་
པ་ཚང་བར་བན་ཆུང་བདག་ལ་གནང་། །དེ་ནས་བདག་གི (གིས）བྱ་རྒོད་ཕུང་པོའི་
རི་ལ་ཕྱིན་པ་ལས། །རྡོ་རྗེ་གདན་ནས་རྒྱལ་པོའི་བཀའ་བྱུང་ནས། །ཁོང་གི་སྤྱན་སྔར་
བདག་གི (གིས）མཆིས་པ་ལས། །
རྒྱལ་པོས་བདག་ལ་བཀའ་ཚིག་འདི་རྣམས་བགོ། །ཁྱོད་ནི་བོད་ཀྱི་བན་ཆུང་ཆོས་
བྱེད་སྟེ (དེ) ། །བོད་ཀྱི་བཀའ་ཁྲིམས་ཉམས་པས་ཆོས་བྱེད་ཡོང་མི་བཙུན། །ཙོར་ཇག་
རྐུན་ཆོམས་གཏོག (ཆོམ་གཏོགས）མང་བས་དྲག་སྔགས་བསྟན། །དེ་ཕྱིར་བོད་ཀྱི་བན་
ཆུང་སངས་རྒྱས་ཁྱོད། །བསྟན་པ་བསྲུང་བའི་དྲག་སྔགས་མང་དུ་འཆོངས། །ཞེས་བཀའ་
གནང་ནས་དེ་ལ་བདག་གིས་ལན་བཏབ་པ། །ཀྱེ་རྒྱལ་པོས་གསུངས་པ་དེ་བཞིན་ཏེ། །
བོད་ཀྱི་བཀའ་ཁྲིམས་ཉམས་གྱུར་ན། །བསྟན་པ་འཛིན་སྐྱོང་སྲུང་དང་གསུམ། །དམ་
ཆོས་ཡོངས་ཀྱི་རྒྱབ་རྟེན་ལགས། །དེ་ཕྱིར་བན་ཆུང་སངས་རྒྱས་ངས། །ཐོབ་དཀའ་ལུས་
274



གནུབས་སངས་རྒྱས་ཡེ་ཤེས་ཀྱི་རང་རྣམ།
སྲོག་འདི་ཡང་མ་ཕང（ཕངས）བར། །ཉམས་སུ་མྱོང་བའི་ལུས་སྲོག་སྤྱོད་པ་ཡང་། །
དམ་ཆོས་བདུད་རྩི་ལྟ་བུ་ཚོལ་སྐྱོང་ཕྱིར། །རྒྱུ་དང་བལ་པོའི་ཡུལ་དུ་ལན་བདུན་མཆི། །
དེ་བས་རྒྱལ་པོས་བདག་ལ་འདི་ལྟར་གནང་
། །བོད་ཡུལ་ཙམ་དུ་མ་གྲགས་པའི་རྒྱུད་སྡེ་
ཉི་ཤུ་རྩ་གཅིག་གནང་། དེའི་ནང་ནས་སྒྲུབ་ལུགས་མི་མཐུན་བརྒྱ་དང་ཉི་ཤུ་རྩ་གཅིག་
ཕྱུང་༑ རྒྱུད་སྡེ་ཉི་ཤུ་རྩ་གཅིག་བཅུད་ཕྱུང་བ། །བྱང་ཆུབ་མྱུར་ཐོབ་སྦས་པའི་ཡང་གཅེས་
དང་༑ །གནོད་བྱེད་མྱུར་དུ་སྒྲོལ་སྨོད་པའི་དྲག་སྔགས་གཉིས། །དྲག་སྔགས་རྣམ་གཉིས་
གསལ་བར་སྟོན་པ་ཡི། །རྒྱུད་ཀྱི་རྒྱལ་པོ་ཟླ་གསང་ནག་པ་འདི། །བན་ཆུང་ཁྱོད་ལ་
གཏོད་ཀྱི་སེམས་ལ་ཆོངས། །དེ་སྐད་གསུངས་ནས་ཟླ་གསང་མ་བུ་གནང་། །
དེ་ནས་ཡང་ནི་རྒྱལ་པོས་འདི་སྐད་གསུང་། །བདག་གི་མེས་པོ་དྷརྨ་ཛ་ཡ་བྱ་བ་
ཡི༑ །ཐོད་པ་ཡིན་གྱི་ཁྱོད་ཀྱི་དངོས་གྲུབ་རྟེན་གྱིས་ཤིག །དེ་སྐད་གསུངས་ནས་རྒྱལ་པོ་
དྷརྨ་ཛ་ཡི་ཐོད་པ་གནང་
། །གཞན་ཡང་རྒྱུད་སྡེ་མང་པོ་གནང་བ་འདི་ལྟར་ལགས། །རྒྱུད་
ལ་རྒྱུད་ཀྱི་ཡན་ལག་བཅོ་བརྒྱད་གནང་
། །ལུང་གི་ཆོས་ལ་ལུང་གི་མདོ་བདུན་གནང་
། །མན་
ངག་ཆོས་ལ་མན་ངག་རྩ་བ་བཞི་པོ་གནང་། །དེ་དག་ཁ་སྐོང་སྔགས་རྒྱུད་ཕྱི་མ་བདུན་
པོ་གནང་། །
དེ་ལྟར་སྔགས་རྒྱུད་སུམ་ཅུ་རྩ་དྲུག་གནང་བ་འདི་ལྟར་ལགས། །རྒྱུད་ཀྱི་ཡན་
ལག་བཅོ་བརྒྱད་ནི། །སརྦ་བུདྡྷ་ས་མ་གི་ནི་ཏཅུ་ཞེས་བྱ་སྟེ། སངས་རྒྱས་མཉམ་སྦྱོར་སྐུ་
ཡི་རྒྱུད་དང༌
། ཟླ་གསང་ཐིག་ལེ་གསུང་གི་རྒྱུད་དང་
། གསང་བ་འདུས་པ་ཐུགས་ཀྱི་
རྒྱུད་དང་། གླང་པོ་ཆེ་རབ་འབོག་གི་རྒྱུད་དང་
། དེ་ཁོ་ན་ཉིད་གསང་བ་ཆེན་པོའི་རྒྱུད་
དང་༑ སྒྱུ་འཕྲུལ་དྲ་བའི་རྒྱུད་དང༌། ལས་ཀྱི་འཕྲེང་བའི་རྒྱུད་དང་
། ཐབས་ཀྱི་ཞགས་
པའི་རྒྱུད་དང་
། དུ་མ་སྣང་བའི་རྒྱུད་དང་
། སྒྲོན་མ་བརྩེགས་པའི་རྒྱུད་དང་
། གློག་འགྱུ་
275



ལོ་པཎ་གྱི་རྣམ་ཐར་ཕྱོགས་བསྒྲིགས།
འཕྲེང་བའི་རྒྱུད་དང་
། གཅིག་ལས་མང་པོ་འཕྲོས་པའི་རྒྱུད་དང་
། རྩེ་གཅིག་བསྡུས་པའི་
རྒྱུད་དང་། ཕུར་པ་ཀཱི་ལ་ཡ་འབྱུང་བའི་རྒྱུད་དང་
། རི་བོ་བརྩེགས་པའི་རྒྱུད་དང་
། དཔལ་
འཕྲེང་དཀར་པོའི་རྒྱུད་དང་
། ཀཱི་ལ་ཡ་བཅུ་གཉིས་འབྱུང་བའི་རྒྱུད་དང་
། འཇིག་རྟེན་
འདས་པའི་མདོ་དང་བཅོ་བརྒྱད་དོ། །
ལུང་གི་མདོ་བདུན་ནི། གསང་བ་མེ་དཔུང་འབར་བའི་ཏཅུ་དང་། རྡོ་རྗེ་བཀོད་པ་
ཀུན་འདུས་རིག་པའི་མདོ་དང་
། ནམ་མཁའ་མཛོད་རིན་པོ་ཆེ་གོ་ལའི་རྒྱུད་དང་། དབང་
ཆེན་འདུས་པ་རྟ་མཆོག་རོལ་པའི་རྒྱུད་དང་
། ཕྲིན་ལས་རོལ་པའི་རྒྱུད་དང་
། བང་
མཛོད་བདུད་རྩིའི་རྒྱུད་དང་
། རྨད་དུ་བྱུང་བ་བྱང་ཆུབ་སེམས་ཀྱི་རྒྱུད་དང་བདུན་ནོ། །
མན་ངག་གི་རྩ་བ་བཞི་ལ། ཁུ་བྱུག་ཀློང་དགུ་ཀུན་བཟང་རིག་པ་མཛོད་ཀྱི་རྒྱུད་
དང་༑ བྱང་ཆུབ་སེམས་རྨད་དུ་བྱུང་བའི་རྒྱུད་དང་། མི་ནུབ་རྒྱ་ཆེན་ནམ་མཁའ་ཆེའི་
རྒྱུད་དང་། ཆུབ་པ་རོལ་པ་ཤེས་རབ་སྟོབས་ཀྱིས་བརྒྱན་པའི་རྒྱུད་དང་བཞིའོ། །
ཡན་ལག་གི་རྒྱུད་ཕྱི་མ་བདུན་ནི། དབང་བསྐུར་རྒྱལ་པོའི་རྒྱུད་དང་
། རིག་འཛིན་
གྲུབ་པའི་རྒྱུད་དང་། ཏིང་འཛིན་མཆོག་གི་རྒྱུད་དང་
། གསང་སྒོ་འབྲེལ་བའི་རྒྱུད་དང་
།
མ་མོ་བཀོད་པའི་རྒྱུད་དང་། རྡོ་རྗེ་བདུད་རྩིའི་རྒྱུད་དང་
། འབྲས་བུ་སྟོང་གི་རྒྱུད་དང་
བདུན་ནོ། །
དེ་ལྟར་གསང་སྔགས་ཀྱི་རྒྱུད་མང་པོ་གནང་ནས་འདི་སྐད་གསུང༌། རྒྱལ་པོ་
བདག་གི་ཡབ་མེས་རྒྱལ་པོ་ཛ་ནས་ད་ལྟ་ཕན་ཆོད་དུ། བཀའ་གསང་རྨད་དུ་བྱུང་བ
བཀ་ཡི་བརྒྱུད་པ་འདི། །རྒྱུད་ལུང་མན་ངག་གསུམ་གྱི་བཅུད་བསྡུས་ནས། །བོད་ཀྱི་
བན་ཆུང་ཁྱོད་ལ་གཏད་ཀྱིས་ནན་ཏན་གྱིས། །དེ་སྐད་གསུངས་ནས་བཀའ་ཡི་བརྒྱུད་
པ་མང་པོ་གཏད། །
276



གནུབས་སངས་རྒྱས་ཡེ་ཤེས་ཀྱི་རང་རྣམ།
དེ་ནས་བདག་གི་རྒྱ་གར་རྒྱལ་པོ་ལ། །རྡོ་རྗེ་གདན་དུ་ཚོགས་གསོག་བྱ་བར་ཞུ་བ་
ཕུལ༑ །རྒྱལ་པོས་བཀའ་གནང་ཚོགས་བསོགས་ཞག་གསུམ་བྱས་པའི་ཚེ། །ཛབ་གྲངས་
ཡིད་ལ་བཟླས་པའི་ཚེ། །ཆོས་ཉིད་སེམས་ལ་གསལ་བའི་ཚེ། །བཟླས་བརྗོད་ལྗགས་ལ་བྱེད་
པའི་ཚེ། །སྒྲ་སྙན་སྙན་ལ་གྲགས་པའི་ཚེ། །ལྷ་བྲན་སྨོན་ལམ་འདེབས་པའི་ཚེ། །དབང་པོ་
གཉིད་ལོག་མ་ལགས་པར། །ཉིན་དཀར་ས་ལ་གྲགས་པའི་ཚེ། །ལྷ་སྲིན་ཀུ་ཅོ་འདོན་
པའི་ཚེ། །རྒྱལ་བ་གནས་ནས་བྱོན་པའི་ཚེ། །ནམ་མཁའི་དངོས་པོ་མི་སྣང་བར། །སྣ་
ཚོགས་འོད་དང་གཞས་གང་ཚེ། །དངོས་པོ་གསེར་གྱི་རྡོ་རྗེ་རྩེ་དགུ་པ། །བདག་གི་ཁྲུ་
གང་ཙམ་དུ་ཉེ་བར་བྱུང་
། །དངོས་པོ་མ་ཟིན་བར་དུ་མི་ཟིན་ཏེ། །ཐ་མ་དེ་ཤོར་ཙམ་
ཞིག་མཐེབ་སྲིན་བར་དུ་ཆགས། །ཕྱག་ན་རྡོ་རྗེ་ལྟ་བུར་དངོས་ཀྱི་སྐུར་གྱུར་པ། །བདག་
ལ་དབང་བསྒྱུར་མཚན་ཡང་འདི་སྐད་བརྟགས། །དོན་དམ་ངེས་རྟོགས་ཤེས་རབ་ཕ་
རོལ་ཕྱིན། །ཀུན་གྱི་དོན་མཁྱེན་མི་རྟོག་ས་ལེ་མཁྱེན། །སྐུ་ལ་མུན་ཁང་སྒྲོན་མེ་ལྟ་བུར་
གསན་ཕྱིར་སངས་རྒྱས་ཡེ་ཤེས་སུ་བརྟགས། །དབྱིངས་དང་ཡེ་ཤེས་དབྱེར་མེད་རྟགས་
སུ་གསེར་གྱི་རྡོ་རྗེ་རྩེ་དགུ་བསྣམས། །
བདག་གི་གློ་ལ་རྡོ་རྗེ་བརྟགས་པ་འདི། །ཚུལ་འཆོས་དཔའ་ལོ་ལྟ་བུ་མ་ལགས་
ཏེ༑ །མི་འགྱུར་མི་ཤིག་ངེས་པའི་ལམ་ལ་སློབ། །ཀུན་རྫོབ་རྟགས་ཀྱི་ཕྱག་རྒྱ་འདི་
བཟུང་བས། །ཡང་དག་ལམ་ལ་བདག་ཉིད་གོམས་པར་བྱས། །བླ་མེད་འབྲས་བུ་ད་ལྟ་
ཉིད་དུ་ཐོབ། །དེ་ནས་ཕྱག་ན་རྡོ་རྗེ་མཐུ་སྟོབས་བདག་པོ་དེ། །དེ་སྐད་གསུངས་ནས་
གདམས་པ་འདི་སྐད་ཕོག །ཤེས་རབ་རྩལ་དང་ལྡན་པའི་བན་ཆུང་ཁྱོད། །ཇི་ཙམ་བར་དུ་
བསྡད་པའི་དབང་ཡོད་ཀྱང་
། །ཕྱི་རབས་དང་དུ་ལེན་པའི་རྣལ་འབྱོར་རྣམས། །འཁོར་བའི་
ཆོས་ལ་སྐྱོ་བ་སྐྱེད་ཕྱིར་འདའ་ཚུལ་སྟོན། །ཕྱག་ན་རྡོ་རྗེ་མཐུ་སྟོབས་བདག་པོ་དེས། །དེ་
277



ལོ་པཎ་གྱི་རྣམ་ཐར་ཕྱོགས་བསྒྲིགས།
སྐད་དམ་ཕོག་འདི་སྐད་ལུང་ཡང་བསྟན། །རིག་པ་རང་དབང་ཐོབ་པའི་བན་ཆུང་
སངས་རྒྱས་ཁྱོད། །ཁྱོད་ནི་དོན་དམ་ཕ་མ་མེད་པའི་སྤྲུལ་སྐུ་ཡིན། །སྒྱུ་མའི་ཕུང་པོ་དེ་
ནས་འོད་མའི་ཚལ་དུ་མཆིས། །འོད་མའི་ཚལ་དུ་ཡི་དམ་བསྒོམས་པ་ལས། །དབང་པོ་
གཉིད་ལོག་ལྟ་བུར་མ་ལགས་པར། །ཡ་མཱནྟ་ཀའི་ཞལ་མཐོང་དངོས་གྲུབ་གནང་། །ལྷ་
སྲིན་མང་པོ་འདུ་འདུ་ནས། །གསང་སྔགས་བདག་པོར་དབང་ཡང་བསྐུར། །མ་མོ་མཁའ་
འགྲོ་འདུ་འདུ་ནས། །མཁའ་འགྲོ་དབང་ཕྱུག་བསྲུང་མར་གཏད། །དེ་ནས་ཡ་མཱནྟ་
ཀའི་ཞལ་ནས་འདི་སྐད་གསུང་
། །རྒྱ་གར་དུར་ཁྲོད་ཕུག་ལུང་ནག་པོ་བྱ་བ་ན། །སྤྱན་རས་
གཟིགས་དབང་ཐུགས་རྗེ་ཆེན་པོ་ཡི། །སྤྲུལ་པ་འགྲོ་བའི་དོན་མཛད་མཁའ་འགྲོ་མ། །སྔགས་
ཀྱི་བསྲུང (སྲུང） མ་ཨེ་ཀ་ཛ་ཏི་བྱ་བ་ཡོད། །དུར་ཁྲོད་དེར་སོང་དབང་དང་དངོས་
གནང་གི(གིས) ལོངས། །ཞེས་གསུངས་ནས་མི་སྣང་བར་གྱུར་ཏོ། །
དེ་ནས་བདག་གིས་དུར་ཁྲོད་གསང་ལུང་ནག་པོར་མཆིས་པ་ལས། །ཆོས་ཀྱི་དབྱིངས་
ལས་སྤྲུལ་པའི་མཁའ་འགྲོ་མ། །སྔགས་ཀྱི་སྲུང་མ་ཨེ་ཀ་ཛ་ཏི་དངོས་དང་མཇལ། །བདག་གི་
དངོས་གྲུབ་རྟེན་དུ་གྱུར་པའི་བྲམ་ཟེ་གཟའ། །བློ་གྲོས་བཟང་མོ་བྱ་བའི་ཐོད་པ་འདི། །བཅུ་
གསུམ་ལོན་ནས་མིང་སྲིང་སྣོལ་བྱས་པའི། །སྣོལ་གྱི་གྲི་རུ་ཤི་བའི་ཐོད་པ་ཡིན། །ང་ཡི་དབང་
དང་དངོས་གྲུབ་འདི་ལ་ཡོད་ཀྱི་བུ་ཁྱོད་བཟུང་
། །དེ་སྐད་གསུངས་ནས་བློ་གྲོས་བཟང་མོ་བྲམ་
ཟེའི་ཐོད་པ་གནང་
། །སྐབས་དེར་དབྱིངས་ལ་ཡེ་ཤེས་ཤར་ནས་སྤྲུལ་པའི་སྐུ་རུ་གྱུར། །པདྨ་
གར་གྱི་དབང་ཕྱུག་བདུད་ཀྱི་རྒྱལ་པོའི་དངོས་ཀྱི་ཞལ་ཡང་མཐོང་
། །དབང་དང་དངོས་གྲུབ་
ཐོབ་པ་འདི་ལྟར་གནང་
། །འདི་ནི་མོན་ནག་ཁབ་སྲ་བྱ་བའི་ཐོད་པ་ཡིན། །ང་ཡི་དབང་
དང་དངོས་གྲུབ་འདི་ལ་ཡོད་ཀྱི་རིགས་ཀྱི་བུ་ཁྱོད་བཟུང་
། །དེ་སྐད་གསུངས་ནས་མོན་
ནག་ཁབ་སྲའི་ཐོད་པ་གནང་། །དེ་ནས་རྣམ་པར་མི་རྟོག་དོན་ལ་བསྒོམ་ཞིང་མཆི་བ་
278



གནུབས་སངས་རྒྱས་ཡེ་ཤེས་ཀྱི་རང་རྣམ།
ལས༑ །འཇམ་དཔལ་ཡ་མཱནྟ་ཀ་གཤིན་རྗེ་གཤེད་པོ་ཡི། །དཀྱིལ་འཁོར་རྫོགས་པར་བདག་
གིས་ཞལ་ཡང་མཐོང་། །དབང་དང་དངོས་གྲུབ་བདག་ལ་འདི་ལྟར་གནང་
། །
ཡུལ་དུ་ཆོས་ཉིད་གསལ་འགྱུར་གནང་
། །དོན་དུ་རྟོགས་པ་རིན་ཆེན་གནང་
། །གྲོགས་
སུ་རིག་པའི་རྒྱལ་པོ་གནང་
། །བུ་ནི་རང་བྱུང་ཡེ་ཤེས་གནང་
། །ཟླ་རུ་མཉམ་ཉིད་རྒྱལ་པོ་
གནང་། །ཟས་སུ་རྟོག་པའི་དམ་རྫས་གནང་
། །ཚེ་རུ་འགྱུར་མེད་གཡུང་དྲུང་གནང་
། །སྲུང་
མ་མཁའ་འགྲོ་དབང་ཕྱུག་གནང་
། །མཐུ་རུ་དྲག་སྔགས་བདུན་པ་གནང་། །གཉེར་དུ་
སློབ་མ་འདྲེན་པ་གནང་
། །དེ་ནས་བན་ཆུང་སངས་རྒྱས་བདག །ངོ་མཚར་སྐྱེས་ནས་
ལན་གསུམ་དགའ། །དངོས་གྲུབ་ཐོབ་ནས་ལན་གསུམ་སོང་
། །སྣ་ཚོགས་དཀའ་བའི་
ལས་ཀྱང་སྤྱོད། །མཁས་པ་མང་པོའི་ཞལ་ཡང་མཐོང་
། །མན་ངག་ཐུགས་ཀྱི་བཅུད་
ཀྱང་ཕྱིན། །རྒྱུད་ལུང་ཀུན་གྱི་རྩ་བ་ཐོབ། །དབང་གི་ཆུ་བོ་བཞི་ཡང་འདུས། །རྒྱལ་པོ་
བཀའ་རྟགས་བདག་ལ་གནང་། །
དེ་ནས་བན་ཆུང་བདག་འདྲ་སངས་རྒྱས་ཀྱིས། །རྒྱ་གར་མཁས་པ་བཅུ་གསུམ་
ཞལ་ཡང་མཐོང་
། །ཐི་སེངྒའི་ཞལ་མཐོང་བསྒོམ་སྒྲུབ་མན་ངག་གནང་
། །ཀ་མ་ཤི་ལ་
ལ་སོགས་མཁས་པ་བཅུ་བཞི་ཡི། །ཞལ་མཐོང་མན་ངག་དཔག་མེད་དུ་མ་གནང་
། །དེ་
ནས་ཡང་ལེ་ཤོད་དུ་ཕྱིན་པ་ལས། །སློབ་དཔོན་བ་སུ་དྷ་ར་ཡི། །དབང་བསྐུར་སློབ་དཔོན་
མི་དགོས་པར། །དབང་བསྐུར་རྒྱལ་པོའི་རྒྱུད་བྱིན་ཏེ། །ཕྱི་ཡི་དབང་གི་དབང་རྟགས་
སུ༑ །དམ་རྫས་བརྒྱ་དང་རྩ་བརྒྱུད་བྱིན། །ནང་གི་དབང་གི་དབང་རྟགས་སུ། །བསྐུར་
ཐབས་ལྔ་བཅུ་རྩ་གཅིག་གནང་། །འདྲེན་པའི་ལས་བྱང་ཆེ་ཆུང་གཏད། །དབང་གི་བྱེ་
བྲག་དོན་སྤྱད་ནས། །དབང་བསྐུར་ཏནྟའི་དོན་རྫོགས་ནས། །སློབ་མ་དྲོངས་ཤིག་ལུང་
བསྟན་ནས། །དམ་དུ་ཕོག་ནས་གཉེར་དུ་གཏད། །
279



ལོ་པཎ་གྱི་རྣམ་ཐར་ཕྱོགས་བསྒྲིགས།
དེ་ནས་སླར་ལོག་རྡོ་རྗེ་གདན་དུ་མཆིས། །རྒྱ་གར་རྡོ་རྗེ་གདན་དྲུང་དུ། །གུ་རུ་
ཆེན་པོའི་སྤྱན་སྔར་མཆིས། །ཞབས་ལ་སྤྱིས་གཏུགས་ལྷ་ཕྱག་འཚལ། །དགྱེས་པ་རིན་
ཆེན་སྣ་ལྔ་ཕུལ། །གུ་རུའི་ཞལ་ནས་འདི་སྐད་གསུངས། །ཧ་ཤང་མ་ཧཱ་ཡ་ན་རྒྱ་ནག་སྤྲུལ་པ་
དེས༑ །དར་ལས་ཁྱད་འཕགས་ལ་ལི་དར་གྱི་རིགས། །དར་ཆེན་བཅུ་གསུམ་ཁྱེར་ནས་
རྒྱ་གར་ཡུལ་དུ་བྱོན། །རྒྱ་གར་རོམ་བུ་གུ་ཧྱ་བདག་ཉིད་ལ། །དད་པས་མོས་ནས་དར་
ཡུག་བཅུ་གསུམ་ཕུལ། །བདག་ལ་སྤྲུལ་པའི་སྐུ་དེས་གནང་བའི་དར་ཆེན་བཅུ་གསུམ་
པོ་
༑ །བདག་གི་ལྟོ་རུ་མ་ཟོས་རྒྱབ་ཏུ་མ་གྱོན་པར། །དར་ལ་བདེ་བར་གཤེགས་པས་ཁ་བྱང་
བཏབ། །རྒྱ་དཔེ་བོད་དཔེ་གཉིས་སུ་སྤེལ་ནས་བྲིས། །ངོ་མཚར་ཅན་གྱི་དར་ཡུག་བཅུ་གསུམ་
འདི༑ །བོད་ཀྱི་བན་ཆུང་ཁྱོད་ལ་གཏད་ཀྱི་ས་ཡི་གཏེར་དུ་སྦོས། །དེ་སྐད་གསུངས་ནས་
དར་ཡུག་བཅུ་གསུམ་གནང་། །
དེ་ནས་རྒྱ་གར་བལ་ཡུལ་རུ་མཚམས་སུ། །སློབ་དཔོན་པདྨ་རྒྱལ་པོའི་སྤྱན་སྔར་
མཆིས། །སློབ་དཔོན་པདྨ་འབྱུང་གནས་ཀྱིས། །རྒྱ་གར་བལ་ཡུལ་རུ་མཚམས་ཀྱི། །རྡོ་རྗེ་
རྩེ་ལྔ་དགྲ་འདུན་བྲག་ཕུག་ཏུ། །ཡང་དག་ཐུགས་ཀྱི་གཏེར་སྒོ་ཕྱེ། །ཏིང་འཛིན་ཐུགས་
ཀྱི་འོད་ཟེར་འཕྲོས། །གསང་སྔགས་ཆོས་རྣམས་རྩ་བ་རུ། །ཀུན་འདུས་རྩ་བའི་རྒྱུད་
དྲུག་དང་། །མན་ངག་གབ་པའི་གཏེར་དྲུག་དང་
། །གསང་སྔགས་སྦས་པའི་འཕྱོང་
དྲུག་དང་། །ཕུར་པ་ཀུན་གྱི་གཞིར་གྱུར་པའི། །སྒྲུབ་ཐབས་རྩ་བ་སྡེ་དྲུག་དང་
། །རིན་
ཆེན་གསང་སྡེ་བཅོ་བརྒྱད་གནང་
། །སེམས་ཅན་མི་རྟག་འཆི་ངེས་པས། །གསང་སྡེ་
བཅོ་བརྒྱད་བཅུད་ཕྱུང་བ། །རྫོགས་པ་ཆེན་པོའི་ཡང་སྙིང་དུ། །གསེར་གྱི་བཟེ་རུ་ཆེ་
ཆུང་དང་། །ཡེ་ཤེས་བཙན་ཐབས་དགོངས་པ་གནང་། །བསྟན་པ་འཇིག་པའི་དགྲ་
འབྱུང་བས། །གསང་སྡེ་བཅོ་བརྒྱད་བཅུད་ཕྱུང་བའི། །ཡང་སྙིང་གབ་པ་རེག་ཕུང་
280



གནུབས་སངས་རྒྱས་ཡེ་ཤེས་ཀྱི་རང་རྣམ།
དང་༑ །རྔམ་པ་གཟའ་ཡི་སྔགས་རྒོད་སེར་བའི་ལས་ཁ་དང་
། །ལྷ་བདུན་དྲེགས་ཆེན་
གསང་སྒྲུབ་དང་། །མུ་སྟེགས་ནག་པོའི་ངན་སྔགས་བཞི། །ཡང་སྙིང་གསང་སྡེ་བཅོ་བརྒྱད་
དང་༑ །སྔགས་ཀྱི་སྤྱི་དྲིལ་ཆེན་པོ་ནས། །ཡང་དང་ཡང་དུ་མདོ་དྲིལ་ནས། །མངོན་བྱུང་
ལྷུག་པར་བསྟན་ལ་ཕབ། །བསད་དང་གསོ་དང་དབབ་དང་བཅད། །ལྟས་ངན་ཆོ་
འཕྲུལ་ཇག་ཆིངས་དང་
། །ལས་ཁ་བདུན་དང་བཅས་པ་གནང་། །
དེ་ནས་བན་ཆུང་སངས་རྒྱས་དངོས། །ད་ཡང་ཆོས་ཉིད་དོན་ལ་སྙེམས། །སླར་
ལོག་རྒྱ་གར་ཡུལ་དུ་མཆིས། །སྟོན་པའི་བཞུགས་གནས་བཀྲ་ཤིས་བྱིན་ཆེ་བའི། །བྱ་རྒོད་
ཕུང་པོའི་རི་ཡི་ཤར་གྱི་ལོགས། །དྲི་ཞིམ་ཙན་དན་ཚལ་གྱི་ནགས་ཀྱི་གསེབ། །སྟག་སེང་
རྒྱབ་སྣོལ་ཞེས་བྱའི་བྲག་ཕུག་ཏུ། །ཆོས་ཉིད་དོན་ལ་བསྒོམ་ཞིང་མཆིས་པ་ལས། །བདག
གི་མ་རུ་བྱས་པ་ཞིག །འདི་སྐད་ཟེར་ནས་མངོན་དུ་བྱུང༌། །བོད་ཀྱི་བན་ཆུང་ཚུར་སོན་
（གསོན) དང་། །ང་ནི་ཀང་ཀའི་ཚལ་ནས་འོང་
། །སྔགས་སྲུང་ནག་མོའི་སྤྲུལ་པ་སྟེ། །དུར་
ཁྲོད་གནས་ནས་རོ་ཟ་བ། །སྤྲུལ་པ་བོས་ནི་རོ་ཚོལ་ལ། །གཏོར་མ་ཆེན་པོ་རྟག་ཏུ་ཐོང་
། །ད་
རུང་ཆོས་ཉིད་དོན་མ་ཚོལ། །འགྲོ་བ་སེམས་ཅན་དོན་ལ་བཞུགས། །ཁྱེད་ལ་དངོས་
གྲུབ་ངས་གཏེར (སྟེར）གྱིས། །ཞེས་མི་སྣང་བར་གྱུར་ཏོ། །
སྔགས་སྲུང་དེ་སྐད་གསུངས་ནས་རང་ཡུལ་རྗེས་སུ་དྲན། །སླར་ལོག་ཟླ་བ་བཅུ་
ནས་གནུབས་ཡུལ་རོང་དུ་ཕྱིན། །བཅུ་བདུན་ལོན་ནས་དམ་ཚིག་རྗེས་སུ་དྲན། །དེ་
ནས་དཔལ་གྱི་གཞོན་ནུ་འོ་བྲན་དྲུང་དུ་རྟོལ། །དེ་ནས་བདག་གིས་དཔལ་གྱི་གཞོན་ནུ་
ལ༑ །དམ་ཚིག་གཞུང་སྲང་འཕྲིན་ལས་ཕུར་བུ་གཉིས། །བསྟན་རྩིགས་བརྒྱ་དང་བཅས་པ་
གཏད་ནས་བཞག །རྗེ་ཡི་གཏད་ཅིང་གནང་བའི་དབྱར་དམ་ཟླ་གསང་ནག་པོ་འདི། །དམ་
ཚིག་གཙོ་རུ་བཟུང་ནས་ས་ཡི་གཏེར་དུ་སྦས་བར་དགོངས། །དེ་ནས་སྔགས་སྲུང་བཀའ་
281



ལོ་པཎ་གྱི་རྣམ་ཐར་ཕྱོགས་བསྒྲིགས།
ལ་ཉན་ནས་སུ། །བོད་ཀྱི་རྒྱལ་ཁམས་དཀར་པོར་བསྒྱུར་བའི་ཕྱིར། །གསང་སྔགས་བཀའ་
རྣམས་བདག་གིས་འདི་ལྟར་བཤད། །མ་ཧཱ་ཡོ་གའི་རྒྱུད་སྡེ་འབུམ་ལས། །ཁྱད་པར་ཟབ་
པ་བསྟན་པ་གསང་བའི་སྙིང་པོ་དང་
། །ཐབས་ཀྱི་ཞགས་པ་སངས་རྒྱས་མཉམ་སྦྱོར་
དང་༑ །ཧེ་རུ་ཀའི་གལ་པོ་འཇིག་རྟེན་འདས་པའི་མདོ། །ཧེ་རུ་ཀ་འདུས་ཏཅུ་དྲུག་སྡེ་
རྒྱུད་ཀྱི་སྐོར། །དེ་ཡི་སྒྲུབ་ཐབས་རྣམ་བཞི་བསྟན་པ་ཡིན། །
དུར་ཁྲོད་ཁུ་བྱུག་ཡེ་ཤེས་རྔམ་གློག་དང་
། །ཀུན་འདུས་དགོངས་འདུས་སེམས་
ལུང་ཆེན་པོ་ལྔ། །རྒྱུད་ལུང་མན་ངག་ཀུན་གྱི་སྤྱི་བོར་བཞག །གསང་སྔགས་བསླབ་
ཆེན་བཀའ་རྒྱུད་རྒྱ་མཚོ་ནས། །འབུམ་སྡེ་རྒྱུད་ལུང་མན་ངག་རྩ་འགྲེལ་བཅས། །བོད་
ཀྱི་བན་ཆུང་རྣམས་ལ་བསྟན་པ་ཡིན། །ཕྱི་མ་སྒྲུབ་ཡིག་མཐའ་དག་ཕྱི་རྒྱུད་ནང་རྒྱུད་
ནས༑ །ཕན་ཐོགས་ཆེ་བར་བྱས་ཏེ་ཕྱི་རབས་ཀུན་ལ་གཏད། །རྒྱ་གར་མཁས་པ་བི་མ་
མི་ཏྲ་དང༌། །ཨུ་རྒྱུན་མཁས་པ་པདྨ་འབྱུང་གནས་དང་། །བལ་པོའི་མཁས་པ་བ་སུ་
དྷ་ར་དང་། །བོད་ཀྱི་མཁས་པ་ཛྙཱ་ན་ཀུ་མ་རས། །བདག་ལ་གནང་བའི་མན་ངག་འདི་
རྣམས་ཡིན། །
བྱང་ཆུབ་སེམས་ཀྱི་ཡི་གེ་བཅོ་བརྒྱད་པོ། །དོན་ལ་དབྱེ་བ་མེད་ཀྱང་མན་ངག་
སོ་སོའི (སོས）བཞེད། །རྩའབྲེལ（འགྲེལ） ཏིཀྐ་ཅེས་པའི་ཡིག་ཆུང་མ་བུ་རྣམས། །སོ་
གནུབས་གཉིས་ལ་གཏད་ཀྱི་འགྲོ་དོན་གྱིས། །སེམས་ཅན་དོན་ལ་བྱེད་པའི་མན་ངག་བརྒྱད་
ཅུ་གཉིས། །མཁས་པ་རྣམ་བཞིའི་མན་ངག་རྒྱུན་མ་བཅད། །བྱང་ཆུབ་སེམས་དོན་མན་
ངག་ངོས་འཛིན་བྱེད་པའི་མཎྜི་ཀ། བུ་གཅིག་ཡོན་ཏན་རྒྱ་མཚོའི་སེམས་ཀྱི་དཀྱིལ་དུ་
བསྟིམ། །ཕྱི་མ་ང་ཡི་རྒྱུད་ལ་ཞུགས་པའི་དོན་ཆེད་དུ། །འཕྲིན་ལས་ཀྲི་ཡོག་གཏད་ཀྱི་
འགྲོ་དོན་གྱིས། །ཡོ་གའི་དབང་ཕྱུག་སྤྱི་ཏི་ཕྱི་རབས་དོན་དུ་བཞག །
282



གནུབས་སངས་རྒྱས་ཡེ་ཤེས་ཀྱི་རང་རྣམ།
རྒྱ་གར་མཁས་པའི་མན་ངག་རིམ་པར་བརྒྱུད་པའི་མཐའ། །མཁས་པ་རྣམ་བཞིའི་
མན་ངག་སྔགས་ལམ་མ་ཆད་པ། །གསང་སྔགས་མ་གཞིར་གྱུར་པའི་སྒྲུབ་ཡིག་རྣམ་
གསུམ་པོ། །ཐུགས་ཀྱི་སྒྲུབ་པ་ཡང་དག་གྲུབ་པ་གཅིག་པུ་ཉིད། །ཕྲིན་ལས་ཉིད་ཁོལ་བསད་
པའི་འཆོང（འཕྱོང) དང་བཅས། །སྐྱེ་ཤི་མེད་པ་བདུད་རྩིའི་སྒྲུབ་ལུགས་ཆེན་པོ་ལ། །འཆི་
མེད་འཚེ་ཀློང་ཚེ་ཡི་སྒྲུབ་པ་འཆོད་དང་བཅས། །འཁོར་བ་རུ་བཟློག་ཉོན་མོངས་རྩད་བཅོད་
ཕྲིན་ལས་ཕུར་པ་ལ། །བཟློག་འཇོམ་ཕུར་བུ་གསད་གསོ་ཐལ་ཕྱུང་འཚེད་དང་བཅས། །རྩ་
འབྲེལ（འགྲེལ） མཚམས་སྦྱོར་ལས་བྱང་ཏིཀྐ་དང་
། །ཁོག་དོན་མདོ་བྱང་ཡིག་ཆུང་མ་
བུར་བཅས། །ཡང་དག་འཕྲིན་ལས་དྲག་པོར་བསྟན་པ་ནི། །ཕུན་སུམ་ཚོགས་པའི་མན་
ངག་ཆེ་ཆུང་མ་ལུས་དང་
། །རང་སེམས་བསྟན（གཏན）ལ་འབེབས་པའི་སེམས་དོན་
འདའ་ཁ་མ། །བོད་ཀྱི་བན་ཆུང་རྣམས་ལ་བསྟན་པ་ཡིན། །
གཤིན་རྗེ་དམར་ནག་རྒྱུད་དང་སྒྲུབ་ཐབས་དྲག་སྔགས་བཅས་པ་འདི། །འཇམ་
དཔལ་ལེའུ་ཁྲི་དྲུག་སྟོང་ལུས་དང་འདྲ་བ་ལས། །ཟླ་གསང་ནག་པོ་མགོ་དང་འདྲ་སྟེ་
འཁྲུལ་འཁོར་སྙིང་དང་འདྲ། །གཤིན་རྗེ་ཉི་མ་བཞི་བ་མིག་དང་འདྲ་བ་ལས། །ཟླ་
གསང་རྒྱུད་ལ་གསུམ་སྟེ་འཇམ་དཔལ་ཟླ་གསང་ནི། །འགྲོ་ལ་རྩིས་སུ་བྱིན་པའི་ཡང་
གབ་གསང་བའི་རྒྱུད། །ཡང་གབ་དབང་གི་རྒྱལ་པོ་བཞི། རྒྱུད་ཀྱི་ཡན་ལག་བཞི། སྒྲུབ་
ལུགས་བཞི། ཐུན་བཞི། སྦྱིན་སྲེག་བཞི། ཟོར་བཞི། རྩིས་ཀྱི་ཡི་གེ་དྲུག་ཅུ་རྩ་གསུམ་
བཅས་ནས་བཞག །ས་ལ་པ་ཏ་ཀུན་ཏུ་བཟང་མོའི་རྒྱུད་དང་
། །ས་ལ་པྲ་ཏུའི་སྒྲུབ་
ལུགས་གསུམ་དང་། །སྒྲུང་ལུགས་ཀྱི་རྒྱུད་གསུམ་དང༌
། །ཐུན་གསུམ་གྱིས་བཅད་པའི་
ལས་སུ་བཞག །ཕུང་བྱེད་སྦས་པའི་མ་བཞི་ལ། རྩ་བའི་རྒྱུད་བཞི། ཞི་རྒྱས་ཀྱི་རྒྱུད་བཞི།
དབང་གི་རྒྱུད་བཞི་སྟེ་བཅུ་གཉིས། སྒྲུབ་ལུགས་བདུན་ལས་ཀྱི་ཁ་ཚར་དང་
། ཕན་གདགས་
283



ལོ་པཎ་གྱི་རྣམ་ཐར་ཕྱོགས་བསྒྲིགས།
པ་དང་། ཚར་བཅད་པ་གཉིས་སུ་བྱས་ནས་བཞག །
མ་ཨེ་ཀ་ཛ་ཏི་སྔགས་ཀྱི་སྲུང་མ་ལ། རྩ་བའི་རྒྱུད་བཞི། ལས་ཀྱི་རྒྱུད་བཞི་སྟེ་
བརྒྱད། མ་ཚང་བ་ཁ་སྐོང་བ་རྦ་ཀློང་འཁྱིལ་བའི་རྒྱུད་དང་
། སྒྲུབ་ལུགས་རྣམ་པ་ལྔ་སྟེ།
ནག་མོའི་ལུགས་སུ་སྒྲུབ་པ་དང་
། མོན་མོའི་ལུགས་སུ་སྒྲུབ་པ་དང༌
། སྨུག་མོའི་ལུགས་སུ་
སྒྲུབ་པ་དང་། ངལ་མོའི་ལུགས་སུ་སྒྲུབ་པ་དང་
། སྲིན་མོའི་ལུགས་སུ་སྒྲུབ་པ་དང་
། ནག་
མོ་ལ་གཉིས་ཏེ། མི་ཁ་དོག་སྐྱ་མོ་ལ་བརྟེན་ནས་སྒྲུབ་པ་དང་
། བམ་རིལ་ཐོད་ཅོག་ལ་
བརྟེན་ནས་སྒྲུབ་པ་གཉིས་སོ། སྨུག་མོ་ལ་གཉིས། ནམ་མཁའི་ཟུ་གུ་ཅན་གྱི་སྒྲུབ་ལུགས་
དང་༑ རལ་ཅིག་རྒྱུ་མཚོའི་སྒྲུབ་ལུགས་སོ། །བལ་མོ་ལ་གཉིས། སྤྱི་སྒྲུབ་དང་
། དགོས་
སྒྲུབ་བོ། །མོན་མོ་གཉིས
། མོན་མོ་ལྕགས་མཆུ་ཅན་གྱི་སྒྲུབ་ཐབས་དང་
། གསེར་གྱི་སྣ་ཆ་
ཅན་གྱི་སྒྲུབ་ལུགས་སོ། །སྲིན་མོ་ལ་གཉིས། སྲིན་མོ་མགོ་འཕྱང་མའི་སྒྲུབ་པ་དང་
། དུར་
ཁྲོད་གནས་ཡུལ་མའི་སྒྲུབ་ལུགས་དང་བཅུའོ། །ལས་ཀྱི་ཁ་ཚར་ཉི་ཤུ་རྩ་བདུན་དང་
བཅས་ནས་བཞག་གོ། །
དཔལ་ལྷ་མོའི་རྒྱུད་བཅུ་གཉིས་ལ། འཇིག་རྟེན་ལས་འདས་པའི་རྒྱུད་དྲུག་སྟེ་
བཅུ་གཉིས་སོ། །ཐུན་མོང་གི་རྒྱུད་བརྒྱད་དེ་ཉི་ཤུ་ཐམ་པ། ལྷ་མོ་སྒྲུབ་ལུགས་ལྔ། གནོད་
སྦྱིན་མོའི༴ སྲིན་མོའི༴ ལྷ་མོའི༴ བདུད་མོའི་ལུགས་སུ་སྒྲུབ་པ་དང་ལྔའོ། །ལས་ཀྱི་ཁ་ཚར་
བརྒྱ་རྩ་བརྒྱད་དང་བཅས་ནས་བཞག་གོ །ཤིན་ཏུ་འཕང་བར་བསྟན་པའི་དྲག་སྔགས་
འདི་རྣམས་ཡིན། །གསོད་བྱེད་དམར་ནག་དྲག་སྔགས་བདུན་པ་དང༌
། །ལྷ་མོ་ཉོ་ཚང་
དྲག་སྔགས་བདུན་པ་དང་། །མ་མ་ཤ་ཤ་ཐ་མ་སྲོག་བཅད་པའི། །འུབ་ཀྱིས་བསྡུས་ན་
དྲག་སྔགས་བདུན་པ་ཡིན། །གཏེར་ཕུར་ལས་ལ་དྲང་བ་ཡིས་ཐ་མར་རྦད་ཕཊ་དག་ནི
།
གཅད་པ་ཡིན། ཐུན་གྱིས་དྲག་སྔགས་པར་ཕྱིན་པ་ཡིན། ཙིཏྟ་གུར་གྱི་འཆོང(འཕྱོང)
284



གནུབས་སངས་རྒྱས་ཡེ་ཤེས་ཀྱི་རང་རྣམ།
ཆུང་ནི། སྦྱིན་སྲེག་ལས་ཀྱི་ཚར་བཅད་ཡིན། རྒྱུར་སྒྲུབ་མནན་པའི་འཆོང（འཕྱོང)
ཆུང་ནི། མནན་པ་ལས་ཀྱི་ཚར་གཅད་ཡིན། ཐུན་དང་སྦྱིན་སྲེག་མནན་པ་ཡི། ལས་ཀྱི་
མེ་ཐུང་གསུམ་པ་ཡིས། ཤིན་ཏུ་ཟབ་པར་མཉན་པས་ན། ཤིན་ཏུ་གཟོབས་ལ་དང་དུ་
ལོངས། སྐུ་བསྐྱེད་དབང་དུ་བསྡུ་བ་དང་། ལས་ལ་གཟུད་ཅིང་དབང་དུ་བསྡུ་བ་དང་
།
སྲོག་ནས་དྲང་ཅིང (ཞིང) ། རྦད་ཅིང་སྔགས་པས་ཁུགས་ནས་གཅོད། །
དྲག་པོའི་སྦྱིན་སྲེག་རབ་ཏུ་གསང་བ་བདུན། །སྦས་པ་བཞི་ཡི་རྒྱུད་ལས་ནི
། །དྲག་
སྔགས་ཡིན་པར་ཤེས་པར་བྱ། །རྒྱ། ཧི་སྟི་དྲག་སྔགས་བདུན་པ་ནི། །འཇམ་དཔལ་གཤིན་
རྗེ་གཤེད་ཀྱི་སྙིང་ཕྱུང་ནས། །དྲག་སྔགས་བདུན་པར་ཤེས་པར་བྱ། །ཀུན་གཞི་རྩ་བའི་
དྲག་སྔགས་ནི། གནམ་ས་གསེར་གྱི་འབྲུ་གཅིག་རྒྱུད། །དྲག་སྔགས་ཡིན་པར་ཤེས་པར་
བྱ༑ །བདུད་པདྨ་གར་གྱི་དབང་ཕྱུག་ནི། །བདུད་ཀྱི་དྲག་སྔགས་ཡིན་པར་ཤེས་པར་བྱ། །
དེ་ལྟར་རྟོགས་ཏེ་དྲག་སྔགས་བདུན་པ་ཡིན། །རྒྱུ། ཤྲཱི་བཛྲ་དྲང་ན་མ་བཞིའི་དྲག་སྔགས་
ཡིན༑ །མ་མ་ཤ་ཤ་དྲང་ན་གསོད་བྱེད་དྲག་སྔགས་ཡིན། །
བཛྲ་རུ་རུ་ཁ་ནས་དྲང་ན་བདུད་ཀྱི་དྲག་སྔགས་ཡིན། །དེ་ལྟར་བསྟན་པའི་བསྟུབས་
པའི་ལག་ཆ་རྣམས། །དྲག་སྔགས་བདུན་པར་ཐེ་ཚོམ་མེད། །དམིགས་པར་བྱ་བའི་དམར་
ནག་དྲགས་སྔགས་བདུན། །ཡ་མཱནྟ་ཀ་ཨེ་ཀ་ཛ་ཏི་དང༌
། །ཀུན་གྱི་ཐུན་མོང་མ ཡིན་
གཏེར་དུ་སྦ་བར་དགོངས། །སྒྲུབ་ཐབས་སྣ་འགའ་སླད་མ་བུ་ཚའི་བཙས་སུ་བཞག །
གནོད་སྦྱིན་ཟླ་གསང་ལ་སོགས་ཟླ་གསང་གཉིས། །ཕྱི་མའི་རྒྱུད་ལ་བཞག་གི་སོ་སོར་
སྤྱད་པར་གྱིས། །འཁྲུལ་འཁོར་སྡེབས་ཡིག་དགོངས་པའི་མཚོན་ཐབས་ལགས། །
མདོ་བྱང་ཆེ་ཆུང་སྒྲུབ་ཐབས་མ་བུར་བཅས་པ་རྣམས། །སླང་མ་པུ་ཙའི་བཙས་
སུ་བཞག་སྟེ་གཏེར་དུ་སྦས། །གཤིན་རྗེའི་ལས་ཐབས་བརྒྱད་ཅུ་རྩ་གཅིག་ལས། །རྡོ་
285



ལོ་པཎ་གྱི་རྣམ་ཐར་ཕྱོགས་བསྒྲིགས།
རྗེ་འཇིགས་བྱེད་འཇིགས་ཆུང་མ་བསྒྱུར་རྒྱ་དཔེར་བཞག །སླད་ནས་མཁས་པ་བྱུང་ན་
མ་བཞག་བསྒྱུར་བར་བྱོས། །གཤིན་རྗེ་བསད་པའི་འཁོར་ལོ་རབ་ཏུ་གསང་བའི་ཏི་
ཀ་ལས། །དགྲ་བོ་ནག་པོ་བསད་པའི་འཁོར་ལོ་ལ། །ཡ་མ་ར་ཙ་བདུན་ཅུ་རྩ་གཉིས་
བཞག་ཅིང་སྦྱིན། །གཤིན་རྗེ་བླ་མཚོ་ནག་པོའི་རྒྱུད་ལས་གཤིན་རྗེ་ཟླ་གསང་ལེའུ་ལྔ་
བཅུ་རྩ་གཉིས་པ་བཞག །གཤིན་རྗེ་འཇམ་དཔལ་གསང་བའི་རྒྱུད་ལས། གཤིན་རྗེ་ཉི་
མ་བཞི་པའི་མན་ངག་ལས་ཀྱི་ཁ་ཐུན་ལེའུ་ཕྱུང་སྟེ་རྒྱུད་དང་བཅས་པ་བཞག །
འཇམ་དཔལ་གཤིན་རྗེ་ནག་པོའི་རྒྱུད་ལས། བསད་པའི་ལས་བཅུ་དང་བཅས་པ་
བཞག །གཤིན་རྗེ་རྩ་བའི་རྒྱུད་ནག་པོ་ལས། གཤིན་རྗེ་ལྕགས་ཀྱི་སྦུ་གུ་བསད་པའི་དུག་
མདའ་ཕྱུང་སྟེ་བཞག །གཤིན་རྗེ་གའུ་ནག་པོ་དང་། རོ་ལངས་གསང་བ་དང་། ཙིཏྟ་
གསང་བའི་རྒྱུད་གསུམ་ནས། གཤིན་རྗེ་ཁ་ཐུན་ནག་པོ་དང་། ཕྱི་སྒྲུབ་དང་མོ་སྒྲུབ་
དང་༑ ཟོར་ཐུན་དང་བཅས་ཏེ་བཞག །གཤིན་རྗེ་གཙུག་ན་མེ་འབར་གྱི་རྒྱུད་ནས།
གཤིན་རྗེ་ཁ་ཐུན་ནག་པོ་ཞེས་བྱ་བ་དང་། དུག་ཐུན་གཉིས་བསད་པའི་ལས་སུ་བྱུང
སྟེ་བཞག །འཇམ་དཔལ་གཤིན་རྗེ་གཤེད་ཀྱི་རྒྱུད་ལས། །སྐུ་བརྒྱན་གཅིག་པའི་སྒྲུབ་
ཐབས། སྲོག་གི་འཁོར་ལོ་དང་བཅས་པ་ལས། གཤིན་རྗེ་གཤེད་ཀྱི་དྲག་སྔགས་བདུན་
པ་དུག་གི་ཟོར་ཏེ། ཆུ་གྲི་མནོན་པའི་སྤྲེའུ་བཞག །གཤིན་རྗེ་སྐུ་རྒྱན་གཅིག་པ་སྟེ། སྐུ་
སྔོ་སྐྱའི་དུད་ཁ་སྟེ། ཕྱག་གཡས་བེ་ཅོན་གཡོན་སྡིག་མཛུབ། དུར་ཁྲོད་ཀྱི་བརྒྱན་གྱིས་
སྡིབས་པ། གཤིན་རྗེ་མར་ལ་རྫིས་པ། དྲག་སྔགས་དུག་ཁྲག་ཀླད་ཁྲག །དུག་རྫས་མིའི་
ཐོད་པར་བླུག་པ་ཅན་ལ་མངགས་སོ། །
གཤིན་རྗེ་ཆེ་འབར་གྱི་རྒྱུད་ལས། ཁ་ལ་མེ་འབར་གྱི་དྲག་སྔགས་བཞི་པ་བཞག །གཤིན་
རྗེ་འཇམ་དཔལ་རྣོན་པོའི་རྒྱུད་ལས། བསད་ཐབས་འཇམ་དཔལ་རྣོན་པོ་བསད་པའི་
286



གནུབས་སངས་རྒྱས་ཡེ་ཤེས་ཀྱི་རང་རྣམ།
ཡི་གེ་དགུ་བཞག །གཤིན་རྗེ་དམར་ནག་སྤྱིའི་རྒྱུད་ལས། བསད་པའི་འཁོར་ལོ་དང་།
བསྲུང་བའི་འཁོར་ལོ་ལས་མདེའུ་ཕྱུང་སྟེ་བཞག །གཤིན་རྗེ་ཉི་མ་བཞི་པ་ལས། ཉི་མ་
དང་པོ་དང་། གཉིས་པ་དང་
། གསུམ་པ་དང་། བཞི་པའི་སྔགས་སྟེང་དུ་ཡང་བསད་
པའི་ལས་བཞི། འགུགས་པའི་སྔགས་བཞི་སྟེ་བཅུ་གཉིས་སོ། །
ཉི་མ་བཞི་པ་ལས། ཡེ་ཤེས་ཀྱི་གཤེད་བཞི། བཀའ་ཉན་བཞི། བདག་པོ་བཞི་བོད་
པའི་སྟེ། ཡི་དྭགས་ཀྱི་བདག་པོ་བོད་པ་དང་
། མ་གདོན་གྱི་བདག་པོ་བོད་པ་དང༌།
འཇོམས་བྱེད་ཀྱི་བདག་པོ་བོད་པ་དང་
། ཟ་བྱེད་ཀྱི་བདག་པོ་བོད་པ་སྟེ། མགོ་འཁོར་བ་
དང་༑ ཁྲག་ཏུ་སྐྱུག་པ་དང་། ལུས་བརྒྱལ་བ་དང་། གསོད་པར་བྱེད་པ་ཡང་། གཤིན་རྗེ་
གཤེད་ཀྱིས་བསྐུལ་བར་སྟོན་པའོ། །ཉི་མ་བཞི་པ་ལས། འཇམ་དཔལ་ནག་པོའི་ཐུགས་
ཀྱི་གཟེར་སྔགས་ནི། ག་ན་པ་ཏི་དགའ་བ་རྒྱལ་བ་དང་
། སྟོབས་ཀྱི་རྩ་གསུམ་བཅད་པ་
དང་༑ འབྲུ་གསུམ་གྱི་བསད་པ་བསྐུལ་བ་དང་བཅས་པའོ། །
མེ་འབར་བཞི། རེ་མ་ཏི་བཞི། གྱིང་བདུན་སྤྲུལ་པ་དང་བཅས་པ་ལ་
བཅས་པ་ལ་བྱེད་དོ། །མོས་
དགུག། ཕོས་སྒྲོལ་ལོ། ལས་ཀྱི་བརྒྱན་སྔགས་ནི་ནག་པོ་འབྲུ་ཏེ་གཤིན་རྗེ་ཕོ་མོའི་ལས་
ཁོལ་དུ་བསྟན་པའོ། །གཏད་པའི་ལས་ནི་འཆི་བདག་ཕོ་མོ་འབྲུ་གཅིག་པའི་ལས་
གཅིག་ཡིན་པ་ལས་སོ། གཤིན་རྗེ་ནག་པོ་རྩ་རྒྱུད་ཕྱི་མ་ལས། བསད་པའི་ལས་བཅུ་
གཉིས་ཞེས་བྱ་སྟེ། འཁོར་ལོ་རྩིབས་བཅུ་གཉིས་པའི་ལས། ལས་བཅུ་གཉིས་པར་བསྒྱུར་
ནས་བཞག །དེ་ལ་གཤིན་རྗེ་སྒྲུབ་ལུགས་རྣམ་པ་གསུམ་སྟེ། ཕུར་བུ་ལ་སྒྲུབ་པ་དང་།
སྲོག་ལ་སྒྲུབ་པ་དང་
། འཁོར་ལོ་ལས་སྒྲུབ་པའོ། །འཁོར་ལོ་ལ་དོན་བཞི་སྟེ། གནས་པ་
དོན་གྱི་འཁོར་ལོ་དང་
། སྲིད་པའི་འཁོར་ལོ། འཁོར་བའི་འཁོར་ལོ་དང་
། ཕྲིན་ལས་ཀྱི་
འཁོར་ལོའོ། །
287



ལོ་པཎ་གྱི་རྣམ་ཐར་ཕྱོགས་བསྒྲིགས།
དེའི་དོན་ཤེས་པར་བྱ་ན་འཕྲིན་ལས་ཀྱི་འཁོར་ལོ་ལ་བཅའ་ཐབས་དོན་གསུམ་
སྟེ༑ །རོ་རས་ལ་བཅའ་ཐབས་ནི། གཤིན་རྗེ་མ་ཏང་གི་སྒྲུབ་ལུགས་ཞེས་བྱའོ། །འཁོར་ལོ་
དགུ་བརྩེགས་པ་དང་། ལྔ་བརྩེགས་དང་། རིམ་པ་རྐྱང་པ་ཡན་ཆོད་ཡིན་ཏེ། དོན་མན་
ངག་གིས་ཤེས་པར་བྱའོ། །
གཤིན་རྗེ་ལ་ཡང་རྣམ་པ་གཉིས་ཏེ། ཡེ་ཤེས་ལྷའི་གཤིན་རྗེ་དང་། འཇིག་རྟེན་
ལས་ཀྱི་གཤིན་རྗེའོ། །ཡེ་ཤེས་ཀྱི་ལྷ་གཤིན་རྗེས་འཇིག་རྟེན་ལས་ཀྱི་གཤིན་རྗེ་རང་
དབང་མེད་པར་དབང་དུ་བསྡུས་ཤིང་ལས་ལ་གཏོང་བ་ནི་གཤིན་རྗེའི་གཤེད་ཅེས་
བྱའོ། །གཤེན་རྗེ་གཤེད་ཀྱི་གདུག་པ་ཚར་གཅད་པའི་ཕྱིར། འཁོར་ལོ་ཕོ་འཁོར་བ། མོ་
འཁོར་དུ་དོན་ཚང་ཞིང་འདུས་པ་ལ་བྱའོ། །དེ་ལ་ཁྲོ་བོ་འཇམ་དཔལ་གཤིན་རྗེ་གཤེད་
བསྙེན་ཅིང་སྒྲུབ་པར་འདོད་པས་ཨ་ཀྲོ་ཏེ་ཀ་ཡི་གེ་བཅུ་བདུན་པ་དང་
། ཀ་ལ་རུ་པ་
ཡི་གེ་འབྲུ་དགུ་པ་དང་
། ཧི་སྟེ་ཡི་གེ་བཅུ་དང་གསུམ་ནི། སྐུ་གསུང་ཐུགས་སྤྱིའི་བསྙེན་
པ་ཡིན། ས་མ་ཡ་ནི་སོ་སོར་བསྟན་པ་སྟེ། སོ་སོའི་སྒྲུབ་ཐབས་ཡིན། བསྙེན་ཅིང་སྒྲུབ་
པའི་ལྷ་ཡང་སུམ་ཅུ་རྩ་གཉིས་པའམ། བཅུ་པའམ། དགུ་པའམ། ལྔ་པའམ། བཞི་པའམ།
གཅིག་ཀྱང་རུང་སྟེ། འཕྲིན་ལས་ཡ་མ་ར་ཛ་ས་ཏཱ་མེ་ཡ་ཡི་གེ་སུམ་ཅུ་རྩ་གཉིས་པའམ།
བགོད་པའི་ཡི་གེ་བཅུ་བདུན་པ་སྟེ། འཁོར་ལོ་བསྐོར་ཐབས་ཕྱི་ནང་གསང་བ་དགུ་
ཕྲུགས། བཟླས་ཐབས་དགོངས་པ་མཚོན་བསྡེབས་ལ་མི་བྱ་བའི་ཐབས་མེད་དོ། །
གཤིན་ལ་འུབ་ཀྱིས་བསྡུས་ན་དྲག་པོའི་རྒྱུད་གསུམ་སྟེ།གསོད་བྱེད་ཀྱི་རྒྱུད་
དང་༑ འཆིངས་བྱེད་ཀྱི་རྒྱུད། རྔུབས་བྱེད་ཀྱི་རྒྱུད་དོ། །དེ་ལ་བར་བ་ནི་འཁོར་ལོ་
ནག་པོའི་རྒྱུད་དོ། །དང་པོ་ནི་བཤད་པ་དམར་པོའི་རྒྱུད་དོ། །ཕྱི་མ་ནི་རཀྟ་གླང་
མགོ་ཅན་གྱི་རྒྱུད་དོ། །གཤིན་རྗེ་ནག་པོ་འཇིགས་བྱེད་ཞགས་པའི་རྒྱུད་ནི། ནག་པོ་
288



|
གནུབས་སངས་རྒྱས་ཡེ་ཤེས་ཀྱི་རང་རྣམ་
རྒྱུད་དུ་བལྟའོ། །ཕྲིན་ལས་རྣམ་བཞི་བསྒྱུར་ན་འཕྲིན་ལས་བཅུ་པར་བལྟའོ། །རང་
བསྲུང་བར་འདོད་ན་གླ་མཚོ་ནག་པོར་བལྟའོ། །སྦྱིན་སྲེག་བྱ་བར་འདོད་ན་ཟང་ཁང་
དུ་བལྟའོ། །མནན་པའི་ལས་ནི་འཁོར་ལོ་ནག་པོའི་རྒྱུད་དུ་བལྟའོ། །མྱུར་དུ་བསད་
པར་འདོད་ན་དྲག་སྔགས་བདུན་པར་བལྟའོ། །བསྐང་བར་འདོད་ན་རྒྱུ་མཆོག་རོལ་
པར་བལྟའོ། །ཀྲ་དབབ་པར་འདོད་ན་ཡོ་ག་ཀྲ་རྒྱུད་དུ་བལྟའོ། །བམ་སྒྲུབ་ཆེན་མོ་བྱ་
བར་འདོད་ན་ཁྲོ་བོ་པུཎྜ་རཱི་ཀའི་རྒྱུད་དུ་བལྟའོ། །སྒྱུ་སྒྲལ་བར་འདོད་ན་གཤིན་རྗེ་
གསལ་ཤང་གི་རྒྱུད་དུ་བལྟའོ། །འུབ་ཀྱིས་བསྡུས་ན་མ་གཤིན་གྱི་སྒྲུབ་པ་ལ། མ་མོས་ནི་
གཤིན་རྗེ་འཁོལ་ལོ། །གཤིན་རྗེས་ནི་མ་མོ་ལས་ལ་འཁོལ་ལོ། །དེའི་དོན་བསྡུས་པའི་
སྒྲུབ་ཐབས་ནི། །གཤིན་རྗེ་ཁ་ཐུན་ནག་པོའི་ཉི་མ་བཞི་པ་འཁོར་ལོ་ཐུན་འདེབས་ཟླ་བ་
རིལ་པོ་གཅིག་ཏུ་བསྐོར་བའི་མན་ངག་གོ། །
གཤིན་རྗེ་དམར་པོའི་རྒྱུད་ཀྱི་སྒྲུབ་ཐབས་དྲག་སྔགས་ནི། གཤིན་རྗེ་དམར་ནག་
འབར་བའི་རྒྱུད་དང་
། གཤིན་རྗེ་མ་རྒྱུད་དམར་པོ་དང་
། གཤིན་རྗེ་འདས་པའི་མདོ་
རྒྱུད་ལས། གཤིན་རྗེ་ལྷ་སྒྲུབ་ཆེན་མོ་རྨེ་ཕུར་སྔགས་དང་བཅས་པ་བཞག །ཟླ་གསང་གི་
རྒྱུད་དང་
། གསོ་རྒྱུད་གསང་བ་ཡང་གཏེར་དང་
། གཤིན་རྗེ་སེ་དམར་སྲོག་གི་སྒྲུབ་པ།
དྲག་པོ་སྔགས་དང་བཅས་པ་བཞག །གཤིན་རྗེ་དམར་པོ་ཟངས་ཁ་སྲོག་ལེན་གྱི་རྒྱུད་
ནས༑ ག་འུ་དམར་ནག་གི་གཤིན་རྗེ་ཟང་ཁང་གི་སྒྲུབ་ཐབས་དང་
། ཝ་ཐོད་རླུང་དམར་
སྔགས་བུ་བཅས་པ་བཞག །གཤིན་རྗེ་དམར་པོ་སྔགས་རྒྱུད་ཕྱི་མ་དང་། རྩ་བར་བཅས་
པའི་ནང་ནས་གཤིན་རྗེ་དམར་པོ་སྲོག་བསད། གྱིང་དང་བཅས་པ་བཞག །བཤན་པ་
རྒོལ་བྱེད་དམར་པོའི་རྒྱུད་ནས། རྒྱའི་དུག་མཚོ་ཆེ་ཆུང་བསད་པའི་གོང་དུ་བཞག །གནོད་
སྦྱིན་གར་མཁན་གྱི་རྒྱུད་ནས། གནོད་སྦྱིན་ཁྲག་སྐྱུག་མན་སྔགས་བསད་པའི་ལས་སུ་
289



ལོ་པཎ་གྱི་རྣམ་ཐར་ཕྱོགས་བསྒྲིགས།
བཀོད་དེ་བཞག་གོ །དེའི་མན་ངག་གི། རྒྱ་རྒྱ་རྒྱ།
པདྨ་རྒྱལ་པོའི་ཞལ་སྔ་ནས། གཟའ་སྡོང་རྒྱུད་དང་སྒྲུབ་ཐབས་བསམ་གྱིས་མི་ཁྱབ་ཀྱང་
།
རྩ་བའི་སྔགས་བཞི་ལས་དྲངས་ནས་སྲུང་འཁོར་སྒྲུབ་པ་དང་
། མ་ར་ཙ་ཤ་ལས་དྲངས་
ནས་ལོ་ག་ངན་སྔགས་སུ་སྒྲུབ་པ་དང་གཉིས། རྩ་བའི་སྔགས་བཞི་ལས་དྲངས་ནས་སྲུང་
འཁོར་དུ་སྒྲུབ་པ་ལ་བཞི་སྟེ། རྒྱས་པ་ཕྱིའི་དོན་དུ་བསྲུང་བ་དང་
། བསྡུས་པ་ནང་གི་དོན་
དུ་བསྲུང་བ་དང་། མདོ་རྩ་བའི་དོན་དུ་བསྲུང་བ་དང་
། མཐར་ཐུག་ཡང་སྙིང་གི་དོན་
དུ་བསྲུང་བ་དང་བཞིའོ། །མ་ར་ཙ་ཤ་ལས་དྲངས་ནས། ལོ་ག་ངན་སྔགས་སུ་སྒྲུབ་པ་ལ་
ལྔ་སྟེ་ཧི་ཤ་ལས་དྲངས་ནས་སྲིད་པ་ཡོད་ཀྱི་སྒྲུབ་པ་དང་
། ན་ག་ལས་དྲངས་ནས་ནག་པོ་
ལྷ་བདུན་པ་དང་། མ་ཏིང་ལས་དྲངས་ནས་འཇིག་རྟེན་གནས་སུ་སྒྲུབ་པ་དང་
། རཀློ་ལས་
དྲངས་ནས་རྣལ་འབྱོར་གྲོལ་ལམ་དུ་སྒྲུབ་པ་དང་
། དྲག་པོ་ཨ་འདུས་ལས་དྲངས་ནས་
གསང་བ་སྟོན་ལུགས་སུ་སྒྲུབ་པ་དང་ལྔ་པོ་ལས་མི་འདའ་བར་བཤད་དོ། །
ཡ་མ་ར་ཙ་སྲོག་བདག་མ་རུ་རྩེ། །འཁོར་གྱི་འཆི་བདག་དབང་ཕྱུག་ཆེན་པོ་
དང་༑ །ར་ཧུ་ལ་དང་དྲག་པོ་ལྷ་བདུན་དང་
། །ལྷ་རེ་ལ་ནི་དྲག་སྔགས་བདུན་བདུན་ཏེ། །རེ་
རེ་ལ་ནི་ཡིག་འབྲུ་བདུན་བདུན་ནོ། །ཟླ་གསང་རྒྱུད་ལས་དྲག་སྔགས་ཡིན་པར་ཤེས་
པར་བྱ། །དམར་ནག་དྲག་སྔགས་མི་བསླུ་ངེས་པའི་རྒྱུའོ། །གཟའ་བདུད་ལྷ་སེར་བཅས་
པའི་དྲག་སྔགས་བདུན་པ་ནི། །བསད་གསོ་དབབ་བཅད་ལྟས་ངན་ཆོ་འཕྲུལ་ཇག་ཆིང་
བདུན། །མྱུར་མགྱོགས་རྫུ་འཕྲུལ་དྲག་སྔགས་ཕྲིན་ལས་ཏེ། །བྷི་རུ་དག་ལས་དྲངས་པའི་
དྲག་སྔགས་དང་ཧི་ཤ་ཡ་ལས་དྲངས་པའི་དྲག་སྔགས་བདུན་པ་ཡིན། །
ལྷ་སྲིན་སྡེ་བརྒྱད་སྲོག་གི་དྲག་སྔགས་བདུན་པ་ནི། །རྩ་བ་ནི་རཱ་ཧུ་ལ་ཕོབ་ལས་དྲངས་
པ་ནི། ཉིང་ཁུ་གཟའ་ཡི་དྲག་སྔགས་བདུན་པ་ཡིན། །ལོ་ག་རླག་བྱེད་དྲག་སྔགས་བདུན་པ་
290



གནུབས་སངས་རྒྱས་ཡེ་ཤེས་ཀྱི་རང་རྣམ།
ཡིན༑ །དེ་ལྟར་གཏད་པའི་དྲག་སྔགས་བདུན་པ་རྣམས། །ཡོན་ཏན་རྒྱ་མཚོ་བུ་ལ་གཏད་
དོ་རྒྱུ། །བསྟན་པ་གཉན་པོ་བསྲུང་བར་ཞལ་བཞེས་པའི། །ཨེ་ཀ་ཛ་ཏིའི་སྔགས་བསྲུང་
རྒྱུད་ལ་ནི། །མཁར་སྒྲུབ་སྙིང་ཐུན་ཁ་ཐུན་དང་
། །ཐོད་སྒྲུབ་དུག་ཐུན་ཁྲག་ཐུན་ཆོ་
འཕྲུལ་བདུན། །སྒྲུབ་ཐབས་དྲག་སྔགས་བདུན་དུ་བཅས་པ་སྟེ། །ཏྲག་རཀྵ་ལས་དྲངས་
ནས་མ་ཧིས་མཐའ་རྟེན་ཏེ། །མཁར་སྒྲུབ་སྙིང་སྒྲུབ་སྒྲུབ་པའི་དྲག་སྔགས་ཡིན། །ཏག་རཀཱ་
ནས་དྲང་དུན་ཏིང་གྷོ་ཡི་མཐའ་བརྟེན་པ། །ཐོད་པ་གྲུབ་པའི་དྲག་སྔགས་ཡིན། བཛྲ་སྙིང་
གི་དྲངས་པ་དུག་ཐུན་སྲོག་སྔགས་ཡིན། །ཡི་གེ་བཅུ་པ་ཁྲག་གི་སྲོག་སྔགས་ཡིན། །ཏིལ་
དུ་ཡིས་དྲང་པ་མོ་འཁྲུལ་སྲོག་སྔགས་ཡིན། །ཏིག་ཏིག་སེར་སེར་འབར་བའི་སྲོག་སྲོག་
སྔགས་ཡིན། ། མ་མ་སྙིང་ཁ་རག་གིས་དྲངས་སྙིང་ཐུན་དྲག་སྔགས་ཡིན། །ཨེ་ཀ་ཛ་
ཏི་ཁྲག་ཐུན་ཟེར་ན་ཁ་ཐུན་དྲག་སྔགས་ཡིན། །བལ་ཏི་བལ་ཏི་ཟེར་ན་ཐོད་པའི་དུག་
སྔགས་ཡིན། །ཁ་སེ་ཤ་ཁ་དྲངས་ན་དུག་ཐུན་དྲག་སྔགས་ཡིན། །ཨ་ས་མ་ཡ་ཏིས་
དྲངས་ཆོ་འཕྲུལ་དྲག་སྔགས་ཡིན། །མ་ར་ཡ་ཐུན་བྷོས་དྲངས་ན་ཁྲག་ཐུན་དྲག་སྔགས་
ཡིན། །ལྷ་མོ་ལ་ནི་བཛྲ་ཀ་རུ་རྦད་ཀྱིས་དྲངས་པ་ཡིན། །
དེ་ལ་སོགས་པ་མིང་པོ་བདུན་དང་བཅས་པ་ཡིས། །དྲག་སྔགས་བདུན་པ་དག་ཏུ་
བསྟན་པ་ཡིས། །རེ་མ་ཏི་ལ་སྲོག་སྔགས་འདྲེན་ལུགས་བཞིའམ་ལྔ་ལས་མེད། །མ་ལས་
དྲངས་ན་སྲོག་གི་སྙིང་པོ་ཡིན། །རུ་ལས་དྲངས་ན་སྲོག་གི་སྙིང་པོ་ཡིན། །ཀླུ་ལས་དྲངས་
ན་སྲོག་གི་སྙིང་པོ་ཡིན། །ཏུག་ལས་དྲངས་ན་སྲོག་གི་སྙིང་པོ་ཡིན། །རྡོ་རྗེ་ནག་མོའི་རྒྱུད་
ནས་ནི། བདུད་མོ་ཡང་ཏི་སྲོག་གི་ལུང་འཕྲིལ་གྱི་མེ་ལོང་ཕྱུང་བ་ནི། །ཕུང་གསུམ་མ་ཡི་
དྲག་སྔགས་ཡིན། །བསད་པ་ལས་ཀྱི་མཐའ་བརྟུལ་ན། །ལས་བྱེད་མ་མོའི་འཁོར་ལོ་
ནི༑ །རེ་མ་ཏི་ཡི་སྐུ་སྒྲུབ་ཡིན། །མནན་པའི་འཕྱོང་ཆུང་མ་བུས་བརྟུལ། །སྤྱིར་ན་མ་མོ་
291



ལོ་པཎ་གྱི་རྣམ་ཐར་ཕྱོགས་བསྒྲིགས།
འདི་ལ་འཁོར་ལོ་ལྔའམ་དྲུག །ཨེ་ཀ་ཛ་ཏི་སྲིད་པའི་འཁོར་ལོ་དང༌། །རེ་མ་ཏི་ལ་སྲོག་
གི་འཁོར་ལོ་དང་
། །སྐུ་སྒྲུབ་མནན་པའི་འཕྱོང་ཆུང་འཁོར་ལོ་མ་བུ་དང་
། །ལྷ་མོ་ནག་
མོ་འཆེ་བའི་འཁོར་ལོ་དང་
། །གསེའི་ལྷ་མོ་བམ་ཐོད་མའི་འཁོར་ལོ་བཞིའམ་ལྔ། །ཟབ་
པར་བསྟན་གྱི་ལས་དེ་དང་དུ་ལོངས། །
ལྷ་མོ་བསེ་མོ་གཉིས་ལ་སྒྲུབ་ཐབས་བསམ་མི་ཁྱབ། །དེ་བཞིན་གྱིང་ཀླུ་བདུད་ལ་
སོགས་པ་བསམ་མི་ཁྱབ། །སྲོག་དང་སྲོག་འཕྲོག་སྲོག་གི་སྒོ་ལྕགས་མི་ཤེས་པར། །དྲག་
པོའི་ལས་ལ་རྒྱུད་དང་སྦྱོར་འདོད་གོ་མེད་འཁྲུག་པ་བྱེད་པ་འདྲ། །དེ་བཞིན་བཀའ་རྒྱ་
ཆུང་ཆུ་བཞིན། །ཉེན་ཆེ་རབ་ཏུ་ཟབ་ན་ལེགས། །ཟབ་དགུ་འདི་རུ་བཀོད་ཀྱི་ཕྱི་རབས་
རྣལ་འབྱོར་རྣམས། །བཀའ་བརྒྱུད་དམ་པ་གནུབས་ཀྱི་རྒྱ་བོ་ཆེ། །བསྟོད་ཕྱིར་ཕྱི་རབས་
རྣལ་འབྱོར་བསྟན་པ་བསྲུང་བ་ལ། །ཉིན་ནས་ཉིང་ཁུ་བརྒྱུད་དེ་གཏང་བ་ཡིན། །བཀའ་
བརྒྱུད་འཛིན་པ་ཡིན་གྱིས་ཕྱག་ཏུ་ཐུབ་པར་གྱིས། །དེ་ལྟར་བསྟན་ཀྱང་སུ་ཞིག་མི་ཉན་
ན༑ །རང་གི་རང་ཕུང་སྒྲུབ་པ་དེ་ལ་སྨྲས་ཅི་ཕན། །
དེ་ནས་དྲུག་ཅུ་རེ་གཅིག་བྱི་ལོ་ལ། །བདག་གི་ཀག་ལ་བབས་ནས་ཁེང་ལོག་བར་
པ་བྱུང༌། །སྒྲགས་སུ་མ་ཆགས་གནུབས་ཡུལ་རོང་དུ་བྲོས། །ཆེན་ལ་ཞང་ཆུང་ཚུར་
བན་གསུམ། །རུས་གསུམ་བན་དེས་ཉེ་ནས་བྱས། །དེར་ཡང་མ་ཆགས་སྙེ་མོ་བྱེ་མཁར་
བཟུང་། །ཡུལ་ཁྱིམ་རྫས་ཆ་རོག་བན་སྐྱབས་པས་བསྡུས། །ཉེ་གནས་ཕྱག་ཚང་མྱང་
སྨན་འཇམ་དཔལ་བྱས། །དེ་ནས་བོད་བན་བྱེ་མཁར་ནང་ན་མཆིས་པ་ལ། །ཁེང་པོའི་
དམག་མིས་རྩ་སྐོར་ཆུ་སྒོར་བཅུག །དེ་ནས་སྙེ་མོ་བྱེ་མཁར་རི་ལོགས་ལ། །ཁེང་པོའི་
དམག་མི་གྲོས་བྱེད་མང་པོ་རྣམས
། །བོད་བན་གསོད་པའི་འདུན་གྲོས་བྱེད་པ་མཐོང་། །བོད་
བན་མི་བཞག་མཐའ་རུས་སྤྲུགས་པ་གོ། །
292



གནུབས་སངས་རྒྱས་ཡེ་ཤེས་ཀྱི་རང་རྣམ།
དེ་ནས་བན་ཆུང་ཐུགས་ལོག་མཁར་རྩིར་ཕྱིན། །ཁེང་པོ་གྲོས་བྱེད་ཐམས་ཅད་ཚུར་
ཉོན་ཅིག །སྣང་སྲིད་ལྷ་འདྲེ་ཐམས་ཅད་གཟུ་དང་དཔང་
། །བདག་ནི་དམ་ཆོས་བདུད་རྩི་
ལྟ་བུ་མཚོ་སྐྱོང་ཕྱིར། །བཅུ་གསུམ་ལོན་ནས་འཛམ་གླིང་ཁྱབ་པར་ཁྱམས། །རྒྱ་དང་བལ་
པོའི་ཡུལ་དུ་ལན་བདུན་ཕྱིན། །མཁས་པ་རྣམས་ལ་ཞབས་ཏོག་རྒྱུན་མ་ཆད། །དམ་ཅན་
རྣམས་ལ་གཏོར་ཚོགས་རྒྱུན་མ་ཆད། །ལས་སུ་ཆོས་བྱས་དོན་དུ་ལྷ་གཉེར་ནས། །བདག་
དང་གཞན་གྱི་དོན་དུ་མ་ཕྱེ་བར
། །འགྲོ་བའི་དོན་དུ་བྱང་ཆུབ་སེམས་བསྒོམས་ནས། །བྲོས་
ཀྱང་མ་ཉན་བདག་གི་ཕྱིར་འབྲང་ཞིང་
། །བདག་ལ་འདི་འདྲའི་ཁེང་ལོག་བྱེད་པ་
འདི༑ །དམ་ཆོས་རྒྱ་མཚོ་སྐྱོང་བ་ཐམས་ཅད་དང་། །རིག་འཛིན་ལྕམ་དྲལ་རྩལ་ཅན་
ཐམས་ཅད་དང་། །བོད་ཁམས་གནོད་སྦྱིན་མཐུ་ཆེན་ཐམས་ཅད་ཀུན། །མ་ཉེས་མ་
ལན་བདག་ལ་ར་མདའ་ལོག །ཅེས་པ་བརྗོད་ནས་ཆོས་གོས་ལན་གསུམ་བརྡབས། །དེ་
སྐད་གསུང་ནས་སྤྱན་ཆབ་གསིལ་བ་ཡིས། །རང་གི་དམ་ཅན་ལ་སོགས་གོང་གི་གཟུ་དཔང་
རྣམས། །སྤྱན་ཆབ་ཚར་རེ་བདག་གི་མདུན་དུ་བྱོན། །བདག་ཅག་རྣམས་ཀྱི་མཐུ་རྩལ་འདི་
འདྲ་སྟེ། །རི་བོ་སྤང་གིས་འདེགས་ནུས་རྒྱ་མཚོའི་ཧུབ་འདེབས་ནུས། །དེ་ལྟ་བུ་ཡི་མཐུ་དང་
རྩལ་བདོག་ཀྱང་
། །འདི་ནི་སློབ་དཔོན་ཉིད་ཀྱི་ཚེ་རབས་སྔ་མ་ཡི
། །ལས་ཀྱི་རྣམ་པར་སྨིན་
པའི་ཚན་བརྡོལ་ནས། །སྔོན་ཆད་བདག་ཅག་རྣམས་ཀྱིས་གྲོགས་མ་བགྱིས
། །ད་ནི་འཇིག་
རྟེན་རླག་པར་བགྱིའམ་ཇི་ལྟར་བགྱི། །ཞེས་གསུངས་སོ། །
དེ་ནས་ཆོས་གོས་ཀྱི་ཆ་ནས་སེང་ལྡེང་གི་ཕུར་པ་ཞིག་བཏོན་ནས། གནོད་སྦྱིན་
དང་དམ་ཅན་རྣམས་ཀྱི་སྲོག་སྔགས་ཀྱིས་བཏབ་ནས་དྲིལ་ཞིང་
། རི་ཕ་གི་མ་ར་ཡ་ཕཊ།
ཞེས་བརྗོད་པས། རི་ལ་མེ་འབར་ནས་ཁེང་ལོག་བྱེད་པའི་དམག་དཔུང་རྣམས་ཐུལ་
གྱིས་ཚིག་ནས་ལན་གཅིག་རླག་བར་བྱས་སོ། །
293



ལོ་པཎ་གྱི་རྣམ་ཐར་ཕྱོགས་བསྒྲིགས།
དེའི་སྡིག་སྦྱོང་གི་དོན་དུ་བསམ་གཏན་སྤྱན་སྒྲོན་ཉམས་དང་བསྟུན་ནས་ཕྱི་རབས་
ཀྱི་དོན་དུ་མཛད་དོ། །དེ་ནས་ཁེངས་ལོག་ཞི་ཡང་ལོ་གསུམ་བར་དུ་དབུལ་ཞིང་འཕོངས་
ནས། ཡང་རྫོང་ནང་ན་དངོས་གྲུབ་སྒྲུབ་ཅིང་མཆིས་པ་ལ། ལྷ་སྲས་མངའ་ཐང་ཆེ་བ་སྤྱན་
དྲངས་ཆོས་བཙུགས་ནས། །བསམ་ཡས་བྱང་ཆུབ་གླིང་དུ་ཆོས་ཀྱི་འཁོར་ལོ་བསྐོར། །སླད་
ནས་ཡང་འབྲོག་སྒང་འགྲིམ་གནུབས་ཡུལ་རོང་དུ་བྱོན། །སངས་རྒྱས་བསྟན་པ་གཉན་པོ་
བསྲུང་བར་བྱ་བ་དང་། །དཀོན་མཆོག་དབུ་འཕང་བསྟོད་པར་བྱ་བའི་ཕྱིར། །ལས་ཀྱིས་འབྲེལ་
བའི་ཡོན་ཏན་རྒྱ་མཚོ་དང་། །དད་པ་ཆེ་བའི་ལེགས་པའི་སྒྲོན་མ་དང་། །གྲོགས་མཆོག་
དམ་པ་ཡེ་ཤེས་དབང་ཕྱུག་དང་
། །རྩོལ་ཤུགས་གཏོང་ཕོད་ཆེ་བའི་བློན་རྗེ་འཕགས་
པ་བཞི། །དམ་ཚིག་ཉམས་པ་སྙིང་ལ་འཇོག་པ་འདྲ་ནས་སུ། །དམ་ཆོས་གཞུང་བཞིན་
བཀའ་ལ་བརྟེན་ཏེ་ལོ་བདུན་བར་དུ་བཤད། །
ཡོན་ཏན་རྒྱལ་མཚོ་མང་ཡུལ་ལན་བདུན་བཏབ། །དྲག་སྔགས་ཆོས་འདི་བསྟན་
པར་མི་འོས་ཀྱང་
། །ཚངས་པའི་ཡང་གཏེར་གཞུང་ལས་འདི་ལྟར་བརྡ། །སྐྱེས་བུ་བློ་རྩལ་
བརྟན་ཞིང་དད་པ་མོས་པ་དང་
། །ལུས་དང་སྲོག་ཀྱང་མི་ཕངས་གཏོད་ཡོད་ན། །དེ་
དང་འབྲེལ་བ་འདོད་ན་དྲག་སྔགས་བཤད། །ཅེས་འབྱུང་བས། དེ་ཕྱིར་བདག་གིས་ཡོན་
ཏན་རྒྱ་མཚོ་ལ། །སྒྲུབ་ལུགས་མི་མཐུན་བརྒྱ་དང་རྩ་བདུན་གཏད་དེ་བཞག །བདུད་ཀྱི་
དྲག་སྔགས་སེར་བ་དབབ་བསྲུང་གཉིས། །ལེགས་པའི་སྒྲོན་མའི་བཙས་སུ་བདག་གིས་
བཞག །གྲོགས་མཆོག་དམ་པ་ཡེ་ཤེས་དབང་ཕྱུག་ལ། །ལྷ་མོ་ནག་མོ་མི་སྲིང་སྒྲུབ་པ་
དང་༑ །ཤ་ཟ་ནག་མོའི་སྒྲུབ་པ་གཏད་དེ་བཞག །རྩོལ་ཤུགས་གཏོང་ཕོད་ཆེ་བའི་བློན་
རྗེ་འཕགས་པ་ལ། །ས་ལ་པ་ཏྲ་ཀུན་ཏུ་བཟང་མོའི་སྒྲུབ་པ་དང་
། །གཤིན་རྗེའི་དྲག་
སྔགས་བདུན་པ་གཏད་དེ་བཞག །
294



གནུབས་སངས་རྒྱས་ཡེ་ཤེས་ཀྱི་རང་རྣམ།
དེ་ཡང་ཕྱི་རབས་དང་དུ་ལེན་པའི་བུ་ཚ་རྣམས་ཀྱིས་ཀྱང་
། །རང་གི་རིགས་སམ་
རྒྱུད་ལས་མ་རྟོགས་པ། །དད་པ་ཆུང་ཞིང་དམ་ཚིག་ཉམས་པ་དང་
། །དམ་མེད་གསང་
རྡོལ་བྱེད་པའི་མི་ནག་ལ། །དོན་འདིར་བཀོད་པའི་མན་ངག་ལྟ་སྒོམ་དང་
། །སྒྲུབ་དང་
སྒྲུབ་ཐབས་མན་ངག་ལས་རྒྱུད་མཐའ་དག་དང་། །སྙིང་ལ་གཏད་པའི་མན་ངག་དྲག་
སྔགས་མཐའ་དག་དང་། །མན་ངག་བླ་རྡོལ་ཚིག་གཅིག་བསྟན་གྱུར་ན། །འཇིག་རྟེན་
འདི་ན་ཚེ་སྲོག་དབང་བྱེད་པའི། །མ་གཤིན་རྡོ་རྗེ་མཁའ་འགྲོའི་ཚོགས་རྣམས་དང་
། །དེ་
ལ་སོགས་པ་དམ་ཅན་གསོད་བྱེད་འཁོར་ཚོགས་ཀྱིས། །ཚེ་ཡི་བར་གཅོད་མྱུར་དུ་བྱས་
ནས་ནི། །འཇིག་རྟེན་ཕྱི་མ་མནར་མེད་དམྱལ་བར་སྐྱེ། །བདག་གིས་དེ་སྐད་སྨྲས་པས་ཕྱི་
རབས་མི་འཇིགས་ཏེ། །དགའ་རབ་རྡོ་རྗེ་མན་ཆད་བོད་འབྲེལ་པའི། །མཁས་ཤིང་གྲུབ་
པ་ཐོབ་པའི་དབང་དང་མན་ངག་དང་། །བདག་ལ་རྒྱུན་མ་ཆད་དེ་མན་ངག་བདག་པོ་
ལགས། །
མན་ངག་ཀུན་ལ་བྱིན་རླབས་འཚོ་སྐྱོང་བྱེད་པ་ཡང་། །དུས་གསུམ་བདེ་གཤེགས་
ཆོས་སྐྱོང་བསྲུང་མ་བདག་གིས་མཐོང་
། །ཀུན་ལ་སྨྲས་ཤིག་སྤེལ་ན་གོང་ལྟར་བཀའ་
ཆད་འོང་། །སྤྱི་དོན་བསྡུས་པའི་རྒྱུད་ལུང་མན་ངག་གསུམ། །དཀའ་བ་ཉམས་སུ་བླངས་
ནས་བོད་ཁམས་ཡོངས་ལ་བསྟན། །སྐྱེས་བུ་དམ་པ་རྣམས་ཀྱི་སྒྲུབས（བསྒྲུབས） ན་
རྟགས་འབྱུང་ཡང་། །ཉམས་ཆུང་བློ་དམན་རྣམས་ཀྱིས་སངས་རྒྱས་ཆོས་ལ་སྨད། །ད་
ཡང་ཕྱི་རབས་དང་དུ་ལེན་པའི་རྣལ་འབྱོར་རྣམས། །བཀའ་བརྒྱུད་རྟགས་ཀྱི་ཕྱག་རྒྱ་
སུ་འཛིན་པ། །མན་ངག་དབང་གི་བཀའ་རྟགས་ཤོ་ར་རེ། །བདག་གི་ཁ་ཆེམས་ཉོན་
ཅིག་ཡོན་ཏན་རྒྱ་མཚོ་ཀྭ་ཡེ། །ཁྱོད་ལ་གཉེར་གཏད་སློབ་མ་འདྲེན་པ་གཏད། །ལས་སུ་
གཏད་དོ་དབང་བཞི་རྫོགས་པ་གཏད། །བསྒོམ་པ་གཏད་དོ་སྒོམ་ལུང་སེམས་ལུང་
295



ལོ་པཎ་གྱི་རྣམ་ཐར་ཕྱོགས་བསྒྲིགས།
གཏད། །སྒྲུབ་པ་གཏད་དོ་འཇམ་དཔལ་གཤིན་རྗེ་གཏད། །སྒྲུབ་ཡིག་མང་དུ་བུ་མཆོག་
ཁྱོད་ལ་གཏད། །མཐུ་རུ་གཏད་དོ་དྲག་སྔགས་ཀུན་རྫོགས་གཏད། །བསྲུང་མ་གཏད་དོ་
མཁའ་འགྲོ་དབང་ཕྱུག་གཏད། །སྤེལ་བ་གཏད་དོ་རྒྱུད་རྒྱལ་མཐའ་དག་གཏད། །བདག་གི་
ཁ་ཆེམས་གཏད་དོ་ཡོན་ཏན་རྒྱ་མཚོ་ཀྭ་ཡེ། །འཕྲེང་བས་ལག་བརྒྱན་མ་བྱེད་འཛབ་བསྙེན་
རིམས་ལས་དྲོངས། །སྒོམ་སྒྲུབ་དུས་ལས་མ་གཡེལ་མཆོད་པ་རྒྱུན་དུ་གཏོང་
། །དཀའ་བ་
ཉམས་སུ་ལོངས་ལ་རྡོ་རྗེ་སློབ་དཔོན་ཁུར། །གྲོགས་མཆེད་དམ་པའི་ནང་དུ་དམ་ཚིག་
ཉམས་པར་མཆིའོ། །དེ་ལ་མི་ཉན་རང་རིག་ཕུང་དུ་ཐོ། །
དེ་ནས་ཡང་ནི་བོད་ཀྱི་བན་ཆུང་ལ། །འོད་མའི་ཚལ་ནས་བསྒོམ་སྒྲུབ་སྤྱོད་པའི་ཚེ་
དོན་དམ་རྟོགས་ཤིང་ཆོས་ཉིད་གསལ་བར་གྱུར་པའི་ཚེ། །སྒྲུབ་ཐབས་ཉམས་སུ་བླངས་
པས་གྲུབ་པའི་རྟགས་ཕྱུང་སྟེ། །ཉལ་ཞིང་གཉིད་ལོག་བསམ་པ་མེད་པར་བྱུང་བ་མ་
ཡིན་ཏེ། །དད་པ་བརྩོན་འགྲུས་མེ་ལྟར་འབར་བར་བྱས་པ་ཡིས། །གསལ་བའི་རྟགས་
སུ་ཆོ་འཕྲུལ་མང་པོ་འདི་ལྟར་བྱུང་
། །འཇིག་རྟེན་ལྷ་སྲིན་མང་པོ་འདུས་ནས་སུ། །མན་
ངག་བདག་པོར་བདག་ལ་དབང་བསྐུར་ཏེ། །ཡེ་ཤེས་རང་ལས་གྲུབ་པའི་མཁའ་འགྲོ་
མང་པོ་འདུ་འདུ་ནས། །བདག་དང་བུ་ཚའི་རིགས་རྒྱུད་ཕྱི་རབས་སློབ་པ་ལ། །འགོ་
ཞིང་སྟོང (སྡོང) གྲོགས་ལས་བྱ་ཞལ་གྱིས་བཞེས་པ་ཡིན། །དེ་རྣམས་ཀུན་གྱིས་མ་སྤེལ་
གསང་སྔགས་བཀའ་གདམས་རྣམས། །བདག་རང་རྒྱུད་ལ་གཏེར་དུ་སྦས་ནས་བཞག་པ་
ཡིན།དེ་ལ་ཁྱོད་མ་འཁང་ཞིག་ཡོན་ཏན་རྒྱ་མཚོ་ཀཱ་ཡེ། །དེ་ནས་གཏེར་དུ་སྦ་བར་
དགོངས་ནས། བལ་པོའི་ཡུལ་ནས་ཐོ་སེ་ལིའི་གཟོ་བོ་བཀུག །བསེ་སྒྲོམ་སྨུག་པོ་བརྡུང་
ཞིང་མཆིས་པ་ལ། །མལ་གྲོའི་ཡུལ་ན་ཀླུ་ཡི་རྒྱལ་པོ་དེས། །དཔག་ཏུ་མེད་པའི་འཁོར་
དང་བཅས་ནས་བྱོན། །བདག་ལ་ཕྱག་བཙལ་གཏམ་ཡང་འདི་སྐད་སྨྲ། །རིག་པ་རང་
296



གནུབས་སངས་རྒྱས་ཡེ་ཤེས་ཀྱི་རང་རྣམ།
དབང་ཐོབ་པའི་སློབ་དཔོན་སངས་རྒྱས་ཁྱེད། །མྱ་ངན་མ་འདའ་སེམས་ཅན་དོན་ལ་
བཞུགས། །ཇི་ཙམ་བར་དུ་བཞུགས་པའི་ཚེ་ན་ཡང་
། །རྫུ་འཕྲུལ་མཐུ་དང་ནོར་དང་བུ་
ཡི་དངོས་གྲུབ་ང་ཡིས་སྦྱིན། །ཞེས་ཐལ་མོ་སྦྱར་རོ། །
དེ་ནས་བདག་གིས་ཀླུ་ཡི་རྒྱལ་པོ་ལ། །ཉན་པའི་གླགས་མེད་ལན་ཡང་འདི་སྐད་
བཏབ། །དགྲ་ལ་བསད་ཀྱིས་མི་ལང་གྲམ་པའི་རྡོ་དཔུང (སྤུང） འདྲ། །གཉེན་ལ་
སྐྱངས(བསྐྱངས）ཀྱིས་མི་འཁྱོང་མཚོ་མཐའི་སྤང་བུ་འདྲ། །བྱ་བ་བྱས་བས་མི་ཟིན་ཆུ་
ཡི་གཉེར་མ་འདྲ། །བན་ཆུང་བདག་གི་དཔེ་ཡང་དེ་འདྲ་སྟེ། །རྫུ་འཕྲུལ་མཐུ་དང་ནོར་
དང་བུ་ཡི་དགོས་པ་བདག་ལ་མེད། །ཇི་ཙམ་བར་དུ་བསྡད་པའི་དབང་ཡོད་ཀྱང་
། །ཕྱག་
ན་རྡོ་རྗེ་དབང་གི་བཀའ་མི་ཅོག །རྒྱལ་པོ་བཀའ་བཞིན་འཛིན་པའི་བུ་མེད་པས། །སྒྱུ་
མའི་ཕུང་པོ་འདི་དང་འགྲོགས་ནས་རེ་ཞིག་ས་ཡི་གཏེར་དུ་སྦེད། །བསྟན་པ་གཉན་ལ་
དགོས་པའི་དུས་འབྱུང་གི། །ལན་གཅིག་ང་རུ་སྡུས（རྫུས）པ་ཞིག་དང་འཕྲད་བར་
ཤོག་
༑ ང་རུ་རྫུས་པ་ཞིག་དང་ང་ཡི་བཀའ་འདི་འཕྲད་པའི་ཚེ། །ང་ཡི་བཀའ་འདི་འཛིན་
དང་འཆང་བ་དང་། །བཀའ་འདི་སྒྲུབ་པའི་རྣལ་འབྱོར་པ་རྣམས་ལ། །འཇིག་རྟེན་ཀླུ་ཡི་
ནད་རྣམས་མ་བཏང་ཞིག །
ཅེས་ཀླུའི་རྒྱལ་པོ་ལ་མནའ་བཀག་ནས། གསེ་སྒྲོམ་ཡ་མཁལ་ལ་བདུད་རྐོས་རྗེ
བྲང་དཀར་གྱི་རྒྱས་བཏབ། མ་འགལ་ལ་མཁའ་འགྲོ་ཨེ་ཀ་ཛ་ཏིས་རྒྱུས་བཏབ། ཐམས་
ཅད་དུ་སྦྲུལ་གྱི་ཆུན་པོས་རྒྱས་བཏབ་བསྡམ་ནས། ཀླུའི་རྒྱལ་པོའི་ལྟོ་བར་ཨ་ཐམ་ཞེས།
ཀླུའི་རྒྱལ་པོ་ཆེན་པོ་ལ་གཏད་ནས་བཞག་གོ། །
གཞན་ཡང་སྣར་གྱི་ཤུགས་པའི་གསེབ་ཀྱི་རྡོ་དཀར་པོ་གྲོད་པུ་ཙམ་གྱི་འོག་དང་
།
ཕུང་པོ་རི་བོ་ཆེའི་དབལ་རྡོ་ཟུར་གསུམ་གྱི་འོག་དང་
། ཤངས་ཀྱི་རྡོ་རྗེ་སྒྲོམ་བུ་དང༌།
297



ལོ་པཎ་གྱི་རྣམ་ཐར་ཕྱོགས་བསྒྲིགས།
དུམ་པའི་རི་དང་
། གཡུང་གི་རྫ་གསེབ་དང་། སྟག་དང་བྱ་རྒོད་འཐབ་པ་དང་
། མོན་
མོ་ཙུབ་རུམ་དང་
། གཞན་ཡང་ལྷོ་གཏེར་བྱང་གཏེར་བཟང་གཏེར་ངན་གཏེར་མང་དུ་
ཕྱི་རབས་རྣམས་ཀྱི་བཙས་སུ་སྦས་སོ། །ཤེས་རབ་ཀྱི་ནགས་མལ་ཙན་དན་གྱི་ལྕུག
བཞི་སྐྱེས། གཅིག་གིས་རྩ་བ་ཁྱེར། །གཅིག་གིས་ཡལ་ག་ཁྱེར། །གཅིག་གིས་ལོ་མ་ཁྱེར།
གཅིག་གིས་འབྲས་བུ་ཁྱེར་རོ། །
མདོར་ན་རྗེ་སངས་རྒྱས་ཡེ་ཤེས་རིན་པོ་ཆེ་འདི། དུས་གསུམ་སངས་རྒྱས་ཀྱི་སྤྲུལ་
པ་ཡིན་པས་རང་དོན་དུ་དབང་ཞུ་མི་དགོས་ཀྱང་གདུལ་བྱ་གཞན་དོན་དུ་གང་ཟག་
རྒྱུད་མ་སྦྱངས་པ་ལྟར་དུ་གནས་ཏེ། སངས་རྒྱས་གང་གའི་ཀླུང་གི་བྱེ་མ་སྙེད་ཕྲག་བཅུ་
གཉིས་ཀྱིས་གསང་བའི་བདག་པོ་ཕྱག་ན་རྡོ་རྗེ་ལ་དབང་བསྐུར། གསང་བའི་བདག་པོ་
ཕྱག་ན་རྡོ་རྗེས། སངས་རྒྱས་ཡེ་ཤེས་རིན་པོ་ཆེ་ལ་ཕྱི་ཕན་པའི་དབང་བཅུ་དང་
། ནང་
ནུས་པའི་དབང་ལྔ་དང་
། གསང་བ་ཟབ་མོའི་དབང་གསུམ་ལ་སོགས་པ་དབང་མཆོག་
བཅོ་བརྒྱད་རྫོགས་པར་བསྐུར་རོ། །
གཞན་ཡང་ཨུ་རྒྱན་པདྨ་དང་། ཤྲཱི་སིདྷ་དང་
། བི་མ་ལ་མི་ཏ། ཧཱུཾ་ཀ་ར། སོཀྱ་དེ་ཝ།
རོམ་བུ་གུ་ཧྱ་དེ་ཝ་ཙནྡྲ། ཤིནྟཾ་གནྡྷ། དྷརྨ་བོ་དྷི། བ་སུ་དྷ་ར། གཉག་ཛྙཱ་ན་ཀུ་མཱ་ར། དེ་ལྟར་
རྒྱ་བོད་ཀྱི་མཁས་པ་མང་པོའི་ཞལ་འགྲིམ་ནས། མཁས་པ་ནུས་པ་དང་ལྡན་ནོ། །བྱེ་བྲག་
ཏུ་ཀུན་ལ་མི་སྟོན་པར་གསང་བ་བཀའ་རྟགས་རྩིས་ཀྱི་གཏད་རྒྱ་ན་གསལ་ལོ། །
མན་ངག་དམ་པ་གནུབས་ཀྱི་རྒྱུ་པོ་ཆེ། །
གནུབས་ལོ་མ་རིག་འབྱེད་པའི་གསེར་ཐུར་ཡིན། །
ལོག་ལྟ་མ་ལུས་འཇོམས་པའི་ཐོ་ལུམ་ཡིན། །
298



གནུབས་སངས་རྒྱས་ཡེ་ཤེས་ཀྱི་རང་རྣམ།
སྐལ་ལྡན་ཐར་པར་བགྲོད་པའི་སྐས་རྩ་ཡིན། །དགེའོ། །། །
299



:



ཤུད་བུ་དཔལ་གྱི་སེངྒེའི་རྣམ་ཐར།
ཤུད་བུ་དཔལ་གྱི་སེངྒེ།
༼༧༢༢-༨༠༡༽
ཤུད་བུ་དཔལ་གྱི་སེངྒེ་ནི་རྗེ་འབངས་ཉེར་ལྔ་དང་། བོད་ཀྱི་མཁས་པ་ཆེན་པོ་བརྒྱུད་ཀྱི་
ཡ་གྱལ་རྡོ་རྗེ་ཕུར་བའི་བཀའ་བབ་ཆེན་པོ་ཞིག་ཡིན། ཁོང་གི་འཁྲུངས་འདས་ལོ་ཚིགས་ཀྱང་
གཞན་དག་ཏུ་མི་གསལ་མོད། རྣམ་ཐར་འདི་ཉིད་དང་གཞན་དག་ཕན་ཚུན་བསྡུར་ཞིང་དཔྱད
ན་ཕྱི་ལོ༧༢༢ལོ་བོད་རྒྱལ་མེས་ཨག་ཚོམ་ཅན་གྱི་དུས་སུ་སྐུ་འཁྲུངས་ཤིང་
། ཕྱི་ལོ༨༠༡བོད་རྒྱལ་
སད་ན་ལེགས་འཇིང་ཡོན་གྱི་སྐུ་དུས་སུ་སྐུ་གྲོངས་པར་ཐག་གཅོད་ནུས། ཆུང་དུས་ཁོང་གི་མཚན་
ལ་དཔལ་གྱི་སེངྒེ་ཞེས་བཏགས་མོད། དཔལ་གྱི་སེངྒེ་ཞེས་པའི་བློན་པོ་བཞི་ཙམ་ཡོད་པས་མིང་
གི་མགོ་རུ་གཡུ་དྲུང་བསྣན་ཏེ་གཡུ་དྲུང་དཔལ་གྱི་སེངྒེ་ཞེས་བཏགས་པ་དང་། ཕྱིས་སུ་བི་མ་ལས་
གཡུང་དྲུང་ནི་བོན་གྱིས་བཏགས་པའི་མིང་དུ་འདུག་པས་བརྗེ་དགོས་གསུངས་ནས། རུས་ཤུད་བུ་
ཡིན་པས་ཤུད་བུ་དཔལ་གྱི་སེངྒེ་ཞེས་བཏགས་སྐད།
འོན་ཀྱང་གཞན་དུ་སྒྲུང་ལྡེའུ་བོན་གསུམ་ལ་མཁས་པ་ཞིག་ལ་ཤུད་བུ་བཏགས་པས་ཤུད་
བར་གྲགས་ཞེས་ཀྱང་གསུངས་ཏེ། ཤུད་བུ་ཞེས་པའི་རུས་འདི་བོན་དང་འབྲེལ་བ་ཟབ་མོ་ཡོད་པ་
ཡང་ལོ་རྒྱུས་དག་ཏུ་གསལ། ཁོང་གིས་བི་མ་ལ་དང་
། ཨོ་རྒྱུན་ཆེན་པོ། བེ་རོ་ཙཱ་ན་སོགས་ལ་ཆོས་
འབྲེལ་མང་དུ་ཞུས་ཤིང༌
། རྗེས་སུ་བོད་ཀྱི་རྒྱལ་པོ་སད་ན་ལེགས་འཇིང་ཡོན་གྱི་ཡབ་ཀྱི་དོད་
བྱས་ཏེ་བློ་ཕུགས་འདྲི་བའི་ནང་བློན་ལོ་བཞི་ཙམ་མཛད་ཚུལ་རྒྱས་པར་རྣམ་ཐར་དང་ཆོས་འབྱུང་
གཞན་དག་ལས་ཤེས་འཚལ།
།
སྤྱིར་བསྟན་པ་སྔ་དར་སྐབས་ཀྱི་ལོ་ཙཱ་བ་དག་གི་རྣམ་ཐར་དཀོན་པ་བཞིན་ཁོང་གི་ རྣམ་
301



ལོ་པཎ་གྱི་རྣམ་ཐར་ཕྱོགས་བསྒྲིགས།
ཐར་ཡང་ལོགས་སུ་ཡོད་པ་གཞན་ད་སྔ་མ་མཇལ་བས། འདིར་གནམ་ཆོས་རྫོགས་པ་ཆེན་པོའི་
བཀའ་སྲོལ་གྱི་བདག་པོ་ཆེན་པོ་གཏེར་ཆེན་མི་འགྱུར་རྡོ་རྗེས་མཛད་པའི་ཤུད་བུ་དཔལ་གྱི་སེང་
གེའི་རྣམ་པར་ཐར་པ་རིན་པོ་ཆེའི་གཏེར་མཛོད་ཅེས་པ་དེ་བཀོད་ཡོད། མཇུག་རྩོམ་དུ། ཞེས་པ་
འདི་ཤུད་བུ་དཔལ་སེང་གི་རྣམ་ཐར་མཐོང་མ་མྱོང་ཞུས་པས། དེ་ང་རང་གསལ་གསུངས་ནས་
སྤྲུལ་སྐུ་མི་འགྱུར་རྡོ་རྗེས་དགུང་ལོ་བཅུ་གསུམ་དུས་ཐུགས་ཐོགས་ནས་བྲི་བར་མཛད་པའོ། །ཞེས་
གསུངས་པར་བལྟས་ན་ཁོང་དགུང་ན་ཆུང་དུས་སུ་མཛད་པ་ཞིག་ཡིན་པར་མངོན་ནོ། །
སྒྲིག་པ་པོས།
302



གནུབས་སངས་རྒྱས་ཡེ་ཤེས་ཀྱི་རང་རྣམ།
སྐལ་ལྡན་ཐར་པར་བགྲོད་པའི་སྐས་རྩ་ཡིན། །དགེའོ། །། །
299



ཤུད་བུ་དཔལ་གྱི་སེངྒེའི་རྣམ་ཐར།
ཤུད་བུ་དཔལ་གྱི་སེངྒེ།
༼༧༢༢-༨༠༡༽
ཤུད་བུ་དཔལ་གྱི་སེངྒེ་ནི་རྗེ་འབངས་ཉེར་ལྔ་དང་
། བོད་ཀྱི་མཁས་པ་ཆེན་པོ་བརྒྱད་ཀྱི་
ཡ་གྱལ་རྡོ་རྗེ་ཕུར་བའི་བཀའ་བབ་ཆེན་པོ་ཞིག་ཡིན། ཁོང་གི་འཁྲུངས་འདས་ལོ་ཚིགས་ཀྱང་
གཞན་དག་ཏུ་མི་གསལ་མོད། རྣམ་ཐར་འདི་ཉིད་དང་གཞན་དག་ཕན་ཚུན་བསྡུར་ཞིང་དཔྱད་
ན་ཕྱི་ལོ༧༢༢ལོ་བོད་རྒྱལ་མེས་ཨག་ཚོམ་ཅན་གྱི་དུས་སུ་སྐུ་འཁྲུངས་ཤིང་། ཕྱི་ལོར༠༡བོད་རྒྱལ་
སད་ན་ལེགས་འཇིང་ཡོན་གྱི་སྐུ་དུས་སུ་སྐུ་གྲོངས་པར་ཐག་གཅོད་ནུས། ཆུང་དུས་ཁོང་གི་མཚན་
ལ་དཔལ་གྱི་སེངྒེ་ཞེས་བཏགས་མོད། དཔལ་གྱི་སེངྒེ་ཞེས་པའི་བློན་པོ་བཞི་ཙམ་ཡོད་པས་མིང་
གི་མགོ་རུ་གཡུ་དྲུང་བསྣན་ཏེ་གཡུ་དྲུང་དཔལ་གྱི་སེངྒེ་ཞེས་བཏགས་པ་དང་། ཕྱིས་སུ་བི་མ་ལས་
གཡུང་དྲུང་ནི་བོན་གྱིས་བཏགས་པའི་མིང་དུ་འདུག་པས་བརྗེ་དགོས་གསུངས་ནས། རུས་ཤུད་བུ་
ཡིན་པས་ཤུད་བུ་དཔལ་གྱི་སེངྒེ་ཞེས་བཏགས་སྐད།
འོན་ཀྱང་གཞན་དུ་སྒྲུང་ལྡེའུ་བོན་གསུམ་ལ་མཁས་པ་ཞིག་ལ་ཤུད་བུ་བཏགས་པས་ཤུད་
བར་གྲགས་ཞེས་ཀྱང་གསུངས་ཏེ། ཤུད་བུ་ཞེས་པའི་རུས་འདི་བོན་དང་འབྲེལ་བ་ཟབ་མོ་ཡོད་པ་
ཡང་ལོ་རྒྱུས་དག་ཏུ་གསལ། ཁོང་གིས་བི་མ་ལ་དང་། ཨོ་རྒྱན་ཆེན་པོ། བེ་རོ་ཙཱ་ན་སོགས་ལ་ཆོས་
འབྲེལ་མང་དུ་ཞུས་ཤིང་། རྗེས་སུ་བོད་ཀྱི་རྒྱལ་པོ་སད་ན་ལེགས་འཇིང་ཡོན་གྱི་ཡབ་ཀྱི་དོད་
བྱས་ཏེ་བློ་ཕུགས་འདྲི་བའི་ནང་བློན་ལོ་བཞི་ཙམ་མཛད་ཚུལ་རྒྱས་པར་རྣམ་ཐར་དང་ཆོས་འབྱུང་
གཞན་དག་ལས་ཤེས་འཚལ།
སྤྱིར་བསྟན་པ་སྔ་དར་སྐབས་ཀྱི་ལོ་ཙཱ་བ་དག་གི་རྣམ་ཐར་དཀོན་པ་བཞིན་ཁོང་གི་རྣམ་
301



ལོ་པཎ་གྱི་རྣམ་ཐར་ཕྱོགས་བསྒྲིགས།
ཐར་ཡང་ལོགས་སུ་ཡོད་པ་གཞན་ད་སྔ་མ་མཇལ་བས། འདིར་གནམ་ཆོས་རྫོགས་པ་ཆེན་པོའི་
བཀའ་སྲོལ་གྱི་བདག་པོ་ཆེན་པོ་གཏེར་ཆེན་མི་འགྱུར་རྡོ་རྗེས་མཛད་པའི་ཤུད་བུ་དཔལ་གྱི་སེང་
གེའི་རྣམ་པར་ཐར་པ་རིན་པོ་ཆེའི་གཏེར་མཛོད་ཅེས་པ་དེ་བཀོད་ཡོད། མཇུག་རྩོམ་དུ། ཞེས་པ་
འདི་ཤུད་བུ་དཔལ་སེང་གི་རྣམ་ཐར་མཐོང་མ་མྱོང་ཞུས་པས། དེ་ང་རང་གསལ་གསུངས་ནས་
སྤྲུལ་སྐུ་མི་འགྱུར་རྡོ་རྗེས་དགུང་ལོ་བཅུ་གསུམ་དུས་ཐུགས་ཐོགས་ནས་བྲི་བར་མཛད་པའོ། །ཞེས་
གསུངས་པར་བལྟས་ན་ཁོང་དགུང་ན་ཆུང་དུས་སུ་མཛད་པ་ཞིག་ཡིན་པར་མངོན་ནོ། །
སྒྲིག་པ་པོས།
302



ཤུད་བུ་དཔལ་གྱི་སེངྒེའི་རྣམ་ཐར།
དེ༄༅། །ཤུད་བུ་དཔལ་གྱི་སེང་གེའི་རྣམ་པར་ཐར་པ་རིན་པོ་ཆེའི་
གཏེར་མཛོད་བཞུགས་སོ། །
སྤྲུལ་སྐུ་མི་འགྱུར་རྡོ་རྗེ།
རྗེ་ན་མོ་གུ་རུ་རིན་པོ་ཆེ་ཡེ། ཤུད་བུ་དཔལ་གྱི་སེང་གེའི་རྣམ་པར་ཐར་པ་རིན་
པོ་ཆེའི་གཏེར་མཛོད་ནི། དང་པོ་རུས་པ་ཤུད་བུ་བྱ་བའི་རིགས་ལ། བློན་པོ་ཤུད་བུ་
མགོན་པོ་བརྟེན་དང་། ཡུམ་གཡུང་སྐྱིད། རུས་པ་སྤྱི་ཡི་རིགས་ཡིན་པ་ལ་དུས་བཟང་
ཚེས་བཅུའི་ཉི་མ་རྩེ་ཤར་དུས་འཁྲུངས་རྒྱུའི་དེ་ནུབ་ཡུམ་གཡུང་སྐྱིད་མ་ཡི་རྣལ་ལམ་
དུ་ཚིགས་བཅད་འདི་རྣམས་གྲགས་སོ། །
ཨེ་མ་ཧོ་ངོ་མཚར་ཆེ། །ཨེ་མ་ཧོ་ངོ་མཚར་རྨད་དུ་བྱུང་། །ཤུད་བུའི་རིགས་ཀྱི་
དཔལ་དུ་འཁྲུངས། །ཡ་ང་འཇིགས་མེད་སེང་གེ་འདྲ། །སངས་རྒྱས་ཀུན་སྲས་སྒྲ་བོ་ཆེ། །དེ་
སྐད་ཤ་ཟ་མཁའ་འགྲོའི་སྐད། །ཤ་མ་ཡ་ཧོ་མ་ལ་ཀ །ཤ་མ་ཡ་ཧོ་མ་རི་ཀ་ཏ། །ར་མ་ར་གི་
ས་ཏི་མི་རུ་ཧ་ཡེ། །ཤ་ཏ་ཀུ་མ་མ་ཧཱ་ཡ་མ། །བུ་ཏ་ས་ར་ཐ་ལི་ན་ནི་ལ་ཀ །ཅེས（ཞེས）
ཟེར་བ་ཡང་ཕྱིར་ནངས་ནས་བརྗེད་དེ། མདངས་ངས། དཔལ་དང་སེང་གེ་དང་ཏི་མི་
དང་མ་ཧཟེར་བ་འགའ་ཐོས། ཞེས་སྨྲས་སོ། །དེ་ནས་མིང་གདགས་པ། འགའ་ལ་མིང་
303



ལོ་པཎ་གྱི་རྣམ་ཐར་ཕྱོགས་བསྒྲིགས།
ཅི་བཏགས་དྲིས་པས། འདི་སྐད་ཅེས་གསུངས་སོ། །ཨེ་མ་ཧོ་ངོ་མཚར་ཆེ། ཤ་ཟ་མཁའ་
འགྲོའི་སྐད་དུ། ཏི་མི་ད་པལ（དཔལ）། མ་ཧཱ་སེང་གེ་ཡིན། དེས་ན་དཔལ་གྱི་སེང་གེ་
ཐོགས། ཞེས་གསུངས་སོ། །དེ་ནས་དཔལ་གྱི་སེང་གེ་བྱ་བའི་བློན་པོ་བཞི་ཡོད་པས་ནོར་
རོ༑ །སྨྲས་པས། འོ་ན་དེའི་མགོར་གཡུང་དྲུང་ཐོགས། ཞེས་གསུངས་སོ། །དེ་ནས་གཡུང་
དྲུང་དཔལ་གྱི་སེང་གེ་ཞེས་གྲགས་སོ། །
གཡུང་དྲུང་དཔལ་གྱི་སེང་གེ་དེས་ལོ་བཞི་ལོན་ཙ་ན། ཨ་མ་ངའི་མིང་སུ་ཞེས་བྱ།
ཡབ་ཅི་ཞེས་བྱ། རུས་པ་ཅི་ཞེས་བྱ། མ་ཁྱོད་ཀྱི་མིང་ཅི་ཞེས་བྱ། གསོ་བའི་སློབ་དཔོན་ཅི་
ཞེས་བྱ། མིང་འདོགས་པ་གང་ཞེས་བྱ། དེ་རྣམས་རྩ་བ་ནས་རྩེ་མོའི་བར་མ་ཁྱེད་ཀྱིས་
གསུང་དུ་གསོལ། ཞེས་ཞུས་པས། བུ་རིག་པ་ཅན། ཁྱོད་མིང་ནི་གཡུང་དྲུང་དཔལ་གྱི་
སེང་གེ་ཞེས་བྱ། ཡབ་ནི་མགོན་པོ་བརྟེན་ཞེས་བྱ། རུས་པ་ཤུད་བུ་ཞེས་བྱ། མ་ནི་གཡུང་
སྐྱིད་ཅེས་བྱ། གསོ་བའི་སློབ་དཔོན་འོད་རབ་ཏུ་རྒྱས་པ་ཞེས་བྱ། མིང་འདོགས་པ་
གཡུང་དྲུང་དཔལ་དགེ་ཞེས་བྱ། ཞེས་ཞུས་པས། འོ་ན་ཁྱོད་ཀྱི་རུས་པ་གང་ཞེས་བྱ། ཡུལ་
ཀྱི་རྒྱལ་པོ་གང་ཞེས་བྱ། རྟགས་མཚན་གང་བྱུང་། ང་དུས་ཚོད་ནམ་སྐྱེས། ཚེས་གྲངས་
གང་དུ་སྐྱེས། ལྷུམས་སུ་ནམ་ཞུགས། ཞེས་པས། བུ་རིག་པ་ཅན། ངའི་རུས་པ་ནི་སྤུ་ཞེས་བྱ།
ཡུལ་གྱི་རྒྱལ་པོ་མེའི་ཨག་ཚོམ་ཞེས་བྱ། རྟགས་མཚན་རྨི་ལམ་བཟང་པོ་བྱུང་
། ཡང་ང་སྒྲིབ་
པ་ཆེ་ནས་བརྗེད། དུས་ཚོད་ཉི་མ་ཤར་དུས་སྐྱེས
། ཚེས་གྲངས་ཚེས་བཅུ་ལ་སྐྱེས། ལྷུམས་སུ་
ཚེས་བཅོ་ལྔ་ལ་ཞུགས། ཞེས་ཞུས་པས། ཨ་མ་ཁྱོད་ལ་མི་བདེན་ནོ། །རྒྱལ་པོ་ཁྲི་སྲོང་ལྡེའུ་
བཙན་ཡིན། ཧེ་ཧེ་ལྷུམས་སུ་དུས་ཚོད་གང་ལ་ཞུགས། ཟླ་བ་གང་ཡིན། སྐྱེས་དུས་ཟླ་བ་
གང་ཡིན་ཞུས་པས། ལྷུམས་སུ་དུས་ཚོད་ཐོ་རངས་ཞུགས། ཟླ་བ་བྱི་བ་ཡིན། སྐྱེས་དུས་
སྤྲེལ་ཟླ་ཡིན། ཞེས་ཞུས་སོ། །
304



ཤུད་བུ་དཔལ་གྱི་སེངྒེའི་རྣམ་ཐར།
དེ་ནས་ལོ་ལྔ་རྒྱལ་གྱི་ཟླ་ཚེས་གསུམ་ལ། ཨ་མ་ཨ་མ་དེ་རིང་མི་གཅིག་གི་ཤ་
འབབ་གཅིག་ཁྱེར་ནི་འོང་ལེ་ཡོད་མ་ཟ་ཨང་། ཞེས་གསུངས། དེ་ཉིན་མིའི་ཤ་འབབ་
ཁྱེར་བྱུང་སྟེ་མ་ཟོས་པས། ཕྱིས་དེ་རྒྱུ་ནད་ཀྱིས་ཤི་བའི་ཤ་ཡིན་པ་ཐོས། དེ་ནས་བཟུང་
སྟེ་མངོན་ཤེས་ཐོབ། ཡང་བོན་པོ་འགའ་བྱུང་ནས་ཁྲུས་བྱེད་སྨྲས་པས་མ་བཅུག་ངུས།
བོན་པོས་བྱིས་སྦ་ཁྱོད་ལ་འདི་རེ་ཨང་སྨྲས་པས།
བུ་དེས་ཧ་ཧ། ང་ལ་མི་འདེར་ཁྱོད་ལ་འདེར། །ལོ་གཅིག་ལོ་ཡི་ལོ་སྟོད་ན། །བུམ་
ལྟོའི་ནམ་མཁའ་མཚོན་གྱིས་གཤག །བོན་མགོ་ཆེ་ཁྱོད་ལ་འདེ་རེ་ཨང་
། །ལོ་གསུམ་ལོ་
ཡི་ལོ་སྨད་ན། །དཀྱིལ་གྱི་མེ་ཏོག་མཐའ་རུ་བུད། །བོན་དཔོན་འདོད་ཅན་ལ་འདེ་རེ་
ཨང་༑ །ལོ་ལྔ་ལོ་ཡི་ལོ་སྐེད་ན། །ཁ་འཛིན་གྱི་འཇའ་མོ་འོད་དུ་ཡལ། །བོན་བརྟེན་འདོད་
ཅན་ལ་འདེ་རེ་ཨང་
། །ལོ་བདུན་ལོ་ཡི་ལོ་མགོ་ན། །མཛེས་འདོད་ཀྱི་ཁྱུ་གཅིག་གཤིན་
རྗེས་འཁྱེར། །བོན་འདོད་ཆགས་ཅན་ལ་འདེ་རེ་ཨང་། །ལོ་དགུ་ལོ་ཡི་ལོ་མཇུག་ན། །མི་
ཀུན་གྱིས་རྣ་བ་ཕར་ལ་བསྟེབ། །བོན་གཏི་མུག་ཅན་ལ་འདེ་རེ་ཨང་། །བཅུ་གཅིག་ལོ་
ཡི་ལོ་སྐེད་ན། །གྲི་མདུང་ཚོ་གཡག་རྒོད་འཕགས་པ་འདྲ། །བོན་ཞེ་སྡང་ཅན་ལ་འདེ་
རེ་ཨང་། །བཅུ་གསུམ་ལོ་ཡི་ལོ་མཚམས་ན། །མི་ཐུབ་པའི་སེང་གེས་ང་རོ་བྱ། །བོན་ཕྲག་
དོག་ཅན་ལ་འདེ་རེ་ཨང་
། །བཅོ་ལྔ་ལོ་ཡི་ལོ་མགོ་ན། །བཟང་མཛེས་ཀྱི་དཔོན་པོ་གཅེར་
བུར་འགྲོ། །བོན་འདོད་སྲེད་ཅན་ལ་འདེ་རེ་ཨང་
། །བཅུ་བདུན་ལོ་ཡི་ལོ་སྨད་ན། །ཕྱུག་
པོའི་གཡང་ལ་དྲི་ཟས་བཏབ། །བོན་སེར་སྣ་ཅན་ལ་འདེ་རེ་ཨང་
། །བཅུ་བདུན་ལོ་ཡི་
ལོ་སྐེད་ན། །མགོ་གཉིས་ཀྱི་མགོ་བོ་ཕྱོགས་བཞིར་གྱེས། །བོན་བཟང་འདོད་ཅན་ལ་འདེ་
རེ་ཨང་། །ཉེར་གཅིག་ལོ་ཡི་ལོ་མཚམས་ན། །ཟིལ་ནོན་ཆོས་ཀྱི་བསྟན་པ་དར། །བོན་ང་
རྒྱལ་ཅན་ལ་འདེ་རེ་ཨང་
། །ཞེས་གསུངས་སོ། །
305



ལོ་པཎ་གྱི་རྣམ་ཐར་ཕྱོགས་བསྒྲིགས།
བུམ་ལྟོ་ཟེར་བའི་བོན་པོ་ཀུན་གྱི་དཔོན་གཅིག་ཡོད་པ་མགོ་ཟླའི་བཅུ་ལ་དེར་
འོང་བས། ཡང་དེ་འདྲ་སྨྲས་པ། ཁོ་ཁྲོས་ནས་ཞག་བདུན་མནོལ་བསྒྲུབས་ནས་མནོལ་
རྫས་བྱིན་པས་མངོན་ཤེས་མེད་སོང་
། དེ་ནས་ལོ་ཡོལ་ཙ་ན་བློན་པོ་མགོན་པོ་བརྟེན་
གྱིས་གསན་ནས་གྲི་བརྒྱབ་སྟེ་བསད། ལོ་གསུམ་ཙམ་རེད་ཙ་བོན་པདྨ་དཀར་པོ་བྱ་བའི་
དེ་གོང་གི་དཔོན་གཅིག་ཡོད་པས་རྒྱལ་པོའི་བཙུན་མོ་ལ་སྤྱོད་པས་ཕུད་དོ། །
དེ་ནས་ལོ་ལྔ་རེད་ཙ་ན་བློན་པོ་དགེ་བྱང་ཟེར་བ་བོན་བློན་ཡིན་པས་བོན་པོའི་
ཁ་འཛིན་བྱེད་ནས་བོན་ཡོང་དུ་བཅུག་མཁན་ཞིག་ཡོད་པ་ཤི། ལོ་བདུན་ལོན་ཙ་ན་ནད་
ངན་བྱུང་ནས་བོན་མོ་བརྒྱ་ཙམ་ཤི། དེ་ནས་བློན་པོའི་གྲལ་བསྡད་པས། ཡབ་མགོན་པོ་
བརྟེན་ནི་བློན་པོ་ཐམས་ཅད་ཀྱི་མཆོག་ཡིན། དེ་མཆན་བློན་པོ་འོད་ལུ་ཞེས་བྱ་བའི་གྲི་
རྐུས་པས། བློན་པོའི་གྲ་ནས་ཕུད་ནས་འོན་ལུང་དུ་བཞག །ཡབ་ཀྱི་སྡེ་ལ་ངའི་བུ་ཅི་ལ་
ཕུད་དྲིས་པས། བཤད་མ་ཕོད་པར་མི་ཤེས། བོན་པོ་ཚོས་ཕུད་སྨྲས་ཟིན་ཟེར་རོ། །
དེ་ནས་བློན་པོ་བོན་པོ་ལ་མ་དགའ་ནས་བློན་པོས་བོན་པོ་ངན་རབ་ཀྱི་མོ་ལྷ་
བཏང་བས། སྡེ་ཐམས་བོན་པོ་ལ་དད་པ་ལོག་ནས་བཀུར་སྟི་མ་བྱུང་སྟེ་ངོ་ལོག། དེ་
ནས་གཡུང་དྲུང་དཔལ་གྱི་སེང་གེ་ཁྲིམས་སང་ནས་བློན་པོར་ཚུད་པས། སྔར་གྱི་སྙིང་
ནད་བྱས་ཏེ་བོན་པོ་གྲག་པ་གཅིག་གིས་གསོ་གཤག་པས། དེ་དང་སྔར་ནས་མ་དགའ་
བས༑ བོན་པོ་ཀུན་གྱིས་བློན་པོའི་གྲ་ནས་ཕུད་དེ་བལ་ཡུལ་དུ་སྤྲུགས་སོ། །དེ་ཕུད་པ་
ཁྲི་སྲོང་ལྡེའུ་བཙན་རྒྱལ་པོ་དང་པོར་འཁོད་པས་གསན། དེ་བློན་པོ་ཆེན་པོ་མགོན་པོ་
བརྟེན་གྱི་སྲས་ཡིན། ཕུད་མི་རུང་གསུངས། ཚུར་བོས། དེ་ནས་བོན་པོ་ཐམས་ཅད་གྲོས་
བྱས་ནས་ཁྲི་སྲོང་ལ་ནི་འདི་སྤྲུགས་དགོས་ཞུས་ཀྱང་མ་གསན། དེར་བོན་པོ་གཅིག་
གིས་རྒྱལ་པོའི་གཡུའི་ནེ་ཚོ་སྨྲ་ཤེས་བརྐུས་ནས་མ་རྙེད་པར། བོན་པོ་གཅིག་ན་རེ། དེ་
306



ཤུད་བུ་དཔལ་གྱི་སེངྒེའི་རྣམ་ཐར།
ངས་མཐོང་ངོ། །གཡུང་དྲུང་དཔལ་གྱི་སེང་གེས་བརྐུས་སོ། །ཞེས་ཞུས་པས། ཡང་རྒྱལ་
པོས་རྒྱ་ནག་ཡུལ་དུ་སྤྲུགས་སོ། །དེར་སྤྲུགས་པའི་རྩ་བ་བོན་པོས་བྱས་པ་ཡབ་བློན་པོ་
མགོན་པོ་བརྟེན་གྱིས་གསན་ནས་དམག་བྱས་ཏེ་བོན་པོ་དེ་དང་བརྩད། བོན་པོ་ལ་
ཡང་སྡེ་ཡོད་པས་གཡུལ་གཏུགས་པས་བོན་པོ་ཕལ་ཆེར་བསད། དེ་ནས་གཡུང་དྲུང་
དཔལ་སེང་སྤྲང་ཆས་སུ་ཡར་དབུས་སུ་འོང་ངོ༌
། །དེར་སུས་ཀྱང་ངོ་མ་ཤེས་པར་སྤྲང་
ཞི་དུལ་ཅན་ཟེར་ནས་ཀུན་གྱིས་སྤྲང་ཟས་ལེགས་པར་བྱིན་ནོ། །དེ་ནས་ངོ་ཤེས་པ་ཞིག་
བྱུང་སྟེ་འདི་ལ་མ་བྱིན། གཡུང་དྲུང་དཔལ་སེང་རེད་ཟེར་རོ། །དེ་ཅི་ཡིན་ཟེར་བས་འདི་
རྒྱལ་པོས་སྤྲུགས་པ་ཡིན། འདི་ལ་ལེགས་པོ་བྱས་ན་ཆད་པ་འོང་ཟེར། དེར་ཡང་མ་ཉན་
ཅིང་བྱིན་ནོ། །
དེ་ནས་ཡབ་བློན་རྒན་སར་ཕྱིན་པས། རྒྱལ་པོ་ལ་བཀའ་ཞུས་ནས་ཡབ་འདས་ལ་
ཁད་དང་མཇལ། དེ་ནས་ཁྲི་སྲོང་ལྡེའུ་བཙན་ཡང་བོན་ལ་ཧ་ཀྱང (ཅང） མི་དགྱེས་
པར་གྱུར། བོན་པོ་རྣམས་དང་རྒྱལ་པོ་ཧུས་མ་གཅིག་པར་སོང་
། དེར་བོད་ཀྱི་རྒྱལ་ཕྲན་
ཞིག་ལ་བོན་པོས་དབང་ཆེ་བྱས་པས། རྒྱལ་ཕྲན་དེས་དམག་སྟོང་དམག་གཉིས་ཙམ་
བསྡུས་ནས་བོན་པོ་ལ་བརྒྱབ་བོ། །དེར་བོན་པོ་ཤིན་ཏུ་ཕམ་མོ། །དེའི་མངའ་ཞབས་བོན་
པོ་རྣམས་དེ་ལ་ཁྲལ་འཇལ་བར་གྱུར་ཏོ། །དེ་རྒྱལ་པོ་ཁྲི་སྲོང་ལ་ཞུས་ཀྱང་བོན་པོ་ལ་མ་
གསན། དེ་ནས་བོན་པོ་ཐམས་ཅད་ཀྱིས་དཔོན་བཟང་མཛེས་བྱ་བ་ལ། ཁྲི་སྲོང་གི་བློན་
པོ་ཐུགས་ཟིན་ཞིག་གིས་བུ་གསོ་བཅུག་པ་མ་སོས་ཏེ་ཐར་ཁན་སྟོན་ནུབ་ཤི། དེ་ནས་
བོན་པོ་དེ་རྒྱལ་པོས་སྤྲུགས། དེ་ཕྱིར་སོང་བ་ཇག་པས་བླངས་ཏེ་གཅེར་བུར་ཕུད་དེ་
བཀྱིག་བརྡུངས་བྱས་སོ། །
དེ་ནས་འཁྱམ་དུ་སོང་སྟེ་དེ་ནི་ནེ་ཙོ་རྐུ་མཁན་དེའོ། །བོན་པོ་དེ་རྣམས་ཕྱུག་
307



ལོ་པཎ་གྱི་རྣམ་ཐར་ཕྱོགས་བསྒྲིགས།
པོ་ཡིན་པ་ལ་དག་བཏབ་ནས་རྒྱུ་མེད་པར་ཕུད་དོ། །དེ་ནས་བོན་སྐུ་ཚེ་དབང་རིག་
འཛིན་དང་བོན་པོ་བྱེད་འདོད་བྱ་བ་གཉིས་མ་དུམ་སྟེ་བྱེ་སོ་སོར་བྱས་པ་དང་། དྲན་
པ་ནམ་མཁའ་ཡབ་སྲས་གཉིས་བྱེད་འདོད་ཡབ་སྲས་གཉིས་དང་བཞི་ནང་མ་འཆམ་
ཁ་བཞིར་གྱེས་སོ། །
དེ་ནས་ཨོ་རྒྱན་རྒྱ་གར་དུ་གདན་འདྲེན་སྔ་མ་བཏང་བས་བལ་པོར་ཕེབས། དེ་
དུས་བློན་པོ་གཅིག་དང་མ་དུམ་པས་གཡུང་དྲུང་དཔལ་སེང་སྤྲུགས་སོ། །དེར་ཁོ་བོ་
ཨོ་རྒྱན་དྲུང་དུ་འགྲོ་སྟེ་ཁྱོད་ལ་ཡང་བཀའ་ཆད་འོང་སྨྲས་པས། ཁྱོད་སྔོན་ལ་ལན་
གསུམ་ཕུད་དུས་བཀའ་ཆད་མ་བྱུང་། བཀའ་ཆད་ཅིའི་ཕྱིར་འོང་ཟེར་བས་མགུར་འདི་
གསུངས། རྗེ་ན་མོ་གུ་རུ། བཀའ་ཆད་ཁྱོད་ལ་མི་འོང་སུ་ལ་འོང་། །ང་དེ་སྔ་ལན་གསུམ་
ཕུད་པའི་དུས། །ཁྱོད་ཀྱི་བཀའ་ཆད་མ་བྱུང་ཟེར། །འོན་ལུང་ནང་དུ་སྤྲུགས་པའི་དུས། །དེ་
ཡི་བཀའ་ཆད་བོན་པོ་ལ། །མི་ཀུན་གྱིས་མ་ཉན་ངོ་ལོག་བྱས། །ང་དང་པོ་ལོ་ལྔ་ལོན་པའི་
དུས༑ །དེ་དང་མཐུན་པའི་ལུང་བསྟན་བྱས། །དེ་ནས་ལན་གཉིས་སྤྲུགས་པའི་དུས། །བོན་
པོ་རྣམས་དང་འཁྲུག་པ་བྱས། །ང་དང་པོ་ལོ་ལྔ་ལོན་པའི་དུས། །དེ་དང་མཐུན་པའི་
ལུང་བསྟན་བྱས། །སྡེ་ཆུང་གཅིག་གིས་དམག་བྱས་ནས། །སྡེ་བོན་པོ་སྤྱི་ཡི་དཔོན་དུ་
གྱུར༑ །ང་དང་པོ་ལོ་ལྔ་ལོན་པའི་དུས། །དེ་དང་མཐུན་པའི་ལུང་བསྟན་བྱས། །བོན་
བཟང་མཛེས་གཅེར་བུར་མཐའ་རུ་འཁྱམས། །ང་དང་པོ་ལོ་ལྔ་ལོན་པའི་དུས། །དེ་དང་
མཐུན་པའི་ལུང་བསྟན་བྱས། །ཞེས་སྨྲས། ཨོ་རྒྱན་མཇལ་དུ་སོང་ངོ༌། །དེར་བལ་ཡུལ་དུ་
ཨོ་རྒྱན་དང་མཇལ་ལོ། །ཚེ་དཔག་དབང་ལུང་ཐོབ། དེ་ནས་སྡུན་ལ་ཚུར་འོང་རྒྱལ་པོ་
ལ་ཡང་མ་སྒྲུག་གོ །
དེ་ནས་རྒྱལ་པོ་འཁོར་བཅས་ཨོ་རྒྱན་བསུར་འོང་བ་དང་ལམ་དུ་ཐུག་སྟེ། ཨ་
308



ཤུད་བུ་དཔལ་གྱི་སེངྒེའི་རྣམ་ཐར།
རོག་མངའ་བདག་རྒྱལ་པོ། ང་ཁྱི་ལ་སྟག་ཚར་བ་ཡིན། ང་ལ་ཕྱག་འཚོལ་སྨྲས་པས།
ཁྱོད་ཁྱིའམ་ཝ་ལ་སྟག་ཚར་ཡང་
། ང་འཛམ་གླིང་རྒྱལ་པོས་ཕྱག་མི་འཚལ་གསུངས། དེ་
ནས་ཨོ་རྒྱན་དྲུང་དུ་ཡར་སོང་བས། ཨོ་རྒྱན་དང་རྒྱལ་པོ་མཇལ་ལ་ཁད་དུ་རྒྱལ་པོའི་
དྲུང་དུ་སོང་ནས། ཨོ་རྒྱུན་ལ་བསུ་བ་རྒྱ་ཆེན་པོ་དང་ཕྱག་འཚོལ་སྨྲས་སོ།
དེ་ནས་ཨོ་རྒྱན་ལས་ལྷག་པ་འཇིག་རྟེན་ན་མེད་ན་ཅིའི་ཕྱིར་རྒྱལ་པོས་ཕྱག་
མི་འཚལ་སྨྲས་པས། ང་ལ་ཡང་ཨོ་རྒྱན་གྱི་ཐུགས་རྗེ་འདི་ལྟར་བྱུང་ཞེས་ནམ་མཁའ་
ལ་སྐྱིལ་ཀྲུང་བཅས་ཏེ། རི་རྩེ་སྐྱིལ་ཀྲུང་གིས་ཁྱབ་པར་བྱས་སོ། །ཕྱིས་བི་མ་ལའི་ཉེར་
གནས་ཀྱང་བྱས་པས། མ་མོའི་དབང་ལུང་གནང་
། བི་མ་ལས་བྱང་ཆུབ་ཆེན་པོ་ལ་ཕྱག་
མ་འཚལ་ནས་རྒྱལ་པོ་མ་མཉེས་དུས། ང་ནི་བཱི་མའི་སློབ་མ་ཡིན་པས་ལྟོས་སྨྲས་ནས་
འདོམ་དོ་ཙམ་ནམ་མཁའ་ལ་བཞུགས་སོ། །
དེ་ནས་གཡུང་དྲུང་དཔལ་སེང་ཟླ་བ་གསུམ་ཙམ་མཚམས་བསྡམས་ཏེ་སྒྲུབ་པ་
མཛད། དེ་ནས་བོན་པོ་བསྒྲུབས་ནས། བཱི་མ་ལས། ཁྱོད་ལ་མིང་འདི་སུས་བཏགས། རུས་
ཅི་ཡིན་གསུངས་པས་རྒྱུ་མཚན་ཞུས་པ་ན། ང་གཡུང་དྲུང་དེ་བོན་པོས་བཏགས་འདུག་
པས་ཆོད། རུས་ཤུད་བུ་ཡིན་པས་ཤུད་བུ་དཔལ་གྱི་སེང་གེ་ཐོགས་གསུངས། དེ་ནས་
རྒྱལ་པོའི་ཚ་མོ་གཅིག་ལ་སྲས་གཅིག་ཐོན། དེ་སུའི་ཡིན་མ་ཤེས་དུས་མོ་མ་དང་རྩིས་
མཁན་འགས་འདི་གཡུང་དྲུང་དཔལ་སེང་གི་རེད་སྨྲས་པས
། རྒྱལ་པོས་བཀའ་བཀྱོན་
གནང་ཛ། ང་གཡུང་དྲུང་དཔལ་སེང་མིན། ང་ཤུད་བུ་དཔལ་སེང་ཡིན་གསུངས། དེ་
ནས་རྒྱལ་པོས་བཀའ་བཀྱོན་སོང་ངོ༌
། །
ཡང་སྦུ་བ་མ་བྱ་བའི་འཆོལ་མ་ཞིག་ཡོད་པ་ཁྲིད་ནས་གཞུ་སྙི་མོ་བྱོན། ཕྱིར་
ནངས་ལྕེབ་པས་ཁོང་རང་གཞུ་བསླང་བའི་གཞུ་མཆོག་སྟེང་དུ་སྐྱིལ་ཀྲུང་བཅས་
309



ལོ་པཎ་གྱི་རྣམ་ཐར་ཕྱོགས་བསྒྲིགས།
འཆས་མོས་གཞུ་འཐེན་ནས་མདའ་གཅིག་འཕང་པ་མདའ་དེ་ཕ་བོང་ལ་བརྒྱབས་
ནས་སྒྲོའོ་ཆར་ཐང་བྱས། དེར་སྲས་མོ་གཅིག་ཡོད་ཛ་མུ་གེ་བྱུང་ནས་སྤྲང་སོང་ཛ་
འཆས་མོ་བསྒྱུར་སྲས་མོ་ཁྲིད་ནས། མཚན་ལ་རྒྱལ་པོའི་ཕོ་བྲང་དུ་གཤེགས་ཏེ་བཞུགས་
པས་སུས་ཁྲིམས་མེད་པས་ཤུད་དུ་ཁྲིམས་ཐར་ཞེས་བཏགས། དེ་ནས་འཆས་མོ་དེ་མུ་
གེས་ཤི་བ་ཐོས་པས། ད་ཁྱོད་ཀྱིས་དྲོངས་དང་སྨྲས་ནས་བཅོལ་གཏམ་བྱས་པས་མོ་ངས་
སྔར་ཡང་དྲངས་ཚོད་གཅིག་ཡོད། ད་ཡང་ངས་འདྲེན། ད་ལྟོས་ཟེར་ནས་བལྟས་པས།
ཀུན་གྱིས་མཐོང་བར་འཇའ་དཀར་པོའི་རྒྱུད་ལ་གོས་དཀར་པོ་གྱོན་ནས་ཡར་འགྲོ་བ་
མཐོང་།
དེ་ནས་ཡུམ་དེར་དགེ་དང་འདིར་དགེ་གཉིས་བསུས། དེར་དགེ་ལ་སྲས་གཅིག་
ཡོད་ཛ། ཡང་འབིལ་མཚོ་བྱ་བ་ལ་སྲས་གཅིག་ཐོན་པས་དེར་དགེས་འཛིངས་ནས་ལྟག་
པའི་བདུད་སྒོར་རྡོ་བ་སོ་གསུམ་པ་གཅིག་བརྒྱབས་པས། ཆུང་མ་འདིར་དགེས་ཆུང་མ་
དེར་དགེ་ལ་གྲི་ཆུང་ཕྱུང་ནས་བསྡིག། དེར་ཤུད་བུ་དཔལ་སེང་གིས། ད་ནི་སེམས་ཅན་
ཡིན་ངས་སྡིག་པ་ལ་འཛེམ་པ་ཡིན། དེ་མིན་ན་ངས་ཁྱོད་ཐུབ་སྟེང་ལ་སྡིག་པ་ཡོད་པ་
དེ་ཁྱོད་ཀྱིས་ཨི་ཤེས་ཞེས་གསུངས། དེ་ནས་འདིར་དགེས་བལྟས་པས་རྨ་དེའི་ནང་དུ་
ལྷ་ཚོགས་དཔག་ཏུ་མེད་པ་མཐོང་
། དེ་ནས་འདིར་དགེ་ལའང་སྲས་པོ་གཅིག་འཁྲུངས།
དེ་གཉིས་བསུས་ནས་ལོ་གསུམ་རེད་ཛ།
དེ་ནས་ཆེན་ཆུང་དང་རྩོད་པས་འཛིང་འཛིང་ཛ་འཛིར་བསྡོ་དེར་དགེ་མེད་
སོང་༑ འདིར་དགེ་དང་བརྩད་ནས་བརྗེ་བྱེད་དུ་བི་མ་ལའི་དྲུང་དུ་སོང་ནས་ཞུས་པས།
ཁྱོད་འཛིངས་མོ་བྱས་ནི་འོང་བས་བན་དེ་མི་བྱེད་གསུངས། རྗེ་ན་མོ་གུ་རུ་བི་མ་ལ། །ང་
བྱེད་རྒྱུ་མེད་ཕྱིར་གཤེགས་གསུངས་པས་མ་བྱས།
310



ཤུད་བུ་དཔལ་གྱི་སེངྒེའི་རྣམ་ཐར།
དེ་ནས་མ་མོ་བསྒྲུབས་པས་ཞག་གཉིས་སོང་ཛ་རྒྱལ་པོས་སྐད་པས་མཚམས་ཧར་
འདོན་བྱས་ནས་འོང་བས་འདིར་དགེ་ཤི། དེ་ནས་རྒྱལ་པོ་ལ་ཚེ་ཆུ་འཐུང་མ་བཅུག་
དུས༑ ཨོ་རྒྱན་གྱིས་རྒྱལ་སྲིད་ཀྱི་བཞེད་པ་མེད། ཁག་ཁུར་དེ་ལས་རྒྱལ་པོ་སྐུ་ཚེ་རིང་
བས་གཙོ། ཞེས་གསུངས་སོ། །
ཀླུ་དཔལ་གྱི་མཁར་བས་གཉའ་བ་ནས་ལན་གསུམ་བརྡུངས། འདི་གང་འདུ་མ་
འགྲོ་ཟེར། རྒྱལ་པོས་གསོལ་མ་ཕོད་པས་ཚེ་ཆུ་ཚེ་རིལ་ཐམས་ཅད་གཏེར་དུ་སྦས། སྨོན་
ལམ་བཏབ། དེ་ནས་ཡང་རྒྱལ་པོ་འགྱོད་ནས། ད་ཡང་ང་ཡི་ཚེ་བསྲིང་དགོས་ཞུས་
པས༑ རྟེན་འབྲེལ་མ་འགྲིགས། དེ་མིན་ན་སྔོན་དུ་ཚེ་ཆུ་དེ་བཏུང་ན་ལོ་སྟོང་ཚོ་གསུམ་
ཐུབ་སྟེ། མ་བཏུང་བས་ད་ལོ་དྲུག་ལས་བསྲིང་རྒྱུ་མེད་གསུངས་པས། དེ་ཙམ་ཡིན་ལོ་
སྟོང་ཚོ་གསུམ་ཐུབ་པས་ངས་ཇུས་ནི་མི་དབང་དེ་ལས་དྲུག་དགའ་སྨྲས། མ་ལེགས་ལོ་
གསུམ་ལས་བསྲིང་ཐབས་མེད་གསུངས་པས། དེར་ཀླུ་དཔལ་གྱིས་ཁྱོད་ཀྱིས་བྱས་ཟེར་
ནས་དཔལ་སེང་མདའ་དེད་བྱས། དེ་ནས་དཔལ་སེང་གེས་རྡོ་རྗེ་ཕུར་པ་ཨོ་རྒྱན་ལ་
ཞུས་ནས་བསྒྲུབས་དུས་ཕུར་པ་འཁོར་བཅས་ནམ་མཁའ་ལ་འཕགས། སྒྲོ་བའི་ནང་དུ་
གཞུགས་ཀྱང་སྒྲོ་བ་དང་བཅས་པ་ལན་གསུམ་ནམ་མཁའ་ལ་འཕར།
དེ་ནས་ཕུར་པ་དེ་གཙང་པོ་ལ་བཏབ་པས་ཞག་བདུན་ཡར་བབ། དེ་ནས་རྟ་
རྒྱུག་མ་བྱེད། ཨོ་རྒྱན་གྱིས་གསུང་དུས་མཚན་ལ་རྒྱུག་རྒྱུ་བྱས་པས་དཔལ་སེང་གེ། ཨོ་
རྒྱུན་ལ་མངོན་ཤེས་ཡོད་པ་ནི་ཐག་ཆོད་དོ། །དེས་ན་ཉིན་མཚན་ནམ་རྒྱུག་འདྲ་བ་
མ་རྒྱུག་སྨྲས་པས། ཀླུ་དཔལ་བོད་ཀྱི་ལོ་གསར་དུས་རྟ་མ་རྒྱུག་ན་རྒྱལ་པོ་འདས་སམ་
སྡུག་བསྔལ་བྱུང་རྟགས་ཡིན་པས། ཁ་ལྟས་ངན་པ་ཟེར་ནས་རྡོ་བ་ཆང་ཚུད་རེ་བྲང་
དཀྱིལ་དུ་བརྒྱབས་པས། ངས་དེ་སྨྲས་པས་རྒྱལ་པོ་མི་འདའ་སྟེ་རྒྱུག་ན་འདའ་དོགས་
311



ལོ་པཎ་གྱི་རྣམ་ཐར་ཕྱོགས་བསྒྲིགས།
པ་ཡིན་ ཞེས་སྨྲས་ཏེ་མགུར་འདི་བཞེངས་སོ། །རྗེ་ཨོ་རྒྱན་རྗེ་ལ་གསོལ་བ་འདེབས། །ང་
བློན་པོའི་གྲལ་ལ་བསྡད་པས་ལེན། །ང་དང་པོ་བློན་པོར་བསྡད་པའི་དུས། །འོན་ལུང་
ནང་གི་བར་དུ་ཕུད། །དེ་ནས་བློན་པོར་བསྡད་པའི་དུས། །བལ་པོའི་ཡུལ་གྱི་བར་དུ་
ཕུད༑ །ཡང་མ་གམ་བློན་པོར་བསྡད་པའི་དུས། །རྒྱ་ནག་ཁྱི་ཡི་ཡུལ་བར་ཕུད། །ཡང་མ་
གམ་བློན་པོར་བསྡད་པའི་དུས། །རྒྱ་གར་བལ་པོའི་མཚམས་སུ་ཕུད། །ཆོག་གོ་ཆོག་གོ་
འཇར་པོ་འཇར། །ཡང་གཅིག་བློན་པོའི་གྲལ་བསྡད་དུས། །གཉའ་བ་མཁར་བས་ལན་
གསུམ་བརྡུང་། །གོང་དུ་མ་འགྲོ་ཟེར་བས་འཚིང་
། །ཡང་མ་གམ་བློན་པོརབསྡད་པའི་
དུས༑ །ཉེས་མེད་མདའ་མོས་བརྒྱབ་གྲབས་བྱས། །ཡང་མ་གམ་བློན་པོར་བསྡད་པའི་
དུས༑ །ཆང་ཚུད་རྡོ་བ་གཉིས་ཀྱིས་ནི། །གཅིག་བརྒྱབ་གཅིག་བརྒྱབ་བྲང་རུས་བཅག །
ད་ཆོག་ད་ཆོག་ད་མི་འདུག། །ད་ཆོག་ད་ཆོག་འདིར་མི་འདུག །ཆོག་གོ་ཆོག་གོ་འཇར་
པོ་འཇར། །བློན་པོའི་གྲལ་ན་མ་ཕྱིན་དགོས་ལེ་རེད། །ད་ཕྱིན་ཆད་བློན་པོར་མ་སྐྱེ་ཞིག །
ཅེས་གསུངས་ནས་བྱོན་པས། ཀླུ་དཔལ་གྱིས། ད་ཁྱོད་ཀྱིས་ཆུ་དེ་ལ་འདི་གཏོར་
ཚེ་ཆོད་ཐལ་ན་ནི་ཁྱོད་བློན་པོའི་གྲལ་ན་འདུག་མི་དགོས། འདི་གཏོར་ཚེ་མ་ཆོད་ན་
ནི་བློན་པོའི་གྲལ་ན་འདུག་དགོས་ཟེར་ནས། ཆང་སྐྱོགས་དོ་དལ་བུས་ཚག་ནང་ནས་
གཏོར་རྒྱུ་བྱས་སོ། །
དེ་ནས་དབྱིག་པ་གཅིག་གཙང་པོ་ལ་བརྒྱབས་པས་དེ་མ་ཐག་གཙང་པོ་ཆད་དེ་
ཕར་ཀར་ཐར། དེ་མ་ཐག་གཙང་པོ་སྔར་ལྟར་འབྲེལ་ལོ། །དེ་ནས་རབ་ཏུ་བྱུང་འདོད་
ནས་བཱི་མ་ལའི་དྲུང་དུ་སོང་ངོ༌
། །དེར་བྲི་མས་མ་གནང་ངོ༌། །དེ་ནས་ངུས་ཤིང་ཕྱིར་འོང་
ནས་རྒྱལ་པོའི་དྲུང་དུ་འགྲོ་བསམས་པས་ཀླུ་དཔལ་སོགས་ཀྱིས་འོང་མ་བཅུག །ཁྱོད་
དང་པོ་བློན་པོའི་གྲལ་ནས་མི་ཐར་ཐར་བྱས། ཡང་ཡར་ཅི་ལ་འོང་ཟེར། དེ་ནས་ངུས་
312



ཤུད་བུ་དཔལ་གྱི་སེངྒེའི་རྣམ་ཐར།
ཤིང་སྤྲང་པོ་ཁྱུ་གཅིག་གི་གྲལ་བསྡད་པས། བཱི་མ་ལས་རྒྱལ་པོ་ལ་གསུངས་པ། འདི་བློན་
པོའི་གྲལ་ཚུད་དང་ལེགས། སྤྲང་པོའི་གྲལ་བཞག་ན་བཀའ་ཆད་འོང་གསུངས། དེ་ནས་
ཡར་བློན་པོའི་གྲལ་བཙུད་དོ། །རྒྱལ་པོ་རྟ་རྒྱུག་པས་འདས་སོ། །བློན་པོ་བྱས་ནས་དབང་
ཆེར་བྱས་པས། ཀླུ་དཔལ་གྱིས་འདི་སྤྲང་པོའི་གྲལ་ནས་བཏོན་ཛ། ཡང་དབང་ཆེ་བྱེད་
ནི་ཟེར་བཤུལ་ཏིང་དུ་རྡོ་བ་གཅིག་བརྒྱབ་བོ། །
དེ་ནས་རྒྱལ་པོ་འདས་རྗེས་སྲས་མུ་ནེ་བཙད་པོའི་རྒྱལ་སྲིད་དུ་དབང་བསྐུར་
བ་མ་ཡར་གྱིས་དུག་དྲངས་ནས་འདས། བསམ་ཡས་གཉའ་བྲག་དམར་པོའི་གདང་
སྣ་གཉན་ས་དེ་ནས་མགུར་འདི་གསུངས། ཀྱེ་མ་ད་ནི་བསྐལ་པ་སྙིགས། །མ་ཡིས་བུ་ལ་
དུག་བྱིན་ནས། །རྒྱལ་པོའི་རྒྱལ་རྒྱུད་རྩད་ནས་བཅད། །འདི་འདྲ་སྲིད་པར་འོང་ངམ་
སོམ༑ །ལྷ་འདྲེ་ཁྱོད་ཀྱིས་ཤན་ཕྱེས་ཤིག །ཅེས་སྨྲས་པས། བཙུན་མོས་ཐོས་ཏེ་གནོང་ལ་
ཕོག་ནས་ཤུད་བུ་ཆུ་ལ་འཕེན་པར་བྱས་ཏེ། ཆུའི་མདའ་དེར་མི་བཅུ་གསུམ་གྱིས་ལག་
ལ་ལྕགས་ཀྱུ་རལ་གྲི་མདུང་རིང་ཐུང་བཟུང་ནས་དགུག་བཅུག། དེ་ནས་ཆུ་ལ་འཕངས་
པས༑ ཤུད་བུས་འོ་དོད་བྱས་ཏེ། ཆུ་བོ་མདའ་ན་མ་འབབ་ཕུ་ན་བོབ། །དཔལ་སེང་
བདག་ལ་བདེན་པ་ཡོད་དམ་མེད། ཅེས་སྨྲས་པས་ཆུ་བོ་གྱེན་དུ་བབ་བོ། །
དེར་དགུག་མི་རྣམས་ཆུ་གྱེན་ལ་བབ་ནས་ཐལ་བ་དེས་ཅི་བྱས་སམ་ཟེར། ལ་ལས་
མིག་འཁྲུལ་བ་ཡིན་དགུག་ཟེར། དེར་དཔལ་སེང་ཟམ་འོག་གཅིག་ཏུ་ཡར་ཆུས་ཁྱེར་
བ་ཟམ་ལ་འཇུས་ནས་སྟེང་དུ་ཐར་ཏེ། ཟམ་ཤིང་གཅིག་ལ་གོས་ཕྱི་མ་རྣམས་དཀྲིས་
ཏེ་ཆུར་འཕངས། ད་ནི་ཆུ་བོ་ཐུར་དུ་བོབ་སྨྲས་པས་དེ་ལྟར་གྱུར་ཏེ་སོང་
། དགུག་མི་
རྣམས་ཀྱིས་རོ་ཡིན་སྙམ་ནས་མཚོན་ཆ་རྣམས་བརྒྱབས། ལ་ལས་མ་རེད་ཟེར། བློན་པོ་
འོད་ལྡན་བྱ་བས་ལྕགས་ཀྱུ་བརྒྱབས་པས་ཤིང་གིས་དྲུད་ནས་ཆུས་ཁྱེར་རོ། །
313



ལོ་པཎ་གྱི་རྣམ་ཐར་ཕྱོགས་བསྒྲིགས།
དེ་ནས་བསམ་ཡས་སུ་བྱོན་པས། བཙུན་མོ་ན་རེ། འདི་མ་སོད་རྟིང་མ་ངའི་འོད་
ལྡན་ཆུས་ཁྱེར་ཟེར་ནས་འཐབ་ཏུ་བྱུང་བས། ཞབས་ཕྱེད་སྐྱིལ་གཅིག་བྱས་ནམ་མཁར་
འཕག་སྟེ་ཡུན་རིང་བཞུགས་སོ། །དེ་ནས་བཙུན་མོའི་ཆད་པ་སང་ངོ༌
། །དེ་ནས་གཞན་
གྲོང་གཅིག་ཏུ་གུ་རུ་མ་བ་ལ་སྲས་གཅིག་འཁྲུངས། དེ་དཔལ་སེང་གེ་ཡིན་པར་ཐག་
ཆོད་པ་དང་
། བི་མ་ལ་ཕེབས་འོང་ནས། ངས་ལན་གཉིས་བན་དེ་མ་བྱས་པ་དེ་འོང་
བར་ཤེས་པ་ཡིན། ད་ཨོ་རྒྱན་གྱི་དྲུང་དུ་རབ་ཏུ་བྱུང་ཞིག་གསུངས་པས། ཨོ་རྒྱན་གྱི་
དྲུང་དུ་རབ་བྱུང་ཞུས་སོ། །
སྤྱིར་བཱི་མ་ལ་ཨོ་རྒྱན་སོགས་ལ་དབང་དང་གདམས་པ་ནི་སྔ་ཕྱི་བར་གསུམ་དུ་
དཔག་ཏུ་མེད་པ་ཞུས་སོ། །ཁྱད་པར་རྡོ་རྗེ་ཕུར་པའི་བཀའ་བབ་པ་ལགས་སོ། །བེ་རོ་
ཙཱ་ན་ལ་ཡང་ཆོས་འབྲེལ་མང་དུ་ཞུས་སོ། །དེ་ནས་རབ་ཏུ་བྱུང་ནས་ཨོ་རྒྱན་བྱོན་རྗེས།
སད་ན་ལེགས་ཀྱི་ཡབ་དོད་བློ་ཕུག་འདྲི་བའི་ནང་བློན་ལོ་བཞི་ཙམ་མཛད་དེ། དེ་
ནས་དགུང་ལོ་བཅུན་ཅུ་དོན་དགུའི་སྟེང་དུ་བསམ་ཡས་ཉིད་དུ་མྱ་ངན་ལས་འདས་
ཏེ༑ གདུང་བཞུས་པ་ལ་འཇའ་ཚོན་སྣ་ཚོགས་ཟུགས་ཤིང་། དེའི་རྒྱུད་ན་ལྷའི་སྐུ་མང་
པོ་བཞུགས་པ་ཀུན་གྱིས་མཐོང་
། རིང་བསྲེལ་བཅུ་དང་ཧིཡིག་དཀར་པོ་བྱོན་ནོ། །དེ་
ནས་ཁོང་དངོས་ནི་ཟངས་མདོག་དཔལ་རིར་འཇའ་ལུས་རིག་འཛིན་ཚུལ་དུ་བཞུགས་
ཏེ༑ སྤྲུལ་པ་སྐྱེས་རྒྱུད་ཀྱི་ཕྲེང་བ་ནི་ལོགས་སུ་རྒྱས་པར་ཡོད་པ་ལྟར་རོ། །རྒྱལ་པོའི་
ཚ་མོ་ལ་འཁྲུངས་པའི་སྲས་ནི་སྦས་ཚུལ་ཐ་མལ་པའི་ཚུལ་ལ། སྤུ་བ་མའི་བུ་མོ་ནི་རབ་
བྱུང་བཙུན་མ་གཙང་མ་གཅིག་བྱུང་ངོ༌
། །འདིར་དགེའི་སྲས་རབ་ཏུ་བྱུང་སྟེ་དགེ་སློང་
རྣམ་པར་དག་གོ །དེ་གསུམ་ལ་ནི་རྒྱུད་མེད་དོ། །
དེར་དགེའི་སྲས་ལ་སྲས་སྔགས་པ་གཅིག་བྱུང་། དེ་ལ་སྲས་གཉིས་ཀྱི་གཅིག་རབ་
314



ཤུད་བུ་དཔལ་གྱི་སེངྒེའི་རྣམ་ཐར།
ཏུ་བྱུང་སྟེ་དགེ་སློང་
། གཅིག་ཁྱིམ་པ་སྟེ། དེའི་སྲས་ལ་བླ་མ་བཟང་པོ་གཅིག་བྱུང་སྟེ།
ཨོ་རྒྱན་རབ་བརྟེན་ནོ། །དེ་ཕྱིན་རྒྱུད་མེད་དོ། །དེ་ཐམས་ཅད་འདས་དུས་འཇའ་རིང་
བསྲེལ་ལ་སོགས་ངོ་མཚར་བའི་ལྟས་བྱུང་ངོ༌
། །
ཞེས་པ་འདི་ཤུད་བུ་དཔལ་སེང་གི་རྣམ་ཐར་མཐོང་མ་མྱོང་ཞུས་པས། དེ་ང་རང་གསལ་གསུངས་ནས་
སྤྲུལ་སྐུ་མི་འགྱུར་རྡོ་རྗེས་དགུང་ལོ་བཅུ་གསུམ་དུས་ཐུགས་ཐོགས་ནས་བྲི་བར་མཛད་པའོ། །མངྒ་ལམ། །
315



རྩོམ་སྒྲིག་པ།
ཛཱིཝལྷ་ལྡན།
རྩོམ་སྒྲིག་འགན་ཁུར་པ།
ལིས་ཀང་།
སྒྲིག་སྦྱོར་པ།
སྙེ་མ་ནག་པོ།
ཕྱི་ཤོག་ཇུས་འགོད་པ། སྙེ་མ་ནག་པོ།
ཞུ་དག་པ། དྷཱིཝལྷ་ལྡན། འཛི་གུར་ཀུམ། འོད་འཛིན། གཙང་གངས་ལྷ། ཞོགས་བུ། མཆོག་གསུམ།
ཡིག་གཏགས་པ། ཞོགས་བུ། དྷིཉྩཕུ་མཐོང་འཛུམ། གཞི་བདག། གངས་འཛོམས།
ལོ་པཎ་གྱི་རྣམ་ཐར་ཕྱོགས་བསྒྲིགས་
༼༡༧༽
ISBN 978-988-8516-64-3
ཀྲུང་གོའི་ཤེས་རིག་དཔེ་སྐྲུན་ཁང་གིས་པར་དུ་བསྐྲུན་ནས་བཀྲམ།
༢༠༡༨ལོའི་ཟླ༧པར་པར་གཞི་དང་པོ་བསྒྲིགས།
༢༠༡༨ལོའི་ཟླ༨པར་པར་ཐེངས་དང་པོ་དཔར།
དཔེ་རྟགས།
དེབ་ཚད།
དཔར་གྲངས།
དེབ་ཆ་ཚང་གི་རིན་གོང་
། 290 སྒོར། (1༤7)
དཔར་གྱི་བདག་དབང་འདི་ག་རྩོམ་སྒྲིག་ཁང་ལ་ཡོད་པས། སུ་ཞིག་གིས་ཁྲིམས་འགལ་སྒོ་ནས་བསྐྱར་
དཔར་བྱས་ན་ཁྲིམས་ལྟར་བདའ་འདེད་བྱེད་ངེས་ཡིན།
170mm*240mm
1~2000



རྩོམ་སྒྲིག་པ།
བྷི༔ ལྷ་ལྡན།
སྒྲིག་སྦྱོར་པ། སྙེ་མ་ནག་པོ།
1:SBN 978 38 35 16 (34 3
91178 988811516643
» f9) : 42.00 JU
ft P 3530, oo_t (: 1s7 } )
