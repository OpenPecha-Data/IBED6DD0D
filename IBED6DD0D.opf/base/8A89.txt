༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W3CN21836
ImageGroup:
13CN21903
LCCN:
n/a
ISBN:
9789888516643
Title:
ལོ་པན་གྱི་རྣམ་ཐར་ཕྱོགས་བསྒྲིགས།
lo pan gyi rnam thar phyogs bsgrigs/
Author:
n/a
n/a
Descriptor:
Original Publication:
n/a;n/a
Place:
hong kong /
Publisher:
|krung go'i shes rig dpe skrun khang/
Date:
2018
Volume:
7
Total Volumes:
13
TBRC Pages:
2
Introductory Pages:
n/a
Text Pages:
In/a
Scanning Information:
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 2019



ལམ་ཡིག་ཕྱོགས་བསྒྲིགས།
དེབ་བདུན་པ། ལམ་ཡིག་ཕྱོགས་བསྒྲིགས།
ཀྲུང་གོའི་ཤེས་རིག་དཔེ་སྐྲུན་ཁང་།



ལག་ཡིག་ཕྱོགས་བསྒྲིགས
།
ནི
དེབ་བདུན་པ། ལམ་ཡིག་ཕྱོགས་བསྒྲིགས།
ཀྲུང་གོའི་ཤེས་རིག་དཔེ་སྐྲུན་ཁང་
།



འཇམ་དབྱངས་ཤེས་རིག་དཔེ་ཚོགས།
འཇམ་དབྱངས་ཤེས་རིག་དཔེ་ཚོགས་ནི། གསེར་རྟ་བླ་རུང་ཧོར་ཤུལ་
འཇམ་དབྱངས་བློ་འཕེལནང་བསྟན་སློབ་གླིང་གི་ཡན་ལག་ཚོགས་བུ་ཞིག་སྟེ།
བོད་ཀྱི་གནའ་དེང་གི་ཡིག་ཆ་དཔར་སྐྲུན་གྱི་ལས་སྒྲུབ་པའི་དམིགས་བསལ
གྱི་ཚོགས་པ་ཞིག་ཡིན། གྲུ་གཞུག་ཏུ་འབྲེལ་ཡོད་ཀྱི་དཔེ་ཟགསར་རྙིང་དུས་
ཞིག་དཔར་སྐྲུན་བྱས་ཟིན་ལ། ཕྱིས་ཀྱང་ཚོགས་པ་འདི་ག་ནས་བོད་ཀྱི་གནའ་
དེང་གི་དཔེ་ཆ་གང་མང་ཞིག་དཔར་སྐྲུན་བྱས་ཏེ། བོད་ཀྱི་ཆོས་དང་རིག་
གཞུང་དར་རྒྱས་གོང་འཕེལ་གཏོང་བའི་བཀའ་དྲིན་མུ་མཐུད་སྐྱོང་འཆར་ཡོད་
འདུག། ད་ཐེངས་ལོ་པཎ་གྱི་རྣམ་ཐར་ཕྱོགས་བསྒྲིགས་འདི་ཡི་མ་དངུལ་གྱི་
མཐུན་འགྱུར་ཡང་ཚོགས་པ་དེ་ཡི་གཙོ་འཛིན་སྤྲུལ་དགེ་དཔལ་ལགས་ཀྱིས་
གནང་བ་ཡིན་པས་ཁོང་ལ་བཀའ་དྲིན་ཆེ་ཞེས་ཞུའོ། །



游行记集/
德拉但编。
香港:中国博学出版社,2018.07
ISBN 978-988-8516-78-0
1.0游… |1.0德…1,0传记一中国
游行记集
(1~7)
主编
德一拉但
责任编辑
刘钢
主责地电网
香港九龙南昌街宝昌大楼3字楼
址 话
话
00852-66748311
址
www.hksjiys. com
电子信箱
1479603394@qq.com
开
本
170mmX240mm
1/16
1~2000 4
张号
ISBN 978-988-8516-78-3
印书版 单
次
2018年8月第1版 2018年8月第1次印刷
单 定价
47.00 TL
总定价
290.00元(1~7卷)
版权所有
翻印必究



དཀར་ཆག
དཀར་ཆག
སྔོན་འགྲོའི་གསལ་བཤད།....
1
བླ་མ་ཆག་ལོ་ཙཱ་བ་ཆོས་རྗེ་དཔལ་བའི་རྣམ་པར་ཐར་པ།.
ཆོས་དཔལ་དར་དཔྱངས།3
ལེའུ་དང་པོ། བོད་དུ་སྐུ་འཁྲུངས་པ།
4
9
ལེའུ་གཉིས་པ། བལ་ཡུལ་དུ་བྱོན་པ།
12
ལེའུ་གསུམ་པ། མུ་སྟེགས་ཀྱི་རྒྱལ་ཁམས་ཏི་ར་ཧུ་ཏི་ལ་བྱོན་པ།-
ལེའུ་བཞི་པ། ཡངས་པ་ཅན་ནས་རྡོ་རྗེ་གདན་གཟིམས་ལམ་དུ་གཟིགས་པ།
..... 15
ལེའུ་ལྔ་པ། རྡོ་རྗེ་གདན་གཟིགས་པ།
... 17
ལེའུ་དྲུག་པ། ཆོས་རྒྱལ་མྱ་ངན་མེད་ཀྱི་མཆོད་རྟེན་གྱི་བྱུང་བ།
31
ལེའུ་བདུན་པ། རྟེན་བྱིན་རླབས་ཅན་མང་པོ་གཟིགས་པ།
35
ལེའུ་བརྒྱུད་པ། བྱ་རྒོད་ཕུང་རིར་བྱོན་པ།
40
ལེའུ་དགུ་བ། རྒྱལ་པོའི་ཁབ་གཟིགས་པ།
42
ལེའུ་བཅུ་པ། ནཱ་ལེནྡྲ་གཟིགས་པ།
43
ལེའུ་བཅུ་གཅིག་པ། ཚུར་ལམ་ཏི་ར་ཧུ་ཏིར་བྱོན་པ། -
51
ལེའུ་བཅུ་གཉིས་པ། མང་ཡུལ་ཡང་དོག་ཏུ་ལོ་བཞི་བཞུགས་པ། .
....... 54
l
1



ལོ་པཎ་གྱི་རྣམ་ཐར་ཕྱོགས་བསྒྲིགས།
ལེའུ་བཅུ་གསུམ་པ། ལྟེའུ་རའི་གདན་ས་བསྐྱངས་པ།..
57
ལེའུ་བཅུ་བཞི་བ། ཐང་པོ་ཆེར་བྱོན་པ།
59
ལེའུ་བཅོ་ལྔ་པ། འཇུ་ཕུར་བྱོན་པ།.
62
ལེའུ་བཅུ་དྲུག་པ། སྐུ་མྱ་ངན་ལས་འདས་པ།
63
མཛད་བྱང་སྨོན་ཚིག …..…...
.... 66
མན་ལུང་གུ་རུའི་ལམ་ཡིག།
མན་ལུང་གུ་རུ།71
ལེའུ་དང་པོ།
71
ལེའུ་གཉིས་པ།
86
ལེའུ་གསུམ་པ།
89
ལེའུ་བཞི་བ།
92
ལེའུ་ལྔ་པ།
96
ཨོ་རྒྱན་མཁའ་འགྲོའི་གླིང་གི་ལམ་ཡིག།
ཨོ་རྒྱན་པ་ངག་དབང་རྒྱ་མཚོ།103
བལ་ཡུལ་ལ་ཐོགས་དུས་ཀྱི་མ་ཡིག་སྙན་ངག་རྩོམ་འཕྲོ།
ལྷ་མཐོང་ལོ་ཙཱ་བ།147
བལ་ཡུལ་གྱི་རྟོགས་བརྗོད་པཎྜི་ཏའི་གསུང་ལས་བྱུང་བ།
ལྷ་མཐོང་ལོ་ཙཱ་བ།167
བལ་པོའི་གནས་ཀྱི་དཀར་ཆག།
ཁམས་སྤྲུལ་ཆོས་ཀྱི་ཉི་མ།173
180
རྟེན་རྣམས་ཇི་ལྟར་ཡོད་པའི་ས་བཅད་མདོར་བསྡུས།
སླར་ཡང་དེ་ཡི་ལོ་རྒྱུས་རྒྱས་པར་བཤད་པ།
རྒྱ་གར་གྱི་གནས་ཆེན་ཁག་ལ་བགྲོད་པའི་ལམ་ཡིག།
182
....དགེ་འདུན་ཆོས་འཕེལ།225
2



དཀར་ཆག
ཏི་ཤི་རས་པའི་རྣམ་ཐར།
རས་པ་དཀར་པོ།255
258
དང་པོ། མི་ཆོས་ཀྱི་རྣམ་ཐར།
གཉིས་པ། ལྷ་ཆོས་ཀྱི་རྣམ་ཐར།
259
360
གསུམ་པ། བླ་ན་མེད་པའི་རྣམ་ཐར།
3



དཔེ་ཚོགས་གསལ་བཤད།
《ལམ་ཡིག་ཕྱོགས་བསྒྲིགས》ཀྱི་སྔོན་འགྲོའི་གསལ་བཤད།
དྷིལྷ་ལྡན།
ལོ་རྒྱུས་ལ་དོ་སྣང་བྱེད་མཁན་ཞིག་ཡིན་ཚེ་ས་གནས་དང་
། དུས་ཚོད། མི་སྣ་
གསུམ་ནི་ངེས་དགོས་པའི་རྩ་བའི་གནད་དོན་གསུམ་ཡིན་ཞིང་། དེ་ལས་ས་གནས་
ངོས་འཛིན་བྱེད་པ་ལ་བཞིན་རས་གསལ་བྱེད་ཀྱི་མེ་ལོང་ལྟ་བུའི་གླེགས་བམ་གཅིག་
ཡོད་པ་ནི་ལམ་ཡིག་གི་སྐོར་ཡིན་ལ། ཡུལ་སྐོར་དང་གནས་མཇལ་དུ་བསྐྱོད་སྐབས་ས་
ཆ་གང་དེའི་རྩ་ཆེ་བའི་ཡུལ་གནས་འགང་ཆེན་དང་
། ཡིད་འཕྲོག་པའི་ཡུལ་ལྗོངས་རི་
ཆུ་ ངོ་མཚར་བའི་སྣོད་བཅུད་ཀྱི་བྱུང་བ་སོགས་ངོས་འཛིན་བྱེད་པ་ལ་ལམ་སྟོན་གྱི་
སྒྲོན་མེ་ལྟ་བུ་ཞིག་ཡོད་པའང་ལམ་ཡིག་གི་སྐོར་འདི་དག་ཡིན།
མ་ཟད་ལམ་ཡིག་དག་ནི་ཚོད་འཇོག་དང་དཔེ་ཀློག་ཙམ་ལ་བརྟེན་ནས་འོལ་
ཚོད་ཀྱིས་སྨྲས་པ་མིན་པར། སྐྱེས་བུ་གང་དག་ཡུལ་དངོས་སུ་ཕྱིན་ཏེ་མཐོང་ཐོས་མྱོང་
གསུམ་བྲིས་པ་ལགས་པས། མཁས་པ་གང་དག་ཕེབས་དུས་ཀྱི་མི་རིགས་དང་ས་གནས་
སོ་སོའི་ཡུལ་དུས་ཀྱི་གནས་སྟངས་དང་
། ཡུལ་སྲོལ་གོམས་གཤིས། འཚོ་ཆས་དང་དད་
མོས༑ སྣོད་བཅུད་ཀྱི་ཆག་འཇིག་སོགས་ལ་ཞིབ་འཇུག་བྱེད་པར་ཤིན་ཏུ་ཡིད་རྟོན་
རུང་བའི་རྒྱུ་ཆ་གལ་ཆེན་ཞིག་ཀྱང་ཡིན། དེ་བས་འདིར་བོད་ཀྱི་མཁས་པ་སྔ་མ་དག་
གིས་མཛད་པའི་ལམ་ཡིག་དག་ལས་དཔེ་རྒྱུན་དཀོན་ཞིང་གྲགས་པ་ཆེ་བ་སྐོར་ཞིག་
1



ལམ་ཡིག་ཕྱོགས་བསྒྲིགས།
ཕྱོགས་གཅིག་ཏུ་བསྡུས་ཏེ་དེབ་ཏུ་བྱས་པ་ཡིན།
རང་རེ་བོད་ཀྱི་སྔོན་བྱོན་མཁས་པ་དག་གིས་མཛད་པའི་ལམ་ཡིག་མི་ཉུང་བ་
ཞིག་ཡོད་ཅིང་
། དེ་དག་ལས་ཆག་ལོ་ཆོས་རྗེ་དཔལ་གྱི་རྣམ་ཐར་རམ་ཆག་ལོའི་ལམ་
ཡིག་ཏུའང་གྲགས་པ་དེ་དང་
། སྟག་ཚང་རས་པ་ངག་དབང་རྒྱ་མཚོའི་ཨུ་རྒྱན་ལམ་ཡིག།
མཁས་དབང་དགེ་ཆོས་ཀྱིས་མཛད་པའི་རྒྱ་གར་ལམ་ཡིག་སོགས་ནི་ཚུར་མཐོང་སྐྱེ་
སྣང་ཚོད་དང་བསྟུན་པ་འབའ་ཞིག་ཡིན་ཞིང་
། ས་ཆུ་རི་གསུམ་གྱི་ངོས་འཛིན་
སོགས་ཀྱང་གསལ་བོར་གནང་འདུག་པས་ཤིན་ཏུ་ར་འཕྲོད་པ་ཡོད་པར་མ་ཟད། ཆག་
ལོའི་ལམ་ཡིག་དང་
། ཨུ་རྒྱན་པའི་ལམ་ཡིག། མན་ལུང་གུ་རུའི་ལམ་ཡིག་འདི་དག་
ནི་མཁས་དབང་དགེ་ཆོས་དང་བཙན་པོ་ནོ་མོ་ཧན་སོགས་ཀྱིས་ཀྱང་ཤིན་ཏུ་རྩིས་ཆེ་
བར་མཛད་དེ་གསེར་ཐང་དང་
། འཛམ་གླིང་རྒྱས་བཤད་སོགས་སུ་ཡང་དང་ཡང་དུ་
གླེང་ཡོད་ལ། ཆག་ལོའི་ལམ་ཡིག་ནི་དུས་རབས་ཉི་ཤུ་པའི་སྟོད་དུ་དབྱིན་ཡིག་ཏུའང་
བསྒྱུར་ཏེ་ཕྱི་མི་དག་གིས་ཀྱང་མཐོང་ཆེན་པོ་གནང་ཞིང་གྲགས་ཆེ་བར་གྲགས
།
ཡང་ལམ་ཡིག་འགའ་རེ་ནི་མཛད་པ་པོ་སོ་སོའི་དག་པའི་སྣང་ཚུལ་ཙམ་ལས་
རང་རེའི་སྣང་ཚོད་ལ་འཚོལ་དུ་མེད་པའི་རིགས་ཀྱང་ཡོད་ལ། སྣང་ཚུལ་ཅུང་མི་འདྲ་
བ་རེར་འུད་ཆེན་པོས་བརྗོད་པ་སོགས་ཀྱང་ཡོད་མོད། དེ་དག་ཀྱང་སྐབས་ཐོགས་རེའི་
འབྲི་སྟངས་ཙམ་ལས། སྤྱི་རིགས་ནས་ལམ་ཡིག་དེ་དག་ཏུའང་ས་གནས་ངོས་འཛིན་
དང༌༑ སྐབས་དེའི་སྣོད་བཅུད་ཀྱི་གནས་སྟངས་དང་འགྱུར་བ་སོགས་ཤིན་ཏུ་གསལ་
བོར་ཡོད་པས་ཤིན་ཏུ་གལ་ཆེ་བར་ཡོད།
མཁས་དབང་དགེ་ཆོས་ལགས་ཀྱིས་ཀྱང་ཨུ་རྒྱན་པ་སྔ་མ་རིན་ཆེན་དཔལ་དང་།
རྗེས་མ་ངག་དབང་རྒྱ་མཚོ་སོགས་ཀྱི་ལམ་ཡིག་ལ་བརྟེན་ནས་ཨུ་རྒྱན་ཡུལ་གྱི་ས་
2



དཔེ་ཚོགས་གསལ་བཤད།
གནས་སོགས་ངོས་ཟིན་གསལ་བར་བྱུང་བ་དང་
། ཆག་ལོའི་ལམ་ཡིག་ལ་བརྟེན་ནས་
རྒྱ་གར་གྱི་གནས་གང་མང་ངོས་ཟིན་བྱུང་བ་དང་
། ཕྱི་མི་དག་གིས་ཀྱང་རང་རེའི་ཆག་
ལོའི་ལམ་ཡིག་འདི་དང་
། གཞན་རྒྱ་ནག་གི་ཧྥ་ཤན་དང་ཐང་སན་སོགས་ཀྱི་ལམ་ཡིག་
ལ་བརྟེན་ནས་རྒྱ་གར་གྱི་གནས་འགང་ཆེན་དག་ངོས་ཟིན་བྱུང་བ་ལྟ་བུའོ། །
གཤམ་དུ་ང་ཚོས་དེབ་ཚོགས་འདི་ཡི་ཞུ་དག་སོགས་ཀྱི་བརྒྱུད་རིམ་དང་། རྟགས་
འགོད་ཚུལ་སོགས་ཀློག་མཁན་དག་གིས་གཞུང་དངོས་མ་བཀླགས་པའི་སྔོན་དུ་ངེས་
དགོས་པ་འགའ་ཞིག་འགོད་པ་ལ།
༡ མ་དཔེར་བསྡུར་སྟངས།
སྤྱིར་ལོ་པཎ་གྱི་རྣམ་ཐར་དང་ལམ་ཡིག་དེབ་བཅུ་བདུན་ཙམ་ཞུ་དག་དང་
བཅས་ཕལ་ཆེར་གྲུབ་ནས་ཡོད་མོད། ད་ཐེངས་དེབ་ཕྲེང་དང་པོ་འདིར་དེབ་བདུན་
ཙམ་ལས་སྐྲུན་ཐུབ་མེད། དེབ་ཕྲེང་དང་པོ་འདི་ལ་ཁྱོན་དཔེ་དེབ་བདུན་ཡོད་ལ། ནང་
འཁོད་ཀྱི་རྣམ་ཐར་དང་ལམ་ཡིག་མི་འདྲ་བ་ལྔ་བཅུར་ཉེ་བ་ཞིག་བཀོད་ཡོད་པ་ལས་
འབྲོམ་སྟོན་པའི་རྣམ་ཐར་དང་
། ཞ་ལུ་རི་ཕུག་གི་སྤྲུལ་སྐུས་མཛད་པའི་ཐུགས་སྲས་ལོ་
ཙཱ་བའི་རྣམ་ཐར་ཉུང་བསྡུས་དེ་གཉིས་ཀྱི་མ་དཔེར་བོད་ལྗོངས་བོད་ཡིག་དཔེ་རྙིང་
དཔེ་སྐྲུན་ཁང་ནས་དཔར་བ་དེ་ལས་མ་རྙེད་པ་ཙམ་ལས། གཞན་རྣམ་ཐར་མཐའ་
དག་གི་མ་དཔེ་དཔེ་རྙིང་ཚད་ལྡན་ཏེ། འབྲས་སྤུངས་གནས་བཅུ་ལྷ་ཁང་དང་།
ཏ་ལའི་དཔེ་མཛོད་ཁང་། སྣར་ཐང་། དགའ་ལྡན། གཙང་བཀྲ་ཤིས་ལྷུན་པོ། སྡེ་དགེ་
སོགས་ནས་བྱུང་བའི་མ་དཔེ་བྲིས་མ་རྙིང་པ་ཚད་ལྡན་དང་
། ཤིང་དཔར་ཚད་ལྡན་ཁོ་
བློ་
3



ལམ་ཡིག་ཕྱོགས་བསྒྲིགས།
ནར་གཏུགས་ཡོད།
མ་དཔེ་རྙིང་པ་ཡང་གཅིག་ཙམ་ལ་བསྡུར་བས་ཆོག་ཤེས་པར་མ་བྱས་པར་གང་
མང་མང་ཞིག་རྙེད་པར་འབད་བརྩོན་བྱས་པ་ཡིན། དེ་ཡང་འགའ་རེར་མ་ ་དཔེ་
མི་འདྲ་བ་དྲུག་བདུན་རེ་བྱུང་ཞིང་
། དེ་དག་ནང་ཕན་ཚུན་ཡི་གེ་འབྲི་སྟངས་དང་
ཕྲད་རྣམ་དབྱེ་མི་འདྲ་བ་མང་བར་མ་ཟད། ལྡེབ་འགའ་རེ་ཆད་ལྷག་ཤོར་བ་དང་
། ས་
བཅད་ཆད་ལྷག་ཤོར་བ། ལེའུ་གོང་འོག་འཁྲུགས་པ་སོགས་ཀྱང་འདུག་པས་ཤིན་ཏུ་
བསྡུར་དཀའ་བར་འདུག་མོད། ང་ཚོས་ངལ་བ་ལ་མ་འཛེམས་པར་མ་དཔེ་གང་རྙེད་
ཀུན་ལ་ཞིབ་ཏུ་བསྡུར་ཅིང་
། ཅི་ནུས་ནུས་དང་གང་ཤེས་ཤེས་ཀྱིས་ནོར་བ་བཅོས། ཆད་
པ་བསྐང་། འཁྲུགས་པ་བསྡེབས་ནས་བཀོད་ཡོད། དཔེར་ན་ཆག་ལོའི་རྣམ་ཐར་ཆོས་
དཔལ་དར་དཔྱངས་ཀྱིས་མཛད་པ་དེ་ལ་དཔེ་བདུན་ཡས་མས་བྱུང་ཞིང་། དེ་དག་
ལས་འགའ་རེར་ལྡེབ་འགའ་རེ་ཆད་ལྷག་བྱུང་བར་མ་ཟད། ལེའུའི་གོ་རིམ་ཡང་མི་
འདྲ་བར་འདུག་མོད། འདིར་ཞིབ་ཏུ་བསྡུར་ནས་ཆད་པ་བསྐངས་པ་དང་འཁྲུགས་པ་
བསྡེབས་པར་བྱས་པའི་ཚུལ་དུ་ཡོད།
དེ་བཞིན་དུ་ཁྲོ་ལོའི་རང་རྣམ་དུ་གྲགས་པ་དེ་ཡང་ཐོག་མར་མ་དཔེ་རྙིང་གྲས་
ཤིག་ལ་བསྡུར་བ་ཚད་ལྡན་བྱས་ནས་ཆོག་པར་བྱས་ཡོད་མོད། རྗེས་སུ་ཡང་དཔེ་རྙིང་
བྲིས་མ་མི་འདྲ་བ་གཉིས་ལག་སོན་བྱུང་བས། དེ་གསུམ་ཕན་ཚུན་བསྡུར་སྐབས་དཔེ་སྔ་
མ་དང་མི་འདྲ་བ་མང་དུ་བྱུང་བར་མ་ཟད། ལྡེབ་འགའ་རེའི་ཆད་ལྷག་ཤོར་བ་སོགས་
ཀྱང་འདུག་པས་ཡང་བསྐྱར་དཔེ་གསུམ་ག་ཞིབ་བསྡུར་བྱས་པ་ཡིན་ལ། དེ་བཞིན་དུ་
ཞ་ལུའི་རྣམ་ཐར་དང་
། བུ་སྟོན་རྣམ་ཐར་སྙིམ་པའི་མེ་ཏོག། གྲྭ་ལོའི་རྣམ་ཐར། ལྷ་བླ་
མའི་རྣམ་ཐར། ལོ་ཆེན་རིན་བཟང་གི་རྣམ་ཐར་སོགས་ལའང་དེ་ལྟར་བྱུང་མོད། ཀུན་
4



དཔེ་ཚོགས་གསལ་བཤད།
ལ་ཞིབ་ཏུ་བསྡུར་ནས་དག་པར་བཀོད་ཡོད།
༢ ཞུ་དག་བྱེད་སྟངས།
༡ ཡིག་ནོར་དག་བཅོས་ཀྱི་སྐོར་ནས་གནའ་དཔེ་ཞིབ་འཇུག་པ་དང་
། བརྡ་དང་
ཡི་གེའི་འགྱུར་རིམ་ལ་ཞིབ་ཏུ་དཔྱོད་མཁན་དག་ལ་ཕན་དུ་རེ་བས། མ་དཔེ་རུ་
ཡིག་ནོར་ཡིན་ངེས་སུ་ཐག་ཆོད་པ་དག་ཀྱང་གཞུང་གི་དཀྱུས་སུ་གནའ་དཔེ་དེ་ག་མ་
བཅོས་པར་རང་སོར་བཞག་ཅིང་
། དེ་ཡི་ནོར་བཅོས་རྣམས་གོར་ཐིག་ཏུ་བླངས་ནས་
བཀོད་ཡོད། འོན་ཀྱང་རྣམ་ཐར་འགའ་རེར་ཚིག་ཕྲད་དག་རྣམ་ཐར་གྱི་མགོ་ནས་
མཇུག་བར་དིང་གི་འབྲི་སྟངས་དང་མི་མཐུན་པར་བྲིས་འདུག་པས། ཀུན་ཀྱང་རྟགས་
སུ་བླངས་ན་ལྡེབ་ངོས་ཡོངས་རྟགས་འབའ་ཞིག་གིས་གང་བར་གྱུར་ཏེ་དེབ་མི་མཛེས་
པར་འགྱུར་བར་དོགས་ནས་འགའ་བཅོས་པ་དང༌
། ཐོག་མའི་ཞུ་དག་སྐབས་སུ་གཞུང་
གི་དཀྱུས་བཅོས་ཟིན་འགའ་སླར་ཡང་བསྐྱར་བཅོས་བྱས་ཏེ་གོར་ཐིག་ཏུ་ལེན་རྒྱུ་མ་
བྱུང་བར་ལུས་པ་འགའ་ཡང་ཡོད་པས་དེ་ལུགས་ཐུགས་ལ་ངེས་འཚལ།
༢ ཞུ་དག་སྐབས་མ་དཔེ་ལ་བསྡུར་རྒྱུ་དེ་ང་ཚོས་ཨང་དང་པོར་བཞག་ཡོད། དེ་
ཡང་ད་ལྟ་ང་ཚོས་མཐོང་ཐུབ་པའི་ལྕགས་དཔར་གྱི་དེབ་མང་པོ་ཞིག་ལ་མ་དཔེའི་
སྟེང་ནས་ཡི་གེ་མང་དུ་ཆད་པར་མ་ཟད། སྐབས་རེར་ཕྲེང་མང་པོ་དང་། ཐ་ན་ལྡེབ་
འགའ་རེ་ཆད་པ་དང་། ཡང་སྐབས་རེར་ལྡེབ་འགའ་རེ་ལྷག་པར་པར་བར་མ་ཟད།
གཞུང་དེ་ལ་གཏན་མེད་པ་འགའ་རེ་ཡང་བར་དུ་བཅུད་དེ་ལྷག་པ་སོགས་ཤིན་ཏུ་
མང་བར་མཐོང་བས། ང་ཚོས་ཞུ་དག་སྐབས་སུ་མ་དཔེ་ལ་བསྡུར་ཏེ་མ་དཔེའི་
5



ལམ་ཡིག་ཕྱོགས་བསྒྲིགས།
སྟེང་ནས་ཆད་པ་དང་
། ལྷག་པ། ནོར་བ་སོགས་མེད་པ་ཞིག་ཡོང་རྒྱུ་དེ་གཙོ་བོར་བྱས་
པ་ཡིན། དེ་ཡང་མ་དཔེ་གཅིག་ལ་བསྡུར་བ་ཙམ་དང་། ཐེངས་གཅིག་ལ་བསྡུར་བ་
ཙམ་གྱིས་འཐུས་པར་མ་བྱས་པར། རྣམ་ཐར་རེར་མ་དཔེ་མི་འདྲ་བ་གང་རྙེད་ཀུན་ལ་
བསྡུར་ཡོད་ལ། དག་བཅོས་དཀའ་ཤོས་ཀྱི་རྣམ་ཐར་དག་མ་དཔེ་ལ་ཐེངས་ལྔ་རེ་དང་།
ཉུང་མཐའ་ཡང་གསུམ་རེ་ཚང་མར་བསྡུར་ཡོད། རྩིས་འཕྲུལ་ནས་དེབ་ཏུ་སྒྲིག་སྐབས་
སྒྲིག་པ་པོའི་མཐེབ་འོག་ནས་མ་གོ་ས་ནས་ཡི་གེ་འགའ་རེ་བསྣོག་ཤོར་བ་སོགས་ཀྱང་
ཡོད་སྲིད་པས། ང་ཚོས་དེབ་ཏུ་བསྒྲིགས་ཟིན་རྗེས་ཡང་བསྐྱར་མ་དཔེ་ལ་ཐེངས་གཅིག་
བསྡུར་ཡོད།
༣ རྟགས་ཀྱི་མཚོན་དོན།
༡
ཡི་གེ་ནོར་བ་བཅོས་པ་དང་། མཆན་བཏབ་པ། མ་དཔེ་མི་འདྲ་བའི་ནང་དུ་
གསལ་བ། ཆད་ལྷག་ཤོར་བ་ཡིན་ནམ་སྙམ་པ་དག་ང་ཚོས་གོར་ཐིག་ཏུ་བླངས་ནས་
ཡོད་པས། ཀློག་མཁན་དག་གིས་སྔོན་དུ་ཅིས་ཀྱང་རྟགས་འདི་དག་ངེས་འཚལ།
མ་དཔེར་ཡིག་ནོར་ཡིན་ངེས་སུ་སྙམ་པ་དག་ཀྱང་མ་ཡིག་བསུབས་ནས་
བཅོས་པ་སོགས་མ་བྱས་པར་མ་དཔེར་རང་སོར་བཞག་ནས། དེ་ཡི་ནོར་བཅོས་ཀྱི་ཡི་
གེ་དེ་རྟགས( )འདིའི་ནང་དུ་བཀོད་ཡོད་ལ། མཆན་རྣམས་ཀྱང་རྟགས་འདིར་ཡིག་
ཆུང་བྱས་ནས་བཀོད་ཡོད། དེ་བས་རྟགས( )འདིའི་ནང་དུ་ཡོད་པའི་ཡིག་ཆུང་དག་
མཆན་ཡིན་ལ། ཡིག་ཆུང་མ་བྱས་པར་རྟགས་འདིར་བཀོད་པ་དག་ནོར་བཅོས་ཀྱི་སྐོར་
ཡིན།
༢ མ་དཔེ་མང་དུ་རྙེད་པ་དག་ལས་མ་དཔེ་རྙིང་པ་གཅིག་མ་ཕྱི་རུ་བཟུང་ཞིང་
།
6



དཔེ་ཚོགས་གསལ་བཤད།
དེ་རུ་མི་གསལ་བར་དཔེ་གཞན་དུ་གསལ་བའི་སྐོར་རྣམས་རྟགས{}འདིའི་ནང་དུ་
བཀོད་ཡོད་ལ། མ་དཔེ་མི་འདྲ་བ་གསུམ་བཞི་ཡན་ཆད་བྱུང་བ་དག་རྟགས(}འདིའི་
ནང་དུ་ཨང་གྲངས༡དང༢་སོགས་བཀོད་ཡོད། དཔེར་ན་ཆག་ལོའི་ལམ་ཡིག་ཏུ།
༡ ཉའི་ཁོག་པ། ༢ ཉའི་ལྟོ་བ། ༣ ལྐོག་པ}ཞེས་པ་ལྟ་བུར་མཚོན་ན་མ་དཔེ་མི་འདྲ་བ་
གསུམ་དུ་བྱུང་བའི་འབྲི་སྟངས་མི་འདྲ་བ་གསུམ་ཡིན་པ་ལྟ་བུའོ། །དེ་ལྟར་དཔེ་མི་འདྲ་
བར་མངོན་པ་ལའང་ཚེག་བར་འགའ་རེ་ཡོད་པ་ནས། མང་ཤོས་ལ་ལྡེབ་མ་རེ་ཙམ་
དེ་ལྟར་བཀོད་པ་ཡང་ཡོད། དེ་བས་རྟགས{}འདི་འདྲའི་ནང་དུ་ཡོད་པ་ཀུན་དཔེ་མི་
འདྲ་བའི་ནང་དུ་གསལ་བ་དག་ཡིན།
༣ མ་དཔེར་ཆད་སོང་བ་ཡིན་ནམ་སྙམ་པ་དག་རྟགས】འདིའི་ནང་དུ་བླངས་
ཡོད༑ དཔེར་ན་ལོ་ཆེན་རིན་བཟང་གི་རྣམ་ཐར་དུ།（མཁའ་འགྲོ་མས་ལུང་ཇི་ལྟར་
བསྟན་པ་དང་བཞི།】ཞེས་པའི་ས་བཅད་འདི་དབུ་ནས་ཆད་སོང་བ་ཡིན་ནམ་སྙམ་
ནས་བཙུད་པ་ལྟ་བུའོ། །
མ་དཔེར་ཡོད་པའི་ཡི་གེའམ་ཚིག་འགའ་རེ་ལྷག་མོ་ཡིན་ནམ་སྙམ་པ་དག་
དང་༑ ཐག་མ་ཆོད་པའི་རིགས་རྟགས《]འདིའི་ནང་དུ་བླངས་ནས་བཀོད་ཡོད། དེ་
ཡང་དཔེར་ན་ལོ་ཆེན་རིན་བཟང་གི་རྣམ་ཐར་དུ། དགུན་རྒྱམ་ཤུར་དུ་ཐུགས་དམ་
མཛད་ནས། 《སོས་ཐུགས་དམ་མཛད་ནས། སོས་ཐུགས་དམ་ཐོན་ནས། ཞེས་པའི་སོས་
ཐུགས་དམ་ཐོན་ནས་ཞེས་པ་ལྷག་མ་ཡིན་པས་རྟགས་དེར་བཙུད་པ་དང། ཤཱཀྱ་དཔལ་
གྱིས་མཛད་པའི་ཐུགས་སྲས་ལོ་ཙཱ་བའི་རྣམ་ཐར་དུ། 《སྒྱུ་མ་ལྟ་བུའི་ངང་ཐམས་ཅད
དད་ཅིང་གུས་པའི་འབུལ་བ་བྱུང་བ་རྣམས་ཀྱང་
། ཞེས་པ་ལྟ་བུ་མ་ཡིག་ཏུ་མི་གསལ་
བས་ཐག་མ་ཆོད་པ་ལྟ་བུའོ། །
7



ལམ་ཡིག་ཕྱོགས་བསྒྲིགས།
༥ ད་དུང་རྣམ་ཐར་འགའ་རེར་མ་དཔེ་མི་འདྲ་བར་མཚན་དོན་མི་འདྲ་བ་མང་
དུ་བཀོད་པའང་འདུག་མོད། རྣམ་ཐར་གྱི་མགོ་རུ་མཚན་མི་འདྲ་བ་མང་དུ་བཀོད་པ་
དང་༑ རྟགས་མང་དུ་བཏབ་པ་སོགས་ནི་མི་མཛེས་པར་འདུག་པས། དེ་དག་གཞུང་
དཀྱུས་སུ་མ་བཀོད་པར་རྣམ་ཐར་རེ་རེའི་མགོ་ཡི་གསལ་བཤད་ནང་དུ་བཀོད་ཡོད།
༤ རྣམ་ཐར་དང་ལམ་ཡིག་སོ་སོའི་གསལ་བཤད།
ལོ་པཎ་གྱི་རྣམ་ཐར་དང་། ལམ་ཡིག་ཚང་མར་གསལ་བཤད་རེ་རེ་བཀོད་ཡོད།
གསལ་བཤད་ནང་དུ་སྐབས་བབས་ལོ་པཎ་དེའི་འཁྲུངས་འདས་ལོ་ཚིགས་དང་རྣམ་
ཐར་བསྡུས་ཙམ། རྣམ་ཐར་དང་ལམ་ཡིག་དེ་ཡི་སྐོར་གྱི་གསལ་བཤད་ཕྲན་ཙམ་བཅས་
བཀོད་ཡོད། འོན་ཀྱང་རྣམ་ཐར་འགའ་རེའི་རྩོམ་པ་པོ་རྩད་གཅོད་དཀའ་བར་འདུག་
ལ༑ ལོ་པཎ་མང་པོ་ཞིག་གི་འཁྲུངས་འདས་ལོ་ཚིགས་དེ་སྔའི་ཚིག་མཛོད་དང་ལོ་རྒྱུས་
དག་ཏུ་གསལ་བོར་བཀོད་མེད་པ་མང་ལ། ཚིག་མཛོད་སོགས་སུ་བཀོད་པ་དག་ཀྱང་
རྣམ་ཐར་སོགས་དང་བསྡུར་ན་མི་དག་པ་མང་བས་འཁྲུངས་འདས་རེ་རེ་བཞིན་
འགོད་པ་ཤིན་ཏུ་དཀའ་བར་འདུག་ནའང་
། རྣམ་ཐར་དང་། ལོ་རྒྱུས། ཆོས་འབྱུང་
སོགས་ཕན་ཚུན་བསྒྲིགས་ཏེ་ཕལ་ཆེ་བར་འཁྲུངས་འདས་ལོ་ཚིགས་བཀོད་ཡོད་ལ།
རྣམ་ཐར་རྩོམ་པ་པོ་ཡང་དཔེ་ཚོགས་གཞན་དང་གཞན་དུ་རྩོམ་པ་པོ་མི་གསལ་ཞེས་
བྲིས་པ་དག་ཀྱང་དཀའ་བས་བཙལ་ཏེ་རྩོམ་པ་པོ་བཀོད་ཡོད་མོད། མཐའ་གཅིག་ཏུ་
ཁ་ཚོན་གཅོད་དཀའ་བས་མཁྱེན་ལྡན་དག་གིས་སླར་ཡང་དཔྱད་འཚལ།
8



དཔེ་ཚོགས་གསལ་བཤད།
༥ དེབ་ཕྲེང་གི་གོ་རིམ།
དེ་
འདིར་ལོ་པཎ་གྱི་རྣམ་ཐར་དག་གང་བྱུང་དུ་མ་བསྒྲིགས་པར་དེབ་ཕྲེང་རྣམས་
ཀྱི་གོ་རིམ་ནི་ལོ་པཎ་དེ་དག་བྱོན་དུས་ཀྱི་དུས་ཚོད་ཀྱི་སྔ་ཕྱི་ལྟར་བསྒྲིགས་ཡོད་ལ།
ཡང་ཕལ་ཆེ་བར་དུས་ཐོག་གཅིག་པའི་པཎྜི་ཏ་དང་ལོ་ཙཱ་བ་དག་སྟབས་གཅིག་ཏུ་
བསྒྲིགས་ཡོད། ལོ་པཎ་རྣམ་ཐར་དེབ་ཕྲེང་དང་པོ་འདིར་འཁོད་པའི་རྣམ་ཐར་དང་
རྩོམ་པ་པོ་དག་ནི།
བསྟན་པ་སྔ་དར་སྐོར་གྱི་དེབ་ཏུ། ༡ ཏུན་ཧོང་ལས་བྱུང་བའི་སློབ་དཔོན་པདྨའི་
སྐོར༑ ༢ ཏུན་ཧོང་ལས་བྱུང་བའི་གནུབས་ནམ་མཁའི་སྙིང་པོའི་སྐོར། ༣ མངའ་
བདག་ཉང་གི་སློབ་དཔོན་པདྨའི་རྣམ་ཐར་ཆོས་འབྱུང་ནོར་བུའི་ཕྲེང་བ། ༤ མཁན་
ཆེན་ཞི་འཚོའི་རྣམ་ཐར། ༥ རྗེ་བཙུན་ཏཱ་ར་ནཱ་ཐས་མཛད་པའི་སློབ་དཔོན་པདྨའི་རྣམ་
ཐར་ཡིད་ཆེས་གསུམ་ལྡན། ༦ ཀོང་སྤྲུལ་ཡོན་ཏན་རྒྱ་མཚོས་མཛད་པའི་བེ་རོའི་རྣམ་
ཐར་པདྨའི་དགའ་ཚལ། ༧ གནུབས་ཆེན་སངས་རྒྱས་ཡེ་ཤེས་ཀྱི་རང་རྣམ། ༨ གནམ་
ཆོས་མི་འགྱུར་རྡོ་རྗེས་མཛད་པའི་ཤུད་བུ་དཔལ་གྱི་སེངྒེའི་རྣམ་ཐར་རྣམས་བཀོད་
ཡོད།
ཇོ་བོ་སྤྱི་ཏི་སོགས་ཀྱི་སྐོར་གྱི་དེབ་ཏུ། ༡ ཀོང་སྤྲུལ་ཡོན་ཏན་རྒྱ་མཚོས་མཛད་
པའི་ཇོ་བོ་སྤྱི་ཏིའི་སྐུ་འབུམ་གྱི་དཀར་ཆག། ༢ ཡོལ་ལྕགས་རྡོ་རྗེ་དབང་ཕྱུག་གིས་
མཛད་པའི་རོང་ཟོམ་ཆོས་ཀྱི་བཟང་པོའི་རྣམ་ཐར། ༣ རོང་ཟོམ་གྱི་རྣམ་ཐར་ཡལ་
འདབ་བཞི་པ། ༤ ས་ཆེན་གྲགས་པ་རྒྱལ་མཚན་གྱིས་མཛད་པའི་འབྲོག་མི་ལོ་ཙཱའི་
9



ལམ་ཡིག་ཕྱོགས་བསྒྲིགས།
རྣམ་ཐར། ༥ ས་སྐྱ་བསོད་ནམས་རྩེ་མོས་མཛད་པའི་བ་རི་ལོ་ཙཱའི་རྣམ་ཐར། ༦ ཞང་
བརྩོན་འགྲུས་གྲགས་པས་མཛད་པའི་གྲྭ་ལོ་སྔ་མའི་རྣམ་ཐར། ༧ རྒུ་ལོ་ཕྱི་མའི་རྣམ་
ཐར་དང་གདུང་རབས། ༨ གཙང་སྨྱོན་གྱིས་མཛད་པའི་མར་པ་ལོ་ཙཱའི་རྣམ་ཐར་
རྣམས་ཡོད།
ཇོ་བོ་རྗེ་དཔལ་ལྡན་ཨ་ཏི་ཤ་ཡབ་སྲས་སྐོར་གྱི་དེབ་ཏུ། ༡ འབྲོམ་སྟོན་པས་
མཛད་པའི་ཇོ་བོ་རྗེ་དཔལ་ལྡན་ཨ་ཏི་ཤའི་རྣམ་ཐར་ཆོས་ཀྱི་འབྱུང་གནས་སོགས་
དང་༑ ༢ གུ་གེ་གྲགས་པ་རྒྱལ་མཚན་གྱིས་མཛད་པའི་ལྷ་བླ་མ་ཡེ་ཤེས་འོད་ཀྱི་རྣམ་
ཐར་༑ ༣ མཆིམས་ནམ་མཁའ་གྲགས་ཀྱིས་མཛད་པའི་འབྲོམ་སྟོན་པ་རྒྱལ་བའི་འབྱུང་
གནས་ཀྱི་རྣམ་ཐར། ༤ གུ་གེ་ཁྱི་ཐང་པས་མཛད་པའི་ལོ་ཆེན་རིན་ཆེན་བཟང་པོའི་
རྣམ་ཐར། ༥ གྲོ་ལུང་པས་མཛད་པའི་རྔོག་ལོ་ཆེན་པོའི་རྣམ་ཐར། ༦ པཎ་ཆེན་ཤཱཀ་
མཆོག་པས་མཛད་པའི་རྔོག་ལོ་ཆེན་པོས་བསྟན་པ་ཇི་ལྟར་སྐྱོང་ཚུལ།
ཁྲོ་ཕུ་ལོ་ཙཱ་ཡབ་སྲས་སྐོར་གྱི་དེབ་ཏུ། ༡ ཁྲོ་ཕུ་ལོ་ཙཱ་བའི་རང་རྣམ་བསོད་ནམས་
རྒྱལ་བའི་ཁ་སྐོང་དང་བཅས་པ་དང་
། ༢ ཁྲོ་ཕུ་ལོ་ཙཱས་མཛད་པའི་རྗེ་ཤཱཀྱ་ཤྲཱིའི་རྣམ་
ཐར༑ ༣ པཎ་ཆེན་ཤཱཀྱ་ཤྲཱིའི་རྣམ་ཐར་རིན་ཆེན་ཕྲེང་བ། ༤ ཁྲོ་ཕུ་ལོ་ཙཱ་བས་མཛད་
པའི་ཡབ་སྲས་མཇལ་བ། ༥ པཎ་ཆེན་མི་ཏྲ་ཛོ་གིའི་རྣམ་ཐར། ༦ པཎ་ཆེན་ཤྲཱི་པུ་ཏྲའི་
རྣམ་ཐར།
འགོས་ལོ་ཡབ་སྲས་སྐོར་གྱི་དེབ་ཏུ། ༡ འགོས་ལོས་མཛད་པའི་པཎྜི་ཏ་ནགས་
ཀྱི་རིན་ཆེན་གྱི་རྣམ་ཐར། ༢ སྨོན་ལམ་གྲགས་པས་མཛད་པའི་འགོས་ལོའི་རྣམ་ཐར། ༣
ཞྭ་དམར་ཆོས་གྲགས་ཀྱིས་མཛད་པའི་འགོས་ལོའི་རྣམ་ཐར།
ཞ་ལུའི་ལོ་ཙཱ་རིམ་བྱོན་སྐོར་གྱི་དེབ་ཏུ། ༡ མགོན་པོ་དཔལ་གྱིས་མཛད་པའི་བུ་
10



དཔེ་ཚོགས་གསལ་བཤད།
སྟོན་ལོ་ཙཱ་བའི་རྣམ་ཐར། ༢ ཐུགས་སྲས་ལོ་ཙཱ་བས་མཛད་པའི་བུ་སྟོན་ལོ་ཙཱ་བའི་རྣམ་
ཐར; ༣ ཤཱཀྱ་དཔལ་གྱིས་མཛད་པའི་ཐུགས་སྲས་ལོ་ཙཱ་བའི་རྣམ་ཐར། ༤ ཞ་ལུ་ལོ་ཙཱ་
བའི་རྣམ་ཐར་རྣམས་ཡོད།
ལམ་ཡིག་སྐོར་གྱི་དེབ་ཏུ། ༡ ཆག་ལོའི་རྒྱ་གར་ལམ་ཡིག། ༢ ཨུ་རྒྱན་པའི་ལམ་
ཡིག ༣ མན་ལུང་གུ་རུའི་ལམ་ཡིག། ༤ ལྷས་མཐོང་ལོ་ཙཱ་བས་མཛད་པའི་བལ་ཡུལ་
ལ་ཐེགས་དུས་ཀྱི་མ་ཡིག་སྙན་ངག་རྩོམ་འཕྲོ་ཅན། ༥ ལྷས་མཐོང་ལོ་ཙཱ་བས་མཛད་
པའི་བལ་ཡུལ་གྱི་སྐོར་པཎྜི་ཏའི་གསུང་ལས་བྱུང་བ། ༦ ཁམས་སྤྲུལ་གྱིས་མཛད་པའི་
བལ་ཡུལ་གནས་ཡིག། ༧ དགེ་འདུན་ཆོས་འཕེལ་གྱིས་མཛད་པའི་རྒྱ་གར་གནས་ཆེན་
ཁག་ལ་བགྲོད་པའི་གནས་ཡིག། ༨ རས་པ་དཀར་པོས་མཛད་པའི་འགྲོ་མགོན་ཏི་ཤྲཱི་
རས་པའི་རྣམ་ཐར་རྣམས་ཡོད། ཕྱི་མ་འདི་ལམ་ཡིག་དངོས་མ་ཞིག་མིན་ནའང༌།
རྒྱུས་རྒྱུ་ཆ་གལ་ཆེན་དཔེ་དཀོན་ཞིག་ཡིན་པ་དང༌
། རང་རེར་འབྲེལ་ཆེ་ཞིང་དཔྱད་
གཞིའི་རྒྱུ་ཆ་ཉུང་བའི་མི་ཉག་ཏུ་ཕེབས་དུས་ཀྱི་ལམ་རྒྱུས་སོགས་ཀྱང་གསལ་བ་དང་།
སྐབས་དེའི་མི་ཉག་གི་གནས་སྟངས་སོགས་ཀྱང་ཤིན་ཏུ་གསལ་བས་འདིར་ལམ་ཡིག་
ཏུ་བཀོད་ཡོད།
བཀའ་དྲིན་ཞུ་ཡིག།
ལོ་
ལོ་ཙཱ་བ་དང་པཎྜི་ཏ་དེ་དག་གི་རྣམ་ཐར་རྣམས་ཕྱོགས་བསྒྲིགས་བྱས་ཏེ་དེབ་
ཏུ་བསྒྲིག་རྒྱུ་ཞིག་བྱུང་ན་ཅི་མ་རུང་སྙམ་དུ་རིང་མོའི་དུས་ནས་སྨོན་ཞིང་བརྩོན་མོད།
གཞན་ལ་གཏགས་ཡོན་བྱེད་པ་སོགས་ཀྱང་མ་འབྱོར་ཞིང་
། གཞན་ལ་རོགས་བྱེད་པའི་
རེ་ཞུ་བྱེད་པ་སོགས་ཀྱང་མ་སྤོབས། དེ་བས་རང་ཉིད་གཅིག་པུས་ལག་བསྟར་ཏེ་རྩིས་
11



ལམ་ཡིག་ཕྱོགས་བསྒྲིགས།
འཕྲུལ་དུ་བཏགས་པ་ཡིན་མོད། དེ་ཡང་རུས་སྦལ་ནུར་འགྲོས་ཀྱི་ཚུལ་དུ་ཧ་ཅང་ཕྱི་
ཕྱིར་འགྱངས་ཤིང་ལུས་པར་གྱུར།
ཉེ་ལམ་ཧོར་ཤུལ་མཁན་པོ་དགེ་དཔལ་གྱིས་ཁོ་བོས་འདི་ག་ནས་ལོ་པཎ་གྱི་རྣམ་
ཐར་ཕྱོགས་སྒྲིག་བྱེད་ཀྱིན་ཡོད་པ་རྟོགས་རྗེས། ཁོང་གིས་ཀྱང་ལོ་པཎ་གྱི་རྣམ་ཐར་
འདི་དག་ཕྱོགས་སྒྲིག་བྱེད་པ་ནི་ཤིན་ཏུ་གལ་ཆེ་བར་བཟུང་ནས། བསྐུལ་བ་དང་ཞུ་བ་
སོགས་གང་ཡང་མེད་ནའང་དེབ་ཕྲེང་དང་པོ་འདི་དག་དཔར་དུ་སྐྲུན་བྱེད་ཀྱི་རོགས་
དན་བླ་མེད་གནང་བྱུང་བས་གཟོད་སྒོ་རུ་ཕུད་ཐུབ་པ་བྱུང་
། མ་གཞི་ཁོང་རང་ཉིད་
ཀྱིས་བོད་ཡུལ་གང་སར་བཙུགས་པའི་སློབ་གྲྭ་དང་། བཤད་གྲྭ། རྒན་གསོ་ཁང་སོགས་
དང༌། གཞན་ལ་སློབ་ཡོན་གྱི་རོགས་སྐྱོར་གནང་བ་སོགས་ལ་འགྲོ་གྲོན་མང་པོ་ཞིག་
གཏོང་དགོས་མོད། དེ་དག་ལ་མ་ལྟོས་པར་གྲོགས་དན་བླ་མེད་གནང་བར་བཀའ་
དྲིན་རབ་ཏུ་ཆེ་ཞེས་ཞུ།
གཞན་ཡང་དེབ་འདིར་མ་དཔེ་ཡི་མཐུན་འགྱུར་གནང་མཁན་མཁན་པོ་རྩེ་རྒྱལ་
ལགས་དང་། རྒན་ཚངས་དབང་དགེ་འདུན་བསྟན་པ། དགེ་རྒན་དུང་གསེར། ཐུབ་
བསྟན་ལེགས་བཤད། ཞུ་དག་པ་འཛི་གུར་ཀུམ། འོད་འཛིན། ཐུབ་དགའ། མཆོག་གསུམ་
་ལ་བཀའ་དྲིན་རབ་ཏུ་ཆེ་ཞེས་ཞུ་ལ། དེབ་ཀྱི་སྒྲིག་སྦྱོར་སྐབས་ཡང་བཅོས་བསྐྱར་
བཅོས་སོགས་ཀྱི་དཀའ་ངལ་མི་ཉུང་བ་ཞིག་སྤྲད་དགོས་བྱུང་བས་སྒྲིག་སྦྱོར་པ་སྟེ་མ་
ནག་པོ་ལའང་བཀའ་དྲིན་ཆེ་ཞེས་ཞུའོ། །
སོགས་
པ་ལ
12



ཆག་ལོའི་ལམ་ཡིག།
ཆོས་རྗེ་ཆག་ལོ་ཙཱ་བའི་ལམ་ཡིག།
༼༡༡༩༧—༡༢༦༤༽
ཆོས་རྗེ་ཆག་ལོ་ཙཱ་བ་ནི་རབ་བྱུང་གསུམ་པའི་མེ་སྦྲུལ་ཕྱི་ལོ༡༡༩༧ལོར་སྐུ་འཁྲུངས་ཤིང་
། རབ་
བྱུང་བཞི་པའི་ཤིང་བྱི་ཕྱི་ལོ༡༢༦༤ལོར་གྲོངས། དགུང་ལོ་བཅུ་གཅིག་ནས་ཉེར་གཅིག་གི་བར་དུ་
ཁོང་གི་ཁུ་བོ་དམ་པ་ཆག་དགྲ་བཅོམ་པ་ཞེས་གྲགས་པའི་སྐྱེས་བུ་ཆེན་པོ་དེ་གཙུག་ཏུ་བསྟེན་ནས་
མདོ་སྔགས་ཀྱི་ཆོས་ཚུལ་མཐའ་དག་ལ་གསན་སྦྱངས་མཛད། ཁུ་བོ་གྲོངས་རྗེས་རྒྱ་གར་རྡོ་རྗེ་གདན་
མ་མཐོང་བར་དུ་ཕྱིར་མི་ལྡོག་པའི་དམ་བཅའ་མཛད་དེ་ཞང་པོ་དགེ་བསྙེན་ཞིག་ཡོད་པ་ཞབས་ཕྱིར་
འཁྲིད་ནས་བྱོན། གཙང་དུ་ལོ་བཅུ་ཙམ་བཞུགས་ནས་ས་སྐྱ་ལོ་ཙཱ་བ་དང་
། ཁྲོ་ཕུ་ལོ་ཙཱ་བ། ཉང་སྟོད་ལོ་
ཙཱ་བ། སྣར་ཐང་པ་གྲོ་ཆེན་པོ་ལ་སོགས་པ་བླ་མར་བསྟེན་ནས་ཆོས་དང་གདམས་པ་རྒྱ་ཆེར་ཞུས།
དེ་ནས་བལ་ཡུལ་དང་ཏི་ར་ཧུ་ཏི་བརྒྱུད་ནས་རྒྱ་གར་དུ་ཕེབས་ཏེ་ཡངས་པ་ཅན་དང་
། རྡོ་རྗེ་
གདན། བྱ་རྒོད་སྤུངས་རི
། རྒྱལ་པོའི་ཁབ། དུར་ཁྲོད་བསིལ་བའི་ཚལ
། ན་ལེནྡྲ་སོགས་སོགས་སུ་བྱོན་ནས་
གནས་དང་རྟེན་འགང་ཆེན་ཇི་ལྟར་མཇལ་བའི་ཚུལ་སོགས་ནི་ཞིབ་ཕྲ་ལམ་ཡིག་ལེའུ་གཉིས་པ་ནས་
བཅུ་གཅིག་བར་དུ་གསལ་ཞིང་། རྒྱ་གར་ནས་མདོ་སྔགས་ཆོས་ཚུལ་དང་བཅས་པ་ལ་གསན་པ་རྫོགས་
ཤིང་ལོ་ཙཱ་བ་ཆེན་པོར་གྱུར་རྗེས་ཏི་ར་ཧུ་ཏི་བརྒྱུད་ནས་ཚུར་བོད་དུ་བྱོན་ཅིང་
། ལམ་ནས་ནག་ཚོ་ལོ་ཙཱ་
བའི་གདན་ས་མང་ཡུལ་ཡངས་དོག་ཏུ་ལོ་བཞི་ཙམ་བཞུགས་པ་དང་
། དེ་ནས་རང་ཡུལ་ལ་ཕེབས་ཏེ་
རྟེའུ་རའི་གདན་ས་བསྐྱངས་ཚུལ་སོགས་ལེའུ་བཅུ་གཅིག་པ་མན་ན་གསལ་བས་འདིར་མ་སྤྲོས།
རྣམ་ཐར་རམ། ལམ་ཡིག་འདི་ནི་ཆག་ལོ་ཙཱ་བ་ཁོང་གི་ཞལ་ནས་ཇི་སྐད་གསུངས་པ་བཞིན་
དངོས་སློབ་འཇུ་བ་ཆོས་དཔལ་དར་དཔྱངས་ཀྱིས་ཟིན་བྲིས་སུ་མཛད་པ་ཞིག་ཡིན་ལ། དེ་ནི་རང་རྣམ་
གྱི་ཁོངས་སུ་གཏོགས། འཇུ་བ་ཆོས་དར་ནི་མཇུག་རྩོམ་དུ་གསལ་བ་བཞིན་ཆག་ལོ་ཙཱ་བའི་གསུང་ཟིན་
ཚད་ཟིན་བྲིས་སུ་འབྲི་བའི་དམ་བཅའ་ཡོད་མཁན་ཞིག་ཡིན་ལ། རྟེན་དགེ་བསྙེན་ཞིག་ཡིན།
འདི་ལ་དཔེ་མི་འདྲ་བ་མང་ཙམ་བྱུང་སྟེ། སྣར་ཐང་ནས་བྱུང་བའི་དབུ་མེད་བྲིས་མ་གཅིག་
1



ལམ་ཡིག་ཕྱོགས་བསྒྲིགས།
དང་༑ པོ་ཏ་ལའི་དཔེ་མཛོད་ཁང་ནས་བྱུང་བའི་དབུ་མེད་བྲིས་མ་རྙིང་པ་གཅིག། སྣར་ཐང་ནས་
བྱུང་བར་དཔེ་བླངས་ཏེ་རྫོང་རྩེ་སྤྲུལ་སྐུ་དཀའ་ཆེན་བྱམས་པ་ཐུབ་བསྟན་གྱིས་ཕྱི་ལོ༡༩༨༠ལོར་བོད་
ཕྱི་ནས་བྲིས་པའི་དབུ་ཅན་མ་དཔེ་ཇི་བཞིན་པར་བཀོད་པ་གཅིག་དང་། དེ་ལ་ནོར་བཅོས་བྱས་པ་
གཉིས་ལྷན་དུ་བཀོད་པ་ཞིག་དང་
། པོ་ཏ་ལ་ནས་བྱུང་བར་དཔེ་བྱས་ཏེ་བོད་ལྗོངས་དཔེ་རྙིང་དཔེ་
སྐྲུན་ཁང་གིས་དཔར་བ་དང་
། སེར་གཙུག་གིས་དཔར་བ་སོགས་དཔེ་མི་འདྲ་བ་མང་དུ་བྱུང་ཞིང་
།
དེ་དག་ལས་འགའ་རེར་ལྡེབ་འགའ་རེའི་ཆད་ལྷག་ཤོར་བ་དང་
། དག་ཆ་མི་འདྲ་བ། ལེའུ་གོང་འོག་
འཁྲུག་པ་སོགས་མང་དུ་བྱུང་བ་ལས། འདིར་དེ་ཀུན་ཕན་ཚུན་ཞིབ་ཏུ་བསྡུར་ཏེ་དག་པར་བཀོད་པའི་
ཚུལ་དུ་བྱས་ཡོད་མོད། ད་དུང་ནོར་བ་འགའ་རེ་ཡོད་སྲིད་པས་ཀློག་མཁན་མཁྱེན་ལྡན་ཀུན་ཀྱིས་
དཔྱད་འཚལ།
རྣམ་ཐར་འདི་ཡི་མཚན་དོན་ལའང་ཆག་ལོ་ཙཱ་བ་ཆོས་རྗེ་དཔལ་བཟང་པོའི་རྣམ་ཐར་
བཞུགས་སོ། །ཞེས་དང་
། ཆག་ལོ་ཙཱ་བའི་རྣམ་ཐར་འཇུ་བ་ཆོས་དར་གྱིས་མཛད་པ་ངོ་མཚར་ཅན་
ཡོད༔ ཅེས་སོགས་མི་འདྲ་བ་འགའ་བྱུང་ནའང་
། འཇུ་བ་ཆོས་དར་གྱིས་མཛད་པ་ངོ་མཚར་ཅན་ཡོད་
ཅེས་པ་ནི་རྗེས་སུ་གཞན་དག་གིས་རྣམ་ཐར་གྱི་དབུར་བྲིས་པ་ཞིག་ལས་རྩོམ་པ་པོ་རང་གིས་བཏགས་
པའི་མཚན་མིན་པར་ངེས་པས། འདིར་བླ་མ་ཆག་ལོ་ཙཱ་བ་ཆོས་རྗེ་དཔལ་གྱི་རྣམ་པར་ཐར་པ་བླ་མའི་
གསུང་དྲི་མ་མེད་པ་བསྒྲིགས་པ་ཞེས་བྱ་བ་འདི་རྩོམ་པ་པོ་རང་གིས་གནང་བའི་མཚན་དུ་ཐག་ཉེ་
ཕྱིར་དེ་ག་བཀོད་ཡོད།
ཁོང་གི་རྣམ་ཐར་རམ། ལམ་ཡིག་ཏུ་གྲགས་པ་འདི་ལ་མཁས་དབང་དགེ་འདུན་
ལགས་ཀྱིས་ཤིན་ཏུ་མཐོང་ཆེན་པོ་གནང་ཞིང་། གཏམ་རྒྱུད་གསེར་ཐང་སོགས་སུའང་མང་དུ་གླེང་
ཡོད་ལ། སྣར་ཐང་ནས་བྱུང་བའི་མ་དཔེ་དེ་ཕྱི་ལོ༡༩༣༠ལོར་རྒྱ་གར་དུ་གདན་དྲངས་ཤིང་། ཨུ་རུ་སུའི་
མཁས་པ་རོལ་རིག་གིས་དེ་ལ་གཞི་བྱས་ཏེ་དབྱིན་ཡིག་ཏུ་བསྒྱུར་བས་ཕྱི་ལའང་གྲགས་ཆེ་བར་གྲགས།
ཆག་ལོའི་ལམ་ཡིག་འདི་དང་། རྒྱ་ནག་གི་ལོ་ཙཱ་བ་དག་གི་ལམ་ཡིག་ལ་བརྟེན་ནས་རྒྱ་གར་གྱི་ནང་
པའི་གནས་མང་པོ་ཞིག་ཀྱང་གསར་དུ་རྙེད། དེ་བས་འདི་ནི་ཤིན་ཏུ་གལ་ཆེ་བའི་དཔྱད་གཞིའི་དཔེ་
ཆ་གལ་ཆེན་ཞིག་ཡིན་ནོ། །
སྒྲིག་པ་པོས།
2



ཆག་ལོའི་ལམ་ཡིག།
༄༅། །བླ་མ་ཆག་ལོ་ཙཱ་བ་ཆོས་རྗེ་དཔལ་བའི་རྣམ་པར་ཐར་པ་
བླ་མའི་གསུང་དྲི་མ་མེད་པ་བསྒྲིགས་པ་
ཞེས་བྱ་བ་བཞུགས་སོ། །
ཆོས་དཔལ་དར་དཔྱངས་ཀྱིས་མཛད།
༄༅།། རྒྱ་གར་སྐད་དུ། གུ་རུ་ཝཱཀ{བཱ་ག}བི་མ་ལ་ཨཱ་ཝ(བ}ལི་ནཱ་མ། བོད་སྐད་
དུ༑ བླ་མའི་གསུང་དྲི་མ་མེད་པ་བསྒྲིགས(བསྒྲགས།}པ་ཞེས་བྱ་བ། ཆོས་ཀྱི་རྗེ་ཆག་ལོ་
རྩ་བའི་ལོ་ཙཱ་བའི)ཞབས་ཀྱི་པད་མོ་དྲི་མ་མེད་པ་ལ་གུས་པས་ཕྱག་འཚལ་ལོ། །{ སྨྲ་
བའི་མཆོག་ཆོས་རྗེ་ཆག་ལོ་ཙཱའི་སྐུ་ལ་ཕྱག་འཚལ་ལོ། །
དཔལ་གྱི་མཚན་ཅན་དཔལ་གྱི་དོན་ལྡན་དཔལ། །
བླ་མའི་ཞབས་རྡུལ་གུས་པས་གཙུག་གིས་བསྟེན། །
མཁྱེན་པའི་ཡེ་ཤེས་བཀྲ་བ་ཐུགས་རྗེ་ཅན། །
བླ་མས་རྟག་པར་བྱིན་གྱིས་བརླབ་ཏུ་གསོལ། །
ཆོས་སྐུ་གདོད་ནས་ཞི་བའི་ཕྱིར། །
དག་པའི་སྒྱུ་མ་རྒྱུ་ལས་སྐྱེས། །
3



ལམ་ཡིག་ཕྱོགས་བསྒྲིགས།
སྟོང་ཉིད་རྟེན་འབྲེལ་གཟུགས(ལོངས}སྐུར་བྱོན། །
བླ་མའི་ཞབས་ལ་ཕྱག་འཚལ་ལོ།
།
བརྟགས་ན་མ་གྲུབ་རྐྱེན་ལས་སྐྱེས། །
བྱས་དང་མི་རྟག་ལྟ་བུར་གསུངས། །
རྟག་ཆད་མཐར་ལྷུང་དུག་སེལ་མཛད། །
སྨན་པའི་རྒྱལ་པོ་ལ་ཕྱག་འཚལ། །
ནམ་མཁའི་མཐའ་ནི་དཔག་མེད་ཀྱངལ}། །
ཕྱོགས་བཅུ་མ་ལུས་བསྡུད(སྡུད}འདོད་ལྟར། །
བླ་མའི་ཡོན་ཏན་དཔག་མེད་ཀྱང་
། །
ཕྱོགས་འགའ་གུས་པས་བྲི་བར་བྱ། །
ལེའུ་དང་པོ། བོད་དུ་སྐུ་འཁྲུངས་པ།
དེ་ཡང་བླ་མ་ཆོས་རྗེ་ཆག་ལོ་ཙཱ་བ་མཚན་དྷརྨ་སཱུ(སྭཱ}མི་ཤྲཱི་ཞེས་བྱ་བ། རྒྱ་གར་
པཎ་ཆེན་བཅུ་གཉིས་ཀྱི་ཡོན་ཏན་མངའ་བ་མཁས་བཙུན་གྲུབ་པ་བརྙེས་པ་སྤྱིར་
རིག་པའི་གནས་ལྔ་དང་། ཁྱད་པར་དུ་སྔགས་དང་། སྒྲ་དང་། མཚན་ཉིད་ཀུན་ལ
མཁས་པ་སྟེ། སྔོན་ཡང་མཁས་པའི་འབྱུང་གནས་དབང་པོ་རྣོ་ལ་ལྕེ་བདེ་བའི་སྦ(ས)
སྙལ(གཉལ)གྱི་སྨད་ལྟེའུ་རའི་བྱང་ན་ཆག་གྲོང་ཞེས་པ་མཁར་དཀར་པོ་ཟུར་ལྔ་བ་
4.



ཆག་ལོའི་ལམ་ཡིག།
ཅན་དེར་སྐུ་འཁྲུངས་སོ། །
༈ ཁུ་བོ་ནི། ཆག་ལོ་ཙཱ་བ་དར་མ་དགྲ་བཅོམ་ཞེས་པ་རྒྱ་གར་རྡོ་རྗེ་གདན་དུ་
གཏུགས{བསྔགས}པ། མཧཱ་བོདྷི་བྱང་ཆུབ་ཆེན་པོ་ལ་མནྡལ་དང་མཆོད་པ་རྣམ་ལྔ་མང་
དུ་ཕུལ་ནས་མེ་ཏོག་གི་ཕྲེང་བ་མང་པོ(དབུ་ལ}གཏོར་བས་བྱང་ཆུབ་ཆེན་པོའི(ཐུབ་
པའི་དབང་པོའི།} སྙན་གཉིས་ལ་མཛེས་པར་ཆགས་པས་དཀོན་མཆོག་གཉེར་ ལ་
སོགས་པ་ཐམས་ཅད་ཡ་མཚན་སྐྱེས། ནཱ་ལེནྡྲར་བདེ་མཆོག་གི་ལྷ་ཁང་དུ་རྟེན་གྱི་དྲུང་
དུ་བསྒྲུབས་པས་བདེ་མཆོག་ཞལ་གཟིགས་པའི་མཁས་བཙུན་གྲུབ་པ་བརྙེས་པ། སྒྲུབ་
པ་ལ་བརྩོན་པ་དཔལ་དགྲ་གཅན་འཛིན་གྱི་མཁན་རྒྱུད་འཛིན་པ་དེ་ནི་མཁན་པོའོ། །
མེས་པོ་ནི། མེས་བླ་མ་ཆེན་པོ་བཀྲ་ཤིས་དགའ་ཞེས་པ་ཐེག་པ་ཆེ་ཆུང་སྔགས་
མཚན་ཉིད{སྔགས་མདོ་སྡེ}ཐམས་ཅད་ལ་མཁས་ཤིང་། ཁྱད་པར་དུ་ཡོ་གའི་འགྲེལ་
ཆེན་རྣམས་ལ་མཁས་པས་དཔལ་མཆོག་གི་ཐིག་ཆེན་མོའང་མཛད། ལྷ་མོ་རེ་མ་ཏི་
དང་། དཀར་མོ་ཉི་ཟླ་སྟོང་གི་ཐོད་ཕྲེང་ཅན་བྲན་བཞིན་ཏུ་འཁོལ་བའོ། །
ཡབ་ནི། སློབ་དཔོན(བློན་པོ།}ཆེན་པོ་དར་མ་འབྱུང་གནས་ཞེས་པ་ཇོ་བོ་བཟང་
བ་བདེ་མཆོག་ལྷན་སྐྱེས་དང་
། ཕྱག་ན་རྡོ་རྗེ་སྒྲུབ་པ་པོ་གཡོན་མཉམ་བཞག་དང་
།
གཡས་ཕྲེང་བ་རྟག་པར་ཐོགས་པ། གསུང་དབྱངས་སྙན་པ་རྙིང་མ་འགྱེར གྱེར)བ་
ཞིག་གོ ། ཆོས་རྗེ་ཉིད་ཀྱི་ཞལ་ནས་ཕ་ཇོའི་གྱེར་མ་དབྱངས་སྙན་པོ་དེ་ད་དུང་ཡིད་
ལྕགས(བཅགས། )གསུངས་སོ། །
ཡུམ་ཆོས་འབུམ་གྱི་ལྷུམས་སུ་ཆོས་རྗེ་ཞུགས་པའི་དུས་སུ་ཡུམ་གྱི་ཆགས་སྡང་
ཀུན་གྲོལ། སྙིང་རྗེ་ཆེར་གྱུར་ནས་བདོག་པ་ཐམས་ཅད་འཛིན་ཆགས་མེད་པར་ག་
ཐོ་མུ་ཐོར་ལ{ག་ཐོ་མ་ཐོར།སུ་ཐོད་ཐོད་ལ་བྱིན་པས་ཆོས་འབུམ་སྨྱོ་འདུག་གོ་ཞེས་
5



ལམ་ཡིག་ཕྱོགས་བསྒྲིགས།
གྲགས་སོ། །སྐུ་བལྟམས་པའི་དུས་སུ་ལྟས་བཟང་པོ་ཚོར་བ་དུ་མ་བྱུང་། ན་བཟའ་རས་
ཀྱི་ཨོཾ་ག་ར་གསོལ་བ་དེ་ལ་སྟེང་ནས་ལྷའི་བུ་གཉིས་ཀྱིས་མེ་ཏོག་གི་ཆར་དང་བདུད་
རྩིའི་རྒྱུན་འབེབས་ཤིང་ཀླུའི་རྒྱལ་པོ་གཉིས་ཀྱིས་གདན་ཁྲི་འབུལ་བ་བྱུང་ངོ༌
། །ལྟེའུ་
རའི་རྒྱུད་རིགས(རིས}ལ་ཡང་དེ་ལྟར་བྲིས་གདའོ། །
དེ་ལྟར། འགྲོ་དོན་ལ་བྱོན་བླ་མའི་སྐུ། །ཧ་ཅང་ཆེ་བ་མ་ཡིན་ལ། །ཧ་ཅང་ཆུང་
བའང་མ་ཡིན་ལ། །བཞུགས་ན་གཟི་བརྗིད་ཆེ་བ་ལ། །བཞེངས་ན་ཕྱོགས་ཀུན་མཛེས་
པའོ༑ །ཁྱད་པར་དུ་ཡང་དབུ་དང་ཚེམས། །སྤྱན་ཡང་དེ་ལྟར་མི་ལ་མེད། །སྡེ་སྣོད་ཆོས་
ཆར་འབེབས་པའི་ཚེ། །གདུལ་བྱའི་གཏི་མུག་སེལ་བའི་གསུང་། །དེ་ལྟའི་གསུང་ཡང་མི་
ལ་མེད། །
དེ་ཡང་འཕགས་པ་ཀླུ་སྒྲུབ་ཀྱི་ཞལ་སྔ་ནས། ཚིག་ནི་བདེན་ལ་འཇམ་པོ་དག །
ཡུན་རིང་དུས་སུ་བརྗོད་པ་ཡི། །མི་ཡི་དབང་པོ་ལྗགས་ཡངས་ཤིང་
། །ཚངས་པ་ཡི་ནི་
དབྱངས་ལྡན(སྙན}འགྱུར། །ལྷག་པར་གུས་དང་བཀུར་སྟི་དག །ཇི་ལྟར་རིགས་པར་
རྗེས་འཇུག་པས། །ཚེམས་ནི་ཤིན་ཏུ་དཀར་བ་དང་། །མདོག་ལྡན་མཉམ་པའི་ཚེམས་
སུ་འགྱུར། །བདེན་དང་ཕྲ་མ་མེད་པ་ཡི། །ཚིག་ནི་ཡུན་རིངས་གོམས་པ་ཡིས། །དཔལ་
ལྡན་ཚེམས་ནི་བཞི་བཅུ་ཐམ། །མཉམ་པར་ཐགས་ཀྱང་བཟང་བར་འགྱུར། །ཆགས་
དང་སྡོང་དང་རྨོངས་མེད་ཅིང་། །བྱམས་པས་སེམས་ཅན་བལྟས་པ་ཡིས། །སྤྱན་ནི་
བཀྲག་ཅན་མཐོན་མཐིང་ལ། །རྫི་མ་བ་ཡི་ལྟ་བུར་འགྱུར། །བཟོད་པས་མདངས་ལྡན་
དགེ་བས་བརྗིད། །བསམ་གཏན་གྱིས་ཞི་བློ་ཡིས་གྲོལ། །ཞེས་གསུངས་པའི་རྒྱུ་མཐུན་པ་
ལས་འཁྲུངས་པ། ལྗགས་ཡངས་ཤིང་བདེ་བ་ཚངས་པའི་དབྱངས་དང་ལྡན་པ།
དཀར་ཞིང་ཚད་མཉམ་པ། ཐགས་བཟང་བ། གྲངས་བཞི་བཅུ་ཚང་བ། སྤྱན་མཐོན་
ཚེམས་
6



ཆག་ལོའི་ལམ་ཡིག།
མཐིང་དཀར་ནག་ཕྱེ་ལ། སྤྱན་རྫི་སྟུག་པ། ཞལ་མདངས་དང་ལྡན་ཞིང་གཟི་བརྗིད་ཆེ་
བ་ཞིག་གོ །
དགུང་ལོ་བདུན་བཞེས་ནས་ཀློག་དང་
། རྒྱ་ཡིག་དང་
། བོད་ཡིག་དང་། བི་
བརྟ(བི་ཝ་རྟ}རྣམ་པར་བསྒྱུར་བ་དང་
། བཀས་བཅད་བྲིས་ཐིག་བསླབས། བྱིས་པའི་
དུས་ནས་བསྟན(གཏན)ཁྲིམས་ལྔ་པའི་དགེ་བསྙེན་མཛད།
དགུང་ལོ་བཅུ་གཅིག་ནས་ཉི་ཤུ་རྩ་གཅིག་གི་བར་དུ་ཆག་ལོ་ཙཱ་བ་གོང་མ་དགྲ་
བཅོམ་གྱི་ཞབས་དྲུང་མ་བྲལ་བར་བསྟེན་ནས། བདེ་མཆོག་གི་དབང་ཐོབ། སྔགས་
མཚན་ཉིད་གཞུང་གདམས་ངག་མང་པོ་ཞུས། སེམས་བསྐྱེད་ཀྱི་བཀའ་ལྔ་ཞུས་སོ། །སྤྱིར་
ལོ་བཅུ་བདུན་ལོན་ནས་བཞི་བཅུ་རྩ་ལྔའི་བར་དུ་སྣག་སྨྱུག་དང་མི་འབྲལ་བའི་དམ་
བཅའ་བྱས། ཞེས་བླ་མ་ཉིད་འཇུ་ཕུར་གསུངས་སོ། །
དགུང་ལོ་བཅུ་བཞི་བཅོ་ལྔའི་དུས་སུ་ལྟེའུ་རའི་བཀྲ་ཤིས་ལྷུན་པོར་སྐུ་མཚམས་
བཅད་ནས། ཁྲོ་བོའི་རྒྱལ་པོ་མི་གཡོ་སྔོན་པོ་པུས་བཙུགས་ཀྱིས་བསྙེན་པ་འབུམ་ཚོ་
ཉི་ཤུ་རྩ་དྲུག་བསྐྱལ་པས་ཐུགས་དམ་ལྷའི་ཞལ་གཟིགས། དེ་ཡང་གཞན་ལ་གསང་སྟེ་
སློབ་དཔོན་དོན་ཞགས་པ་ལ་གསུངས་པས་ཡིད་མ་ཆེས་པར། ཕྱིས་ཆོས་རྗེ་རྒྱ་གར་
དུ་བཞུད་ཚེ་དོན་ཞགས་པ་ན་རེ། ད་རྒྱ་གར་ནས་མི་ལྡོ། སྲོག་གི་བར་ཆད་འོང་
། ཡི་
དམ་ལྷའི་ཞལ་མཐོང་གསུངས་ཏེ་བར་ཆད་ཡིན་ཟེར་སྐད་པ་ལ། དུས་ཕྱིས་ཆོས་རྗེ་རྡོ་
རྗེ་གདན་ནས་བར་ཆད་མེད་པར་བྱོན། དགོས་པའི་དོན་ཐམས་ཅད་གྲུབ་ནས་ལྡེའུ་
རར་ཕེབས་པའི་དུས་སུ་དོན་ཞགས་པ་དེ་ཡིད་ཆེས་དད་གུས་གཞན་བས་ཆེའོ། །བླ་མ་
འདི་གྲུབ་ཐོབ《ཡིན་ཁོངས་མ་བཅུག་པ》ཡིན་པར་འདུག་པ་ལ། ན་ནིང་ངའི་རྨི་ལམ་
ན་ལྟེའུ་རའི་ནུབ་ཕྱོགས་རྒྱ་རྗེའི{རྒྱ་ཚའི}རིའི་སྟེང་ནས་ཉི་མ་ཤར་བས་གཉལ་ཐམས་
7



ལམ་ཡིག་ཕྱོགས་བསྒྲིགས།
ཅད་འོད་ཀྱིས་ཁེངས་པའི་རྨི་ལམ་བྱུང་། ཆོས་རྗེ་པ་འབྱོན་པའི་ལྟས་བཟང་པོ་ཡིན་
པར་འདུག་གསུངས་ནས་ཤིན་ཏུ་གུས་པ་ཆེ་སྐད་དོ། །
དགུང་ལོ་ཉི་ཤུའི་དུས་སུ་ཆོས་རྗེ་གོང་མའི་ཞལ་ནས་ཉིད་རྒྱ་གར་དུ་བཞུད་
དགོས། དེ་ལ་བི་བརྟ{བི་ཝ་རྟ}ནི་ཤེས་ཟིན། མངོན་པ་ཤེས་དགོས་པས་སློབས་ཤིག།
བལ་པོར་གནས་པོ་བྷ་རོ་ཧང་ཐུང་བ་ལ་གྱིས་ཤིག། དེ་ཀུན་ངའི་གནས་པོ་ཡིན་ནོ། །
པཎྜིཏ་རྣམས་ལ་ཆོས་ཞུ་ཚད་ལ་དུས་མཉམ་དུ་ཞུས་ཤིག། ཕྱིས་ཞུས་ན་སྔ་མ་མི་མཉེས་
པ་འོང་ངོ་
། །ནུས་ན་རྒྱ་གར་རྡོ་རྗེ་གདན་དུ་བཞུད། རྒྱ་གར་གྱི་ཆུ་འཐུང་བ་ཙམ་གྱིས་
ཀྱང་ཁྱད་འོང་
། སྒྲ་བཟང་ལ་ལྕེ་བདེར་འགྲོ་གསུངས་པའི་གསུང་ཆེམས་གནང་ནས།
དེར་ཆོས་རྗེ་གོང་མ་རྒྱ་གར་རྡོ་རྗེ་གདན་དུ་གཏུགས་པས། ཤཱཀྱ་ཤྲཱི་དང་། བུདྡྷཤྲཱི་དང༌།
རཏྣ་ཤྲཱི་ལ་སོགས་པའི་ལོ་ཙཱ་མཛད་ཅིང་ཐུགས་ཟིན་པ། དཔྱལ་ལོ་ཙཱ་བ་ཆོས་ཀྱི་བཟང་
པོ་དང་རྒྱ་གར་དུ་དུས་མཚུངས་པའི་གྲོགས་པོ་དམ་པ་བདེ་མཆོག་གི་གྲུབ་པ་བརྙེས་
པ་དེ་དགུང་ལོ་དྲུག་བཅུ་རྩ་བཞི་ལ་སྐུ་གཤེགས་སོ། །
དེ་ནས་དེའི་ལོ་རང་ལ་བླ་མ་ཆོས་རྗེ་རྒྱ་གར་རྡོ་རྗེ་གདན་མ་མཐོང་བར་དུ་མི་
ལྡོག་པའི་དམ་བཅའ་མཛད། ལྟེའུ་རའི་ཤར་གྱི་སྒོའི་ཐེམ་པ་ལ་ཞབས་གཏད་ནས་རྡོ་
རྗེ་གདན་མ་མཐོང་བར་དུ་ལྡོག་རིའི་དབུ་བསྙུང་བཞེས་ནས། ཞང་པོ་ཚད་མ་དང་
འདུལ་བ་ཤེས་པའི་དགེ་གཉེན(བསྙེན){དགེ་བཤེས}གཅིག་གིས་ཞབས་ཏོག་མཛད་
ནས་བྱོན། རྩང་དུ་བླ་མ་ས་སྐྱ་ལོ་ཙཱ་བ་དང་
། ཁྲོ་ཕུ་ལོ་ཙཱ་བ་དང་
། ཉང་སྟོད་ལོ་ཙཱ་བ་
དང་༑ བྱང་ཆུབ་སེམས་དཔའ་སྣར་ཐང་པ་གྲོ་ཆེན་པོ་ལ་སོགས་མ་མཁས་བཙུན་མང་
པོ་ལ་ཆོས་མང་དུ་གསན། བླ་མ་ཆེན་པོ་གུང་ཐང་པ་ལྷ་བཙུན་ལ་ལྷག་པར་ཆོས་མང་
དུ་གསན་ཏེ་མངོན་པ་ཀུན་ལས་བཏུས་མཁས་པར་བསླབས། ཆོས་རྗེའི་ཐུགས་ནས་
8



ཆག་ལོའི་ལམ་ཡིག།
གསུངས་པས་དཔེ་ཆ་ལག་མཐིལ་ཙམ་ཡང་མ་དགོས་པར་གདའ། འཕགས་སྐོར་རྔོག་
ལུགས་ཀྱང་དེར་གསན་ནོ། །དེ་ལྟར་གཙང་དུ་ལོ་བཅུ་བཞུགས་སོ། །བླ་མ་ཆོས་རྗེ་ཆག་
ལོ་ཙཱ་བ་བོད་དུ་སྐུ་འཁྲུངས་པའི་ལེའུ་སྟེ་དང་པོའོ། །
ལེའུ་གཉིས་པ། བལ་ཡུལ་དུ་བྱོན་པ།
དེ་ནས། བལ་ཡུལ་དུ་གནས་པོའི་ཁང་པར་བྱོན་པས་ཐག་རིང་པོ་ནས་བྱོན།
པས་ཞག་འགའ་མཉེལ་བསོ་དགོས་ཟེར། སྔ་དྲོ་ཕྱི་རོལ་ཏུ་བྱོན་པས་ཐུགས་སྐྱོ། ཕྱི་དྲོ་
སྲང་མདོར་བྱོན་པས་ཀྱང་ཐུགས་སྐྱོ་ནས་བླ་མ་མཇལ་བར་མྱུར་དུ་རིངས་ནས་གནས་
པོའི་གམ་དུ་བྱོན་ནས། ང་འགྲོ་གསུངས་པས། འོ་ན་བཞུད་ཟེར
། དེ་ནས་འཕགས་
པ་ཤིང་ཀུན་དུ་བླ་མ་རཏྣ་རཀྵི་ཏ་རིན་ཆེན་འཚོའི་སྤྱན་སྔར་བྱོན་ནས་དྲིལ་བུ་ལེགས་
པ་གཅིག་བླ་མ་དེ་ལ་ཕུལ་བས། བཛྲ་གྷཎ་ཕ་ལ་ཕ་ལ་གསུངས། ཆོས་རྗེའི་ཐུགས་ལ་
དྲིལ་བུ་གཅིག་ཕུལ་བ་ལ་རྡོ་རྗེ་དྲིལ་བུ་བཟང་བཟང་གསུང་བ་ཅི་ཙུག་ཡིན་སྙམ་ཙ་ན།
ལྷོ་བལ་ན་དྲིལ་བུའི་མགོ་ལ་རྡོ་རྗེ་ཡོད་པ་དེ་ལ་རྡོ་རྗེ་དྲིལ་བུ་ཟེར་བར་འདུག། དྲིལ་
བུ་མགོ་མེད་རྟའམ་གླང་པོའི་སྐེ་ལ་བཏགས་པ་དེ་ལ་དྲིལ་བུ་ཟེར་བར་འདུག་གསུངས།
བླ་མ་དེ་ལ་དྲིལ་བུ་དེ་ཕུལ་བས་དེའི་མཐོང་ཆོས་ད་ལྟ་དྲིལ་བུ་སུམ་བརྒྱ་ཙམ་ཡོད་པ་
འདི་བྱུང་གསུངས། དེ་ནས་བོད་ཀྱི་མི་ཁམས་པའི་དགེ་བཤེས་སྟོན་གྲགས་ལ་སོགས་
པ་དྲུག་དབང་ཞུ་བར་འདུག་པ་ལ། རྒྱ་སྐད་ཤེས་པ་མི་འདུག་ནས་དེར་ལོ་ཙཱ་བ་
མཛད་ནས་དཔལ་བདེ་མཆོག་ལྷ་བཅུ་གསུམ་མའི་དབང་ལ་སོགས་པ་ལྔ་ཐོབ།
ཁོང་ལ་དྲིན་ཆེ། ང་ལའང་ཁོང་དྲིན་ཆེ་གསུངས། འཕགས་པ་ཤིང་ཀུན་ན་ཆོས་གཞི་
ང་
9



ལམ་ཡིག་ཕྱོགས་བསྒྲིགས།
ཡོད་པའི་ཚེ་བླ་མ་རཏྣ་རཀྵིཏ་རྟེན་འགའ་བཞེངས་ནས་རབ་གནས་བྱེད་པའི་ས་ཆོག་
མཛད་ཁར་འདུག་པ་ལ་བསླེབས་པས་མཉེས་ནས། བྷོཊ་ཨ་ཏི་ཕ་ལ་བོད་ངོ་མཚར་ཆེ
།
ཉིད་ལྟ་བུའང་བོད་དུ་སྐྱེ་བར་འདུག་གསུངས་སོ། །
ཡང་པཎྜིཏ་ཆེན་པོ་ར་བིནྟ(ཝནྡེ}དེ་བ་ཉི་མའི་དབང་པོའི་ལྷ་མངོན་པར་ཤེས་
པ་མངའ་བའི་དགེ་བསྙེན་དེ་ལ་འཕགས་སྐོར་དང་རྡོ་རྗེ་འཕྲེང་བ་ལ་སོགས་པའི་
ཆོས་མང་དུ་ཞུས། མདོ་རྒྱུད་རྟོགས་པ་བསྡུས་པ་ཚར་གསུམ་གསན་པས། དེ་ཙམ་མི་
དགོས་གསུངས་ཀྱང་ཞུས་ཏེ་གསན་པས་མཉེས་ཏེ། བ་ཧུ་ཏ་ས་ཏཱ་ཨཏྠི(ཨརྦ སེམས་
ཅན་མང་པོའི་དོན་འོང་གསུང་ངོ་གསུངས། བལ་ཡུལ་ན་འཕགས་པ་འབུ་ཁེང{ བུ་
ཁམ}གྱི་གཙུག་ལག་ཁང་ན་འཕགས་པ་སྤྱན་རས་གཟིགས་ཀྱི་སྐུ་ཙནྡན་ཤིང་ལ་རང་
བྱོན་བྱིས་པ་ལོ་བཅོ་ལྔ{ལོ་ལྔ}ལོན་པ་ཙམ་གཅིག་ལ་སྐུ་མདོག་དམར་པོར་བཞུགས།
འཕགས་པ་འབུ་ཁེང(བུ་ཁམ}དེ་རྒྱ་གར་ན་གྲགས་ཆེ། བོད་ན་འཕགས་པ་ཤིང་ཀུན་
གྲགས་ཆེ། འཕགས་པ་འབུ་ཁེང(བུ་ཁམ}དེ་སྟོན་ཟླ་འབྲིང་པོའི་ཚེས་བརྒྱད་ལ་ཕྱི་རོལ་
ཏུ་སྤྱན་དྲངས་ནས་མཆོད་པས་ལྟད་མོ་ཆེན་པོ་འོང་། ཡུལ་མི་སྤྱིས་མཆོད་པ་བྱས་ནས་
བྱེ་བྲག་ཏུ་རྒྱལ་པོ་དང་
། བྷ་རོ་དང་ཀུན་གྱིས་རང་རང་གི་ཁང་པར་སྤྱན་དྲངས་ཏེ་
མཆོད་པ་བྱེད། ཞོ་དང༌། འོ་མ་དང་། སྦྲང་དང་། སྦྲང་རྩི་དང་། ཀ་ར་དང་ལྔ་ལ་ཕྱིའི་
བདུད་རྩི་ལྔ་ཟེར་ཏེ། དེ་དག་གིས་སྤྱི་བོ་ནས་བླུགས་ཏེ་སྐུ་ཁྲུས་གསོལ་ནས་ཁྲུས་ཆུ་ཞུས་
པས་ཁྲུས་ཆུ་དང་བཟའ་བ་གཉིས་ཀ་འོང་།
དེ་ལྟར་ཟླ་བ་ཕྱེད་དུ་མཆོད་པས་མཚལ་ཤས་ཆེ་བའི་རྩི་དམར་པོ་ཡོད་པ་དེ་
སངས་ཀྱིས་བྱི་ནས་མེད་པར་འགྲོ །དེ་ནས་ཟླ་བ་ཕྱི་མའི་ཚེས་བདུན་གྱི་ཉིན་པར་ཧུང་
ངུ(ཧང་དུ}ཟེར་བ་སྔགས་པ་གཞོན་པ་རྣམས་ཀྱིས་བསིལ་ཡབ་ལ་སོགས་དང་རོལ་མོ་
10



ཆག་ལོའི་ལམ་ཡིག།
མང་པོ་ཐོགས་ཏེ་ལྷ་ཁང་དུ་སྤྱན་དྲངས་ཏེ་ལྟད་མོ་མང་པོ་འོང་
། ཚེས་བརྒྱད་ཀྱི་ཉིན་
པར་རྩི་དམར་པོ་གསར་དུ་གསོལ་བར་འདུག་གསུངས། དབུ་མ་རིན་ཆེན་འཕྲེང་བའི་
ལེའུ་གསུམ་པར། སྙིང་པོ་ལྔ་རྣམས་སྦྱིན་པ་དང་
། །ཞེས་པར་དེ་གསུངས་སོ། །
ཡང་བལ་ཡུལ་ན་ཐམ་བི་ཧ་ར་ཀ་བའི་གཙུག་ལག་ཁང་ངམ་གོང་གི་ལྷ་ཁང་
ཟེར༑ དེ་ནི་མཆོད་བརྟན(རྟེན}གཅིག་ལ་ནུབ་རེ་བཞིན་འོད་འབར་བ་ཇོ་བོ་རྗེས་
གཟིགས་ནས། དེ་ན་ཅི་ཡོད་ཀུན་ལ་དྲིས་པས་ཤེས་པ་མ་བྱུང་བ་ལ། རྒན་མོ་གཅིག་ན་
རེ; སངས་རྒྱས་འོད་སྲུངས་ཀྱིས་དཀྱིལ་འཁོར་བཞེངས་པའི་རྡུལ་ཚོན་ཡོད་པ་ཡིན་
ནམ༑ ཞེས་ཟེར་བས་དེའི་ཞབས་ཏོག་ཏུ་ཇོ་བོས་ལྷ་ཁང་བཞེངས་པ་སྟེ། བརྟན(རྟེན}
དེའི་མདུན་ན་ཤཱཀྱ་ཐུབ་པའི་གསེར་སྐུ་བཞེངས་པ་གཅིག་ཡོད་
། དེ་ལ་ཇོ་བོ་མི་འཇིགས་
པ་སྦྱིན་པ་ཟེར། རྒྱ་གར་བ་གནས་དེ་ལ་དྷརྨ་དྷཱ་ཏུ་བི་ཧཱ་ར་ཆོས་ཀྱི་དབྱིངས་ཀྱི་གཙུག་
ལག་ཁང་ཟེར་རོ། །
དེ་ན་གསེར་སྲང་བརྒྱད་ཅུ་འཇེན་ལ་བཏང(བཏགས}པའི་ཁྲི་རྒྱན་རྣམས་
གཞི་བཟངས{༡ རྣམ་བཞི། ༢ གཞི་ཟངས་ལ་འཕུལ་མ} ལ་ཕུལ་མ་བྱས་པ། གསེར་
བྱུགས་པ་མུ་ཏིག་གིས་བརྒྱན་པ་ཡོད་དེ། དེ་བླངས་ནས་ཆོས་འཛུགས་པའི་མིས་བླ་མ་
བཞུགས་སུ་གསོལ་བ་བཀུར་སྟི་ཡིན། དེ་ན་ད་ལྟའང་ཆོས་ཚུགས་བཟང་ངོ༌
། །ཆོས་རྗེས་
དེར་མ་བཞུགས། འཕགས་པ་ཤིང་ཀུན་ན་ཆོས་གཞི་ཡོད་པས་དེར་བཞུགས་གསུངས།
རིན་ཆེན་ཕྲེང་བར། དམ་པའི་ཆོས་དང་ཆོས་སྨྲར་ལ། །ཁྱོད་ཀྱི་བཀུར་སྟི་མཆོག་དང་
ནི༑ །ཞེས་པར་དེ་གསུང་ངོ༌
། །
ཡང་བླ་མའི་ཞལ་ནས་སྔགས་པའི་བུ་ཚ་ཡིན་པས་མཐུའི་རིགས་རྣམས་དགོས་
སྙམ་ནས་མ་ལོ་པ་ཏྲ་ཞེས་བྱ་བ་ལ་སོགས་པ་ངན་སྔགས་ཤོག་ལྡེབ་ལྔ་ཙམ་བྲིས་ཏེ་
11



ལམ་ཡིག་ཕྱོགས་བསྒྲིགས།
ཕྱིས་སྟོང་རོར(སྟོང་དེར)སོང་། དེ་ཙམ་ན། སྡེ་སྣོད་མང་པོ་མཉན་ཡོད་པ་ཡིན་ཏེ།
ངན་སྔགས་ཀྱི་དགོས་པ་མེད་སྙམ་པ་མ་བྱུང་
། བླ་མ་རེ་ཝནྟའི་སྤྱན་སྔར་ཕྱིན་པས་དེ་
ཚོ་དགོས་པ་མེད་པར་སོང་
། བླ་མ་དེ་དྲིན་ཆེ། ངན་སྔགས་དག་ཕྱིས་མེད་པར་བྱས་
གསུངས། བལ་ཡུལ་དུ་ལོ་རིལ་པོ་བརྒྱད་བཞུགས་སོ། །དེའི་དུས་སུ་རྒྱ་གར་ནའང་སྒྲ་ལ་
ང་བས་མཁས་པ་མེད་དོ་སྙམ་པའི་གདེང་ཡོད་གསུངས་སོ། །བླ་མ་ཆོས་རྗེ་ཆག་ལོ་ཙཱ་
བས་བལ་ཡུལ་དུ་བྱོན་པའི་ལེའུ་སྟེ་གཉིས་པའོ།། །།
ལེའུ་གསུམ་པ། མུ་སྟེགས་ཀྱི་རྒྱལ་ཁམས་ཏི་ར་ཧུ་ཏི་ལ་བྱོན་པ།
དེ་ནས། རྒྱ་གར་དུ་བཞུད་པ་ལ་བླ་མ་གཙང་བ་གྱེ་རེ་བ་དང་
། བླ་མ་རེ་ཝནྟ་
གཉིས་མ་གཏོགས་པ། ཁྲོ་ཕུ་བ་དང་
། ས་སྐྱ་པ་ལ་སོགས་པ་ཐམས་ཅད་ཀྱིས་སྐུ་ཚེའི་
བར་ཆད་འོང་། མི་བཞུད་པར་ཞུ་གསུངས། གྱེ་རེ་བའི་ཞལ་ནས་རྒྱ་གར་དུ་བྱོན་ཡང་
བར་ཆད་མི་འོང་གསུངས། རེ་ཝཅུའི་ཞལ་ནས། ཁྱོད་རྒྱ་གར་དུ་བྱོན་ཡང་བར་ཆད་
མི་ཡོང་། འོ་སྐོལ་ཕ་སྤད་མཇལ་འོང་གསུངས་པ་དེ་ཀ་ལྟར་བྱུང་
། བླ་མ་དེ་གཉིས་ལ་
མངོན་ཤེས་མངའ་བར་འདུག་གསུང་ངོ༌
། །
གཡོག་གི་ཞང་པོ་དེ་བལ་ཡུལ་དུ་གྲོངས། དེ་ནས་ཞབས་ཏོག་པ་མེད་པར་བྱོན་
ཏེ༑ དབུས་ནས་རྒྱ་གར་བསྐོར་ཡང་གཡོག་མེད་ཅིང་
། །རྩོད་དུས་མི་རྒོད་མང་ཡང་
ལམ་དུ་རང་། །ནམ་ཡང་ཆོམ་པོས་བཅོམ་པ་མ་མཆིས་པ། །དེའང་མཁན་པོ་ཆོས་རྗེ་
ཆེན་པོའི་དྲིན། ། ཞེས་ཡི་གེའང་མཛད་དོ། །བལ་པོ་ནས་རྒྱ་གར་དུ་བཞུད་པ་ལ་དྲང་
སྲོང་གི་རི་ཨུ་ཤི་ར་ཞེས་པ། རྩེ་མཐོན་ནམ་མགོ་བོ་ཆེ་ཟེར་བ་སོགས་རི་གསུམ་ཡོད།
12



ཆག་ལོའི་ལམ་ཡིག།
དེང ་སང་བལ་པོའི་སྐད་ལབ་པའི་ས་ནས་བྱོན་པས་དེ་ནུབ་རྒྱ་གར་པའི་སྐད་ལབ་
པའི་སར་སླེབས་གསུངས། སླེབས་པའི་ས་ན་ཏི་ར་ཧུ་ཏི་ཞེས་པའི་ཡུལ་ཁམས་ཡོད།
དེའི་དཀྱུས་ཐག་ལ་ཟླ་བ་གསུམ། དཀྱུས་ཐུང་ཤོས་ལའང་ཉིན་ལམ་ཉི་ཤུ་ཡོད། དེ་
ནས་ཕར་གྲོགས་པོ་ཁམས་པ་ལྡན་མ་ཚུལ་ཁྲིམས་སེངྒེ་བྱ་བ་དང་གཉིས་ཀྱིས་བྱོན་པས།
རིགས་ངན་མོས་བདས་པས་ཆོས་རྗེ་བྲོས་པས་ཐར། ཚུལ་ཁྲིམས་སེང་གེས་བུ་མོ་གཅིག་
གི་ལག་པ་བཅག (བུ་མོ་གཅིག་གིས་ཚུལ་ཁྲིམས་སེངྒེའི་ལག་པའང་བཅག་གོ །}ཁོ་དེ་
དུས་ན་བསླབ་པ་གཙང་གཉན་པོ་ཆེ་བ་ཡིན་པ་ལ་ཕྱིས་བསླབ་པ་འཆལ་བས་ཁོ་ཤི། རཱ་
ག་ནི་ཀྲྀ་ཏ་ཟེར་བ་འདོད་ཆགས་བསྟེན་པ་དེ་བོད་ཀྱིས་བྱས་ན་རྒྱ་གར་གྱི་ཚད་པ་ཕོག་
འཆི་བ་ཡིན། རཱ་ག་ཨ་ནི་ཀྲྀ་ཏ་འདོད་ཆགས་མི་བསྟེན་པ་བསླབ་པ་གཙང་སིང་ངེ་
བྱས་པས་ང་མ་ཤི་གསུངས།
ཏི་ར་ཧུ་ཏི་ན་ལམ་ནས་མཐོང་བའི་ལྷོ་ནུབ་མཚམས་ཤིག་ན་བུ་རམ་ཤིང་གི་
ནགས་ཚལ་སྔོ་ཐིབས་སེ་བ་ཡོད། གཞན་པས་སྔོ། (བུ་རམ་གྱི་ནགས་ཚལ་དེ་ནགས་ཚལ་
གཞན་ལས་སྔོ། ) བུ་རམ་དེ་ནས་འོང་གསུངས། ཡུལ་དེ་ནི་གྲོང་ཁྱེར་པ་ཏ་བྱ་བ་མི་ཁྱིམ་
འབུམ་ཚོ་དྲུག་ཡོད་པ། ལྕགས་རི་བདུན་གྱིས་བསྐོར་བ། ལྕགས་རི་མཐོ་བ་ལ་བོད་ཀྱི་
མཁར་ཙམ་པ། དེའི་ཕྱི་རོལ་དུ་ཆུ་དང་ཤིང་ལ་སོགས་པའི་འོབས་ཉི་ཤུ་རྩ་གཅིག་
ཀ་གིས་
བསྐོར་བའི་དབུས་ན་རྒྱལ་པོའི་ཕོ་བྲང་ཡོད། དེ་ལ་སྒོ་མོ་བཅུ་གཅིག་ཡོད། ཤར་ནུབ་
ལྷོ་ན་གསུམ་གསུམ། བྱང་ན་གཉིས། བྱང་གི་གཉིས་པོ་མ་མཐོང་
། གཞན་རྣམས་ལ་སྒོ་
མདུན་ན་ཟམ་པ་ཡོད། ཟམ་པའི་ཕྱི་རོལ་ན་གོ་མཚོན་བདུན་བདུན་མདུན་ན་བཞག་
པའི་མེ་མདའ་འཕེན་པ་བཅུ་ལྷག་རེ་རེ་ཡོད། ཟོན་བྱེད་པ་འདྲ། དེ་ལ་ཏུ་རུཥ་གར་
ལོག་ཟེར་བའི་དམག་གིས་ལོ་སྐོར་གཅིག་ཏུ་དམག་དྲངས་ཀྱང་མ་ཕེབས་སྐད། དེ་ན་
13



ལམ་ཡིག་ཕྱོགས་བསྒྲིགས།
ལ་སྐོར་ཤེས་པའི་མི་གསུམ་ཡང་ཡོད་སྐད། གླང་པོ་ཆེན་མོ་གཅིག་ཀྱང་རྒྱལ་པོ་དེ་ལ་
ཡོད་གསུངས།
དེ་ན་ཕར་ཟླ་བོ་བལ་ཡུལ་ནས་ཕའི་རུས་བུ་ཆུ་བོ་གངྒར་སྐྱེལ་བ་དེས་ཕའི་སྡིག་
སྒྲིབ་དག་པར་འདོད་པ་མུ་སྟེགས་པའི་ལུགས། ཕའི་རུས་བུ་ཆུ་བོ་གངྒར་སྐྱེལ་བའི་མི་
ཡིན་ཟེར་ནས་ཡ་མཚན་པར་བྱེད་པས་དེ་འདྲ་བ་སུམ་བརྒྱ་ཙམ་དང༌
། རྡོ་རྗེ་གདན་
དུ་འགྲོ་བ་བཅུ་དྲུག་དང་བསྡེབས་ནས་བྱོན། གྲོང་ཁྱེར་པ་ཏ་དེར་ཆོས་རྗེ་དང་མི་
བཞིས་རྒྱགས་འཚོལ་དུ་བྱོན། བག་ཙམ་གཅིག་འགོར་ནས་བྱོན་པས། ལམ་ན་ཟླ་བོ་
རྣམས་ངལ་གསོར་བཅུག་པ་སོང་ནས་མི་འདུག ཆུ་གཅིག་ལ་མཉན་པ་གཅིག་གིས་
གྲུ་གཏོང་དུ་མ་བཏུབ་པས་ཀྱང་ལན། ཆོས་རྗེ་བ་མི་བཞིས་ཆུ་བགྲོད་པ་དང་མུན་སྲོས་
པར་གྱུར། ལམ་ན་སྙུག་མ་མང་པོ་ཡོད་པས་གྲི་ལྡོབ་རྡོ།)ཁྱེར་ཏེ་བཅད་ནས་མེ་སྒྲོན་རེ་
རེ་ཐོགས་ནས་བྱོན་པ་ལ། ཆོས་རྗེའི་ཞབས་ལ་ཚ་བཏབ་པ་ཞིག་བྱུང་
། ཧུར{ཏུར}གྱིས་
བཏོན་པས་སྙུག་མའི་ཚལ་པ་གཅིག་ཟུག་ནས་ཞབས་ལས་པགས་པ་ལག་མཐིལ་ཙམ་
ཞིག་ལྷོགས་འདུག། ཁྲག་མང་པོ་མང་པོ་ཤོར་གསུངས། དེ་ལྟར་གྱུར་ཀྱང་ལྷུག་མའི་མེ་
སྒྲོན་ཕྱག་ཏུ་བསྣམས་ནས་གྲོང་དུ་ཟླ་བོ་རྣམས་དྲིས་ཤིང་བྱོན། གཅིག་ནས་གཅིག་ཏུ་
བྱོན༑ ཡང་གཅིག་ནས་གཅིག་ཏུ་བྱོན་པས་ནམ་ཕྱེད་ཙམ་ན་ཟླ་བོ་རྣམས་རྙེད་དེ།
ལ་གཉིད་དུ་སོང་བར་བྱས། ལ་ལ་གཉིད་མ་བྱུང་བར་སྡུག་བསྔལ་ནས་འདུག་གསུངས།
དེའི་སང་དེ་ཆོས་རྗེས་ཕྱག་ཅིག་འཚོལ་བའི་འགྲོན་པོ་སུམ་བརྒྱ་པོ་དེ་འགྲོ་སྟབས་ཆག་
གསུངས།
དེའི་སང་དེ་ནས་བྱོན་ཏེ་ཉིན་ ་ལམ་མང་པོ་སོང་བའི་སར་ལན་གཅིག་ཁ་སང་མ་
ཧེས་མི་གསུམ་བསད། དེ་རིང་འགྲོ་མི་ནུས་ཟེར་བ་ལ་གྲོགས་པོ་སུམ་བརྒྱ་དང་བཅས་
14



ཆག་ལོའི་ལམ་ཡིག།
སྟེ་ཆོས་རྗེ་ཉིད་དང་
། གྲོགས་པོ་དམ་པ་གཉིས་དང་
། གསུམ་པོས་སྔོན་ལ་ཡང་མ་བྱོན།
ཕྱི་ལ་ཡང་མ་ལུས་པར་དབུས་ན་ཡར་བྱོན་པ་ལ། གྲོགས་པོ་སྔ་མ་རྣམས་རྔུལ་ཙ་རེ་
ཐིགས་སེ་བྲོས་ནས་བྱུང༌། ཁ་སང་མི་གསུམ་པོ་གསོད་པའི་མ་ཧེ་དེ་བྱུང་སྟེ། ཁ་དོག་
ནག་པ། ཁ་རླངས་ཆེ་བ་
། རྨིག་པས་ས་བརྡུང་བ། རྒྱང་ནས་ཀྱང་ར་གཡོབ་ཅིང་བརྡུང་
སྟངས་འཇིགས་སུ་རུང་བ་རྣམས་སྟོན་པ། སྦོའི་སྤུ་ཡན་པ་རིང་པོ་ས་ལ་སླེབས་པས་གྲུ་
བཞིར་མངོན་ཏེ་རྒྱང་ནས་བལྟ་བ་ལ་ཆར་བ་གདོང་ལ་གཟེད་པ་འདྲ་བ། མ་ཧེ་བོད་
སྐད་དུ་གཡག་རྒོད་ཅེས་པར་བསྒྱུར་རམ། གཞན་སྐད་དོད་མེད་གསུངས། དེར་དེ་
འདྲའི་མ་ཧེའི་ཉེན་ཏེ་འཇིགས་པ་ཆེན་པོ་བྱུང་ཡང་། ཆོས་རྗེས་ལམ་སྲུང་མཛད་པས་
གསོད་དུ་མ་བྱུང་། ཁོ་རང་ནགས་ཁྲོད་གོལ་བར་སོང་གསུངས། དེ་ལྟར་ཉིན་ལམ་
དགུ་བཅུ་མུ་སྟེགས་ཀྱི་རྒྱལ་ཁམས་ཏི་ར་ཧུ་ཏིར་བྱོན་པའི་ལེའུ་སྟེ་གསུམ་པའོ།། །།
ལེའུ་བཞི་པ། ཡངས་པ་ཅན་ནས་རྡོ་རྗེ་གདན་གཟིམས་ལམ་དུ་གཟིགས་པ།
དེ་ནས། ཡངས་པ་ཅན་གྱི་གྲོང་མེད་པའི་མཐའ་འཁོབ་ཉིན་ལམ་དྲུག་ཡོད།
དྲང་སྲོང་གི་རི་ཨུ་ཤི་ར་ཞེས་པ་རྩེ་མཐོན་ནམ་མགོ་བོ་ཆེ་ཟེར་པ་ཡོད། དེ་ཀུན་ཏུ་ཤི་
སྐྱིད་ཀྱི་ཇག་པ་འོང་། དེ་མ་གཏོགས་པ་གྲོང་དུ་སླེབས་ཙམ་ཡོད། ལྗོངས་ཡངས་པ་
ཅན་ཞེས་བྱ་བ་དཀྱུས་ཐུང་ཤོས་ལ་ཉིན་ལམ་བརྒྱད། དཀྱུས་རིང་ཤོས་ལ་ཉིན་ལམ་ཉི་
ཤུ་ཡོད་པ་ཞིག་གོ །དེ་ན་འཕགས་མ་སྒྲོལ་མ་རྡོ་ལ་རང་བྱོན་བཞེངས་སྐུ་དབུ་གཡོན་དུ་
སྐྱོག་བ{ཀྱོག་གེ་བ།} ཞབས་གཡོན་མཉམ་བའི་བརྐྱངས་སྟབས་ལ། གཡས་པ་ལོགས་སུ་
བསྟན་པ་ཅན་ཕྱག་གཡས་མཆོག་སྦྱིན། གཡོན་དཀོན་མཆོག་གསུམ་མཚོན་པའི་སོར་
15



ལམ་ཡིག་ཕྱོགས་བསྒྲིགས།
མོས་ཐུགས་ཀར་བརྒྱན་པ། དེའི་ཞལ་མཐོང་བ་ཙམ་གྱིས་བར་ཆད་སེལ་བའི་བྱིན་
རླབས་ཤིན་ཏུ་ཆེ་བ་གཅིག་བཞུགས། ཡངས་པ་ཅན་གྱི་གྲོང་ཁྱེར་ཆེན་པོར་བྱོན་པ་
ན་དེའི་མི་ཀུན་ཤིན་ཏུ་བྲེལ་བར་འདུག་སྟེ། གར་ལོག་གི་དམག་འུར་ཆེ་བས་དངངས་
ཤིང་སྐྲག་པར་གདའ་སྐད། དེ་ནུབ་ཆོས་རྗེ་ལོ་ཙཱ་བའི་གཟིམས་ལམ་དུ་རྡོ་རྗེ་གདན་
ཇི་ལྟ་བ་གཟིགས་ཤིང་
། ཆོས་རྗེ་ལོ་ཙཱ་བ་གོང་མ་དང་མཇལ་ནས་གསུང་གླེང་ཡང་
མཛད་དོ། །
དེ་སྐད་དུའང་། ཆོས་རྗེ་ཉིད་ཀྱིས་མཛད་པའི་བླ་མའི་སྐུ་དྲིན་དྲན་པའི་ཚིགས་
བཅད་ཨ་ནུ་པཱ་ཤ་མ་རྗེས་སུ་བསྐྱངས་པའི་རྒྱན་ཞེས་པ་ལས། ལམ་བགྲོད་གྲོགས་
མང་བཅས་ཀྱང་གར་ལོག་དང་
། །ནགས་ཀྱི་མ་ཧེས་ཉེན་ཡང་རྣམ་འཕྲུལ་གྱིས། །རྡོ་རྗེ་
གདན་མཐོང་གེགས་སུ་མ་གྱུར་པ། །དེ་ཡང་མཁན་པོ་ཆོས་རྗེ་ཆེན་པོའི་དྲིན། །ཞེས་པ་
དེའི་དོན་ཇི་ལྟར་ལགས་ཞུས་པས། དེ་ལ་མ་ཧེས་ཉེན་པ་གོང་དུ་ཏི་ར་ཧུ་ཏིའི་སྐབས་
སུ་བཤད་ཟིན་ཏོ། །རྣམ་འཕྲུལ་གྱིས་རྡོ་རྗེ་གདན་མཐོང་གསུངས་པ་ཇི་ལྟར་ལགས།
ཞེས་ཐང་པོ་ཆེའི་དགོན་པ་ཆེན་པོར་སྟོན་ཆོས་གསུང་དུས་སུ་བླ་བྲང་ཐོག་ཁར་ཞུས་
པས༑ དེ་ཁྱོད་ཀྱིས་བྲིས་སམ་གསུངས། ལོ་ལྔའི་གོང་དུ་ལྟེའུ་རར་བྲིས་ལགས་ཞུས་པས།
དེའི་དོན་འདི་ཡིན་གསུངས། ཡངས་པ་ཅན་དུ་སླེབས་པ་ན་མི་ཐམས་ཅད་གར་ལོག་
གི་འཇིགས་པས་ཐོ་རངས་བྲོས་པས་ནམ་ལ་ཁྲེས་པོ་བྱེད(བྲོས་པོ་བྱེད།} ངའི་ཟླ་བོ་
འགྲོན་པོ(འཕྲོ་པོ།}ཟེར་བ། ལམ་ལ་འགྲོ་བ་སུམ་བརྒྱ་ཡོད་པ་རྣམས་ཀྱང་འབྲོས་པར་
འདུག་པ་ལ། ངའི་རྨི་ལམ་ན་རྡོ་རྗེ་གདན་དུ་ཕྱིན་པས། ཆོས་རྗེ་གོང་མ་བྱོན་ནས་ཕྱག་
མཁར་གྱིས་ལྷ་ཁང་གི་སྒོ་རྣམས་ཕྱེ་ནས། བུ་ཁྱོད་འདི་རྣམས་ལེགས་པར་གཟིགས་ཤིག
འཇིགས་མི་དགོས་ཀྱི་འདི་ན་ཡར་ལ་བྱོན་ཅིག་གསུངས་པ་ཡིན། དེ་ནས་གཉིད་སད་
16



ཆག་ལོའི་ལམ་ཡིག།
པ་ན་སྙིང་ལ་ཉམས་དགའ་བར་བྱུང་གསུངས།
དེ་ནས་ཐོ་རངས་ལྗོངས་ཡངས་པ་ཅན་གྱི་མི་ཐམས་ཅད་བྲོས། ངས་མ་བྲོས་
པས༑ ཟླ་བོ་གཅིག་ན་རེ། འོ་ན་ང་ཡང་སྡོད་ཟེར། ཡང་གཅིག་གིས་བསྡད། ངེད་
གསུམ་གྱིས་བསྡད་པས་དེ་ནས་འགྲོན་པོ་གཅིག་གིས་བསྡད་དོ། ཉི་མ་ཤར་ནས་སྒོ་
མདུན་དུ་བྱོན་པ་ན། ཡོན་བདག་མོ་གཅིག་ཡས་ནས་བྱུང་སྟེ། འགྲོན་པོ་ཀུན་གཏམ་
སྙན་པོ་བཟླས་སུ་ཡོད་དོ། །ཟེར་ཏེ། དམག་རྒྱ་གར་ནུབ་ཕྱོགས་ལ་སོང་ངོ་ཟེར། དེར་
ཐམས་ཅད་དགའ་ཚོར་ཆེན་པོ་བྱུང་སྟེ། མི་ཁ་ཅིག་ན་རེ། བུད་མེད་དེ་ལྷ་མོ་སྒྲོལ་མ་
རང་ཡིན་ཟེར་ནས་དགའ་བྱུང་གསུངས་ནས་ཆོས་རྗེ་ཉིད་བཞད་དོ། །ཡངས་པ་ཅན་
དུ་རྡོ་རྗེ་གདན་གཟིམས་ལམ་དུ་གཟིགས་པའི་ལེའུ་སྟེ་བཞི་པའོ།། །།
ལེའུ་ལྔ་པ། རྡོ་རྗེ་གདན་གཟིགས་པ།
དེ་ནས། ཡངས་པ་ཅན་གྱི་མཐའ་ནས་རྡོ་རྗེ་གདན་དུ་ལྷོར་ཉིན་ལམ་བརྒྱད་ཡོད།
ཆུ་བོ་གང་ཡོད། དེ་ནི། ནུབ་ནས་ཤར་དུ་འབབ་པ། ཞོགས་པ་སྔ་མོ་ནས་གྲུ་ལ་ཕྱིན་
ཀྱང་ཕ་རོལ་དུ་དགོང་མོ་ལས་མི་སླེབས་པ། གྲུ་སྒམ་བུ་འདྲ་བ་གཉིས་པ(གཉིས་པོ}
དེ་སྤང་ཐེག (བ་ཐག) གིས་བཅིངས་པའི་ནང་དུ་མི་སུམ་བརྒྱ་ཙམ་ཤོང་བ་ཡོད་
། ཆུ་
བོ་དེའི་ནང་ནས་ཆུ་སྲིན་ནཀྲ་ཞེས་པ་གཡག་ཙམ་གཅིག་བྱུང་ནས། རེས་འགའ་གྲུ་
རྡིབ་ཏུ་འཇུག། རེས་འགའ་གྲུའི་ནང་ནས་མི་བཟུང་ནས་ཁར་འཁྱེར་འགྲོ་བས་ཤིན་ཏུ་
འཇིགས་པ་ཆེའོ། །
གང་ཕ་རོལ་ན་ཡུལ་མ་ག་དྷ་ཡོད་དེ། བོད་སྐད་དུ། དབུས་འགྱུར་འཆང་། མདྨ་
17



ལམ་ཡིག་ཕྱོགས་བསྒྲིགས།
དབུས། ག་ཏི་གྱུར་པ། དྷཱ་ར་ཡ་ཏི་ཀ་འཆང་བའོ། །ཡུལ་དེ་ནི་རྡོ་རྗེ་གདན་ནས་ཕྱོགས་
བཞིར་དཔག་ཚད་དྲུག་ཅུ་དྲུག་ཅུའི་ནང་ནི་དབུས་ཀྱི་སའོ། །དེ་ནི་སའི་ཆས་ཕྱེས་པའི་
དབུས་ཡིན་ནོ། །བསྟན་པས་ཕྱེ་བའི་དབུས་ནི་ཐོས་བསམ་སྒོམ་གསུམ་གར་ཡོད་པ་ནི་
དབུས། མེད་པ་ནི་མཐའ་འཁོབ་ཡིན་ནོ་གསུང་ངོ༌། །མ་གངྒའི་བྱེ་བྲག་དཀཱི་ཎ་ར་
ཞེས་པ་ལྷོ་ཕྱོགས་ཀྱི་རྒྱུད་ཅེས་པ་ན། བཛྲ་ས་ན་རྡོ་རྗེ་གདན་ཡོད། བྱ་རྒོད་ཕུང་པོའི་
རི་དང༌། ན་ལེནྡྲ་དང་། རྒྱལ་པོའི་ཁབ་དང་། འོད་མའི་ཚལ་ཡོད། བི་ཀྲ་མ་ཤི་ལ་ཆོས་
རྗེ་གོང་མའི་དྲུང་དང་
། ཁ་ཆེ་པཎ་ཆེན་གྱི་དུས་ན་ཡོད་པ་ལ་ཆོས་རྗེ་བྱོན་དུས་ན་
གར་ལོག་གིས་རྨང་རྡོའང་བཏོན་ཏེ་ཆུ་བོ་གངྒ་ལ་བསྐྱུར་ནས་མི་འདུག་གསུངས།
བླ་མ་ཆོས་རྗེ་རྡོ་རྗེ་གདན་དུ་བྱོན་དུས་སུ་མི་གཅིག་ཀྱང་མི་འདུག་པ་ལ། གྲོགས་
བཙུན་པ་བཞི་ཡོད་པའི་རྒྱུས་ཅན་གཅིག་ན་རེ། མ་ལེགས། གར་ལོག་གིས་ཉེན་ནས་
བྲོས་པ་ཡིན་ཟེར། བྱང་ཆུབ་ཆེན་པོའི་སྐུ་དེའི་སྒོ་སོ་ཕག་གིས་ལེགས་པར་བརྩིགས།
ཞལ་ཞལ་བྱས། དེའི་རྩར་སྐུ་གཅིག་བཞག་སྟེ་རྫུས་མ་སྐུ་ཚབ་ཏུ་བྱས། ཕྱི་སྒོ་ལའང་
འདམ་ཞལ་བརྒྱབ་ནས་དེར་དབང་ཕྱུག་ཆེན་པོའི་སྐུ་གཅིག་བྲིས་པས། དེ་མུ་སྟེགས་
ཀྱིས་མི་ཤིག་པའི་ཐབས་བྱས་འདུག་པས། རང་རེ་ལྔ་པོའང་སྡོད་མི་ནུས་འབྲོས་དགོས་
ཟེར་བ་ལ། ཉིན་ལམ་རིང་ལ་ཚད་པ་ཆེ། སྐུ་མཉེལ(སྙེལ}མུན་སྲོས་པས་དེར་ལུས་ནས་
གཟིམས་སུ་སོང་
། གར་ལོག་བྱུང་ན་མི་ཚོར་བ་འདུག་གསུངས། ནམ་ལངས་ནས་
བྱང་ཕྱོགས་ལ་ཤིང་རྟ་དྲངས་པའི་རྗེས་སུ་འབྲངས་ནས་ནགས་སུ་བྲོས་པས་ཞག་བཅུ་
བདུན་སྐུ་དེའི་ཞལ་མ་མཐོང་གསུངས
། དེའི་དུས་སུ་ཡང་
། བུད་མེད་ཅིག་བྱུང་ནས་
གར་ལོག་ཐག་རིང་པོ་ཞིག་ཏུ་སོང་ནས་མེད་ཟེར་གཏམ་སྙན་པོ་བསྒྲགས་སོ། །
དེ་ནས་རྡོ་རྗེ་གདན་དུ་བྱོན་ནས་ཇོ་བོ་བྱང་ཆུབ་ཆེན་པོའི་སྐུ་ལ་གསོལ་བ་
18



ཆག་ལོའི་ལམ་ཡིག།
བཏབ། སྐོར་བ་མཛད་ཅིང་བཞུགས་པ་ལ། ཉིན་གཅིག་རྒྱལ་པོ་ནགས་ནས་འབྱོན་པ་
ཡོད་དོ་ཟེར་བ་གྲགས་ཙ་ན། རྡོ་རྗེ་གདན་དུ་བཞུགས་པ་ཡུལ་མ་ག་དྷ་ཅོག་གི་བདག་
པོ་རྒྱལ་པོ་བུད་དྷ་སེ་ན་སངས་རྒྱས་སྡེ་ཞེས་པ། བཅོམ་ལྡན་འདས་ཀྱི་ཞང་པོའི་རྒྱུད་
པ་རྒྱལ་བོ་ལྷ་བརྟན་གྱི་རིགས་གཅིག་གདའ་བ་དེ། ནགས་ཁྲོད་ནས་བྱོན་པའི་ལམ་དུ་
ཆོས་རྗེ་གྲོགས་རབ་ཏུ་བྱུང་བ་བཞི་དང་བཙུན་པ་ལྔས་བཞུགས་པ་ལ། རྒྱལ་པོ་དེ་གླང་
པོ་ཆེ་ལོགས་ན་འདོམ་བཞི་ཡོད་པ། མཐོ་དམན་ཁང་ཐོག་དཔངས་འབྲིང་པོ་ཙམ་པ་
ཞིག་གི་སྟེང་ན་རིན་པོ་ཆེའི་ཁྲི་བ་སོའི་རྒྱན་གྱིས་བརྒྱན་པ་ལ། དར་དཀར་གྱི་སྲོག་ཞུ་
དང་རྒྱན་སྣ་ཚོགས་ཀྱིས་བརྒྱན་པར་བཞུགས་པ། གྲི་མཚོན་དང་མདའ་མདུང་ཐམས་
ཅད་ཀྱི་རྩེ་མོ་གནམ་དུ་བསྟན་པའི་དམག་ལྔ་བརྒྱས་བསྐོར་བ། མི་གཉིས་ཀྱིས་གླང་
པོ་ཆེའི་སྣ་ནས་ལྕགས་ཀྱུ་དྲངས་པའི་ཕྱི་ན་ཚུར་འོངས་ཤིང་འབྱོན་ནོ། །
རྒྱལ་པོས་ཆོས་རྗེ་པ་ལྔ་པོ་རྒྱང་ནས་གཟིགས་པ་དང་། དེ་མ་ཐག་ཏུ་རྒྱལ་པོ་ཉིད་
ཀྱིས་དར་གྱི་ཞྭ་ཕྱག་གིས་ཕུད་པས། ཆོས་རྗེའི་ཐུགས་ལ་རྒྱལ་པོས་ཅི་མཛད་དམ་སྙམ་
པ་བྱུང་གསུངས། དེ་ནས་ཆོས་རྗེའི་དྲུང་དུ་སླེབས་པ་དང་ལྕགས་ཀྱུ་དེས་སྣ་རྩ་ནས་
བཟུང་ནས་མི་ལྔས་རྒྱལ་པོ་གླང་པོ་ཆེའི་སྟེང་ནས་ལོགས་ལ་འབྲེང་ཐག་གི་སྐས་ལས་
ཤོད་དུ་ཕབས་ཏེ། རྒྱལ་པོས་ཆོས་རྗེ་བ་དང་ལྔ་པོ་ལ་ཕྱག་འཚལ་ཞིང་། རཱ་ཧུ་ལ་ཧེ་
བནྡྷ་ན་ཀྱེ་ཇོ་བོ་ལ་ཕྱག་འཚལ་ལོ་ཞེས་ཟེར། རྒྱ་གར་གྱི་རྒྱལ་པོ་ཆེན་པོ་དེ་འདྲ་བ་ཡང་
རབ་ཏུ་བྱུང་བ་ལ་ཕྱག་འཚལ་ཏེ། བོད་བ་གླང་ཡིན་པས་དེ་འདྲ་མི་ཤེས་གསུངས་སོ། །
བཛྲ་པ་ན(ཨཱ་ས་ན}རྡོ་རྗེ་གདན་དེ་ན་ངོ་མཚར་ཆེ་བ་དུ་མ་ཡོད་ལ། རྟེན་ཁྱད་
དུ་འཕགས་པ་དུ་མ་བཞུགས་ཏེ། བོ་དྷི་བྲིཀྵ་བྱང་ཆུབ་ཀྱི་ཤིང་
། མ་ཧཱ་བོ་དྷི་བྱང་ཆུབ་
ཆེན་པོའི་སྐུ། ཆོས་རྒྱལ་མྱ་ངན་མེད་ཀྱིས་བཞེངས་པའི་གན་དྷོ་ལ། དེ་བཞིན་གཤེགས་
19



ལམ་ཡིག་ཕྱོགས་བསྒྲིགས།
པའི་ཚེམས་ཆེ་བ་གཅིག། བོད་འཕྲུལ་སྣང་གི་ཤཱཀྱ་མུ་ནེའི་བཞུགས་ཁྲི། རྡོ་བ་ལ་བཅོམ་
ལྡན་འདས་ཀྱི་ཞབས་རྗེས་གཉིས། འཕགས་པ་ཀླུ་སྒྲུབ་ཀྱིས་མཛད་པའི་རྡོའི་དྲ་མིག།
ཏཱ་ར་བི་ཧཱ་ར་སྒྲོལ་མའི་ལྷ་ཁང་ངོ༌། །ཡང་ཀླུའི་རྒྱལ་པོས་དྲོ་དུང་གཏོང་བ་ཡོད་དེ།
ནམ་ཞོད་དུས་སུ་ཉི་མའི་གྲིབ་ཚད་མི་གསལ་པའི་ཚེ། རྡོ་རྗེ་གདན་གྱི་ཤར་ཕྱོགས་ན་
ཚ་ཚའི་ཁང་བུ་འདྲ་བའི་ལོགས་ལ་བུག་པ་མགོ་ཤོང་བ་ཙམ་ཞིག་ཡོད་པ་དེར་རྣ་བ་
གཏད་པས་དྲོ་རན་ན་དུང་སྐད་ལྟ་བུ་འུར་འུར་བ་འོང་གསུངས།
བོ་དྷི་བྲིཀྲུ་བྱང་ཆུབ་ཀྱི་ཤིང་ཞེས་བ་དེ་ལ་སྐུ་རྒྱབ་བརྟེན་ནས་རྩ་ཀུ་ཤ་ལ་གདན་
མཛད་དེ་ཐུབ་པ་ཆེན་པོ་སངས་རྒྱས་པའོ། །སྐལ་པ་བཟང་པོ་འདི་ལ་སངས་རྒྱས་
སྟོང་འབྱུང་བ་ཐམས་ཅད་ཤིང་དྲུང་དེར་སངས་རྒྱས་པའི་གནས་སོ། །རྡོ་རྗེ་གདན་གྱི་
གནྡྷོ་ལ་བོད་སྐད་དུ་དྲིའི་གཙང་ཁང་ཞེས་སམ། དབུ་རྩེ་ཞེས་པའོ། །དེ་ནི་ཆོས་རྒྱལ་
མྱ་ངན་མེད་ཀྱིས་བཞེངས་པ་འཕང་དུ་ཁྲུ་སུམ་ཅུ་སོ་ལྔ་ཡོད་པས། མཐོན་པོ་དེ་ཉིན་
ལམ་གཉིས་ཀྱི་ས་ནས་བལྟས་ཀྱང་མངོན་ཙམ་ཡོད་དོ། །སྤ་ལྕག་ཅིག་དཀར་ལྡེམ་མེ་
བཙུགས་པ་འདྲ་བ་ཙམ་མཐོང་གསུང་ངོ་། །
རི་མེད་པས་ཉི་མ་ཤར་ལུགས་ཀྱང་ས་སྟེང་ཏུ་ཕུབ་བཙུགས་པ་ཁོ་ན་འདྲ་བ་
ཤར་འོང་གསུངས། གནྡྷོ་ལའི་སྒོ་ཤར་དུ་བལྟ་བ། མདུན་དུ་ཁྱམས་ཕྲག་པ་གསུམ་དང་
ལྡན་པ། རྒྱབ་ན་བྱང་ཆུབ་ཀྱི་ཤིང་སྡོང་པོ་གཉིས་ཀྱིས་བརྟེན་པ། ཤིང་དེའི་འོག་ན་རྡོ་
རྗེ་རྒྱ་གྲམ་གྱི་ས་གཞི་རྒྱར་དཔག་ཚད་ཕྱེད་པ་ཡོད་པས་རྡོ་རྗེ་གདན་ནོ། །རྒྱ་གྲམ་དེའི་
ལྟེ་བ་ལ་བྱང་ཆུབ་ཀྱི་ཤིང་དེ་སྐྱེས་ལ། ཤིང་དེའི་སྡོང་པོ་གཉིས་པོ་ལ་ཞབས་ཐོག་ཏུ་
ཆོས་རྒྱལ་མྱ་ངན་མེད་ཀྱིས་ཤར་དབུ་རྩེ་ལ་གཏད་པ། ལྷོ་ནུབ་བྱང་དང་གསུམ་ལ་སོ་
ཕག་གི་བརྩིགས་པས་བསྐོར་བའི་མཁར་འདྲ་བའི་ནང་ན་ཡར་རྩེ་མོའི་ལོ་མ་སྔོ་ལྷབས་
20



ཆག་ལོའི་ལམ་ཡིག།
སེ་བ། སྒོ་གཅིག་ཕྱེ་བས་ཤིང་དེའི་རྨང་ན་རྡོའི(རྡོ་རྗེའི}ཁྲིགས་བྱས་པའི་སྐྱོང་མ་ཆེན་
མོ་གཞོང་པ་འདྲ་བ་གཅིག་གི་ནང་ནས་ཤིང་གཉིས་སྐྱེས་པ་འདྲ་པ་དེར་དད་པ་ཅན་
གྱིས་མིས་ཞོ་དང་། འོ་མ་ལ་ཙན་དན་དང་། ག་བུར་ལ་སོགས་པ་དྲི་བཟང་བཏབ་ནས་
བུམ་པར་བླུགས་ནས་ཐག་རིང་པོ་ནས་ཀྱང་ཁུར་ཏེ་དེར་བླུགས་ནས། བྱང་ཆུབ་ཀྱི་ཤིང་
དེ་ལ་མཆོད་པར་བྱེད་ཅིང་རླན་དང་མ་བྲལ་བར་བྱེད་དོ། །
གནྡྷོ་ལའི་ནང་ན་མ་ཧཱ་བོདྷི་བྱང་ཆུབ་ཆེན་པོའི་སྐུ་ཆེ་ཆུང་ཞལ་ལ་ཁྲུ་དོ་ཡོད།
དེ་འདྲ་བའི་སྐུ་དེ་ལྟ་བས་ཆོག་མི་ཤེས་པ། དེ་ལས་གཞན་དུ་འགྲོ་སྙིང་མི་འདོད་པ།
རིངས་ཀྱང་དེར་ལུས་འགྲོ་བ། ཇི་ལྟར་དད་པ་ཆུང་ཡང་སྐུ་དེའི་མདུན་དུ་མོས་གུས་
མི་སྐྱེས་པའམ། མཆི་མ་མི་འཆོར་བ་མི་སྲིད་གསུངས། ཤིན་ཏུ་བྱིན་རླབས་ཆེ། དེ་ནི་
སྤྲུལ་པའི་སྐུའོ། །སྤྲུལ་པའི་སྐུ་ལ་གསུམ་སྟེ། རིས་སུ་བྲིས་པ་ལ་སོགས་པ་བཟོ་བོའི་སྤྲུལ་
སྐུ་དང་། བྱ་དང་ཤ་ར{ཤ་རམ}བྷ་ལ་སོགས་པ་སྐྱེ་བའི་སྤྲུལ་པ་དང་། མཛད་པ་བཅུ་
གཉིས་སུ་སྟོན་བ་ལྟ་བུ་མཆོག་གི་སྤྲུལ་པ་སྟེ། མདོ་སྡེ་རྒྱན་ལས། བཟོ་དང་སྐྱེ་དང་བྱང་
ཆུབ་ཆེ། །ཞེས་སོགས་རང་བྱོན་ཡང་བཟོ་བོའི་སྤྲུལ་པའོ། །དེ་ནི་སངས་རྒྱས་ཡོངས་སུ་
མྱ་ངན་ལས་འདས་ནས་ལོ་བརྒྱད་ཅུ་ན་བྲམ་ཟེའི་ཁྱེའུ་གཅུང་ཞེས་པས{བཅུ་པས}
བཞེངས་པའོ། །
དེ་ཡང་བྲམ་ཟེའི་ཁྱེའུ་སྤུན་གསུམ་བྱིས་པ་རྩེད་མོ་བྱེད་པ་ལ། ཆུང་ཤོས་དེ་ངུས་
ཤིང་མའི་དྲུང་དུ་འོངས་ཙ་ན་མཆི་མ་ཙ་རེ་བྱས་ཤིང་བྱུང་བས། མ་དེས་དྲིས་པ་ན།
གཅུང་ན་རེ། ཆེ་བ་གཉིས་མུ་སྟེགས་པ་ལ་མོས་པས་མུ་སྟེགས་ཀྱི་ལྷ་ཁང་བྱེད། ང་ནང་
པ་ལ་མོས་པས་ནང་པའི་ལྷ་ཁང་བྱེད་པ་ལ་ཁོང་གཉིས་ཀྱིས་ནང་པ་སངས་རྒྱས་པ་མི་
བཟང་། ཕྱི་པ་བཟང་བ་ཡིན་ཟེར་ཞིང་ང་ལ་གནོད་པ་རེ་རེ་བྱས་བྱུང་བ་ཡིན་ཟེར།
21



ལམ་ཡིག་ཕྱོགས་བསྒྲིགས།
མ་
མ་ན་རེ། སྤུན་གསུམ་མི་འཆམ་མི་དགོས། བྱང་ཕྱོགས་རི་བོ་གངས་ཅན་གྱི་འགྲམ་
ན་མུ་སྟེགས་ཀྱི་ལྷ་དབང་ཕྱུག་ཆེན་པོ་དངོས་ཡོད་པས། དེ་ལ་ཕྱི་ནང་གཉིས་གྲུབ་
མཐའ་གང་བཟང་དྲིས་དང་ཟེར། སྤུན་གསུམ་ན་རེ། དེར་མི་བརྟོལ(སླེབས}ཟེར།
ན་རེ། ང་ལ་རྐང་མགྱོགས་ཀྱི་རྩི་ཡོད་ཅིག་ཟེར་ནས་རྐང་པ་ལ་རྩི་བྱུགས་ནས་བུ་གསུམ་
བཏང་བ་དང་། ལམ་ན་ཚུར་ནང་པའི་བནྡེ་མང་པོ་བྱོན་པ་ལ་གར་བྱོན་དྲིས་པས།
དབང་ཕྱུག་ཆེན་པོའི་བསྙེན་བཀུར་ལ་ཕྱིན་པ་ཡིན་ཟེར། ཕུ་བོ་གཉིས་ཀྱི་རྟོག་པ་ལ།
འོ་ན་ནང་པ་བཟང་བ་ཡིན་ནམ་སྙམ་སྟེ་ཐེ་ཚོམ་ཟོས། ཆུང་ཤོས་ཀྱི་རྟོག་པ་ལ་ནང་པ་
བཟང་པ་ཡིན་འདུག་སྙམ་ནས་སེམས་དགའ། དེ་ནས་དབང་ཕྱུག་ཆེན་པོ་ལ་དྲིས་པས།
ང་ལ་འཇིག་རྟེན་གྱི་དབང་ཕྱུག་བརྒྱད་ཡོད་པས་ཚེ་འདི་ལ་ཅི་དགོས་པ་ང་རང་ལ་
དབང་ཡོད། ཚེ་ཕྱི་མ་བྱ་བ་འོང་ཟེར{ཚེ་ཕྱི་མ་བྱ་བ་འོང་ངམ་ཟེར། དེ་ཙ་ན་ཕན་པའི་
ཐབས་ངས་མི་ཤེས་པས། ནང་པའི་བནྡེ་ལ་བསྙེན་བཀུར་བྱས་པ་ཡིན་ཟེར། དེར་ནང་
པའི་གྲུབ་མཐའ་བཟང་བར་སྤུན་གསུམ་ཀས་ཤེས་ནས་མའི་གམ་དུ་ཕྱིན་པ་ན། མ་ན་
རེ༑ ནང་པ་བཟང་བ་སྔར་ནས་ཤེས་ཏེ། ཕུ་བོ་གཉིས་མི་ཉན་པས་དྲིར་བཏང་བ་ཡིན་
ཟེར༑ ད་གསུམ་པོ་ནང་པ་གྱིས་ཟེར།
དེ་ནས་སྤུན་གསུམ་ནང་པའི་དགེ་བསྙེན་དུ{དགོན་དུ}ཞུགས་ཏེ། རྟེན་རེ་རེ་
ཡང་བཞེངས་པ་ལ། ཆེ་ཤོས་ཀྱིས་རྒྱལ་པོའི་ཁབ་ཏུ་གཙུག་ལག་ཁང་བཞེངས་ཏེ། འོད་
མའི་ཚལ་གྱི་གཙུག་ལག་ཁང་ཞེས་སོ། །འབྲིང་པོས་དེའི་ནུབ་ཕྱོགས་བཱ་རཱ་ཎ་སཱིར་
བཞེངས་ཏེ། ཆོས་ཀྱི་འཁོར་ལོ་བསྐོར་བའི་གཙུག་ལག་ཁང་ཞེས་སོ། །ཆུང་ཤོས་སྙམ་
ན་ས་ཤུལ་དགའ་ཤོས་མ་ཐོབ། ཕུ་བོ་གཉིས་དབང་ཆེ། ང་ཆུང་ཤོས་སུ་སྐྱེས་པས་ལན་
སྙམ་པ་ལ། མ་ན་རེ། ཁྱོད་མི་དགའ་མི་དགོས། ས་ཤུལ་དེ་གཉིས་པས་ཁྱད་དུ་འཕགས་
22



ཆག་ལོའི་ལམ་ཡིག།
པ་བྱང་ཆུབ་ཀྱི་ཤིང་དྲུང་ཡིན་པས། ཁྱོད་ཀྱིས་ཐོབ་པར་ཡོད་ཅིག་དེའི་དྲུང་དུ་ཞལ་
ཤར་དུ་ཕྱོགས་པ་གཅིག་གྱིས་ཟེར་
། དེར་གསུང་གི་བསམ་པ་ལ་ལྷ་བཟོ་ནི་སུ་ལ་འཆོལ།
སྐུའི་རྒྱུ་ནི་གང་ལ་བྱ་སྙམ་པ་ལ། རྨི་ལམ་དུ་ལུང་བསྟན་བྱུང་བ། རྒྱུ་ནི་གསེར་ལ་སོགས་
པ་རིན་པོ་ཆེ་ཆ་གཅིག། ག་བུར་ལ་སོགས་དྲི་བཟང་ཆ་གཅིག། ཙན་དན་གྱི་ལྡེ་གུ་ཆ་
གཅིག་དང་ཆ་གསུམ་པོ་དེ་གནྡྷོ་ལའི་ནང་དུ་གསོགས་ལ་ཞོག། དེ་ལ་ཙན་དན་གོ་
ཤཱིརཥ་ཆུ་བོ་ནེ་རཉྫ་ནཱའི་འགྲམ་ན་ཡོད་པས། བྱེ་མའི་ཁུང་ནས་ཚོལ་ཅིག། ཞག་བདུན་
བར་དུ་མི་སུའང་མ་བཏང་ན་སྐུ་རང་བྱུང་དུ་འབྱུང་། ལྷ་བཟོ་མི་དགོས་ཟེར་རོ། །
ཛདི་ལ་ཙན་དན་བྱེ་མའི་འོག་ན་ཡོད་ཟེར་བས་བཙལ་ཀྱང་མ་རྙེད་པས་སྡུག་
བསྔལ་བ་ལ། མ་ན་རེ། གླང་པོ་ཆེ་ཉལ་བའི་ཤུལ་དུ་འོང་བ་ཡིན་ཏེ། ངས་སློབ་པ་བརྗེད་
པ་ཡིན། གླང་པོ་ཆེ་ཚད་པས་གདུང་ཙ་ན། དྲི་ཚོར་ནས་དེའི་སྟེང་དུ་ཁོ་ཉལ་བ་ཡིན་
ཟེར་རོ། །
དེ་ནས་གླང་པོ་ཆེ་ཉལ་བའི་ཤུལ་ནས་ཅི་ཙམ་འདོད་པ་རྙེད་ནས་ཞག་བདུན་དུ་
གཅིག་གིས་མ་ཚང་བའི་དུས་སུ་སྒོ་ཕྱེ་ཟེར་བ་གཅིག་བྱུང་བ་ལ། ཞག་གཅིག་མ་ཚང་། སྒོ་
མི་འབྱེད་བྱས་པས། མ་དེར་འདུག་པ་ན་རེ། ད་ལྟར་སངས་རྒྱས་ཀྱི་ཞལ་མཐོང་བའི་མི་
ང་ལས་མེད་པས། སྐུ་འདྲའམ་ངས་བལྟ་དགོས། གཞན་གྱིས་ཤན་མི་ཕྱེད་དོ། །ངས་ལོ་ཉི་
ཤུ་ལོན་པ་ན་ཡང་དག་པར་རྫོགས་པའི་སངས་རྒྱས་ལ་དགེ་བསྙེན་མའི་སྡོམ་པ་བླངས་
པ་ཡིན། ངས་ལོ་བརྒྱ་ལོན། དོ་ནུབ་འཆི་བ་ཡིན་ཟེར། མའི་ངག་མ་ཆོགས་ཏེ(མའི་ངག་
ལ་ཕྱོགས་ཏེ}སྒོ་ཕྱེ་བས་ཞག་གཅིག་མ་ཚང་བ་དེས་ཞབས་གཡས་པའི་མཐེའུ་ཆུང་མ་
ཚང་བར་གདའོ། །(མཐེའུ་ཆུང་མ་གྲུབ་པ་མ་གཏོགས། གཞན་དེ་བཞིན་གཤེགས་པའི་
སྐུ་ཆ་ཚང་རང་བཞིན་གྱིས་གྲུབ་ནས་བཞུགས་སོ། །} མ་ན་རེ། གཞན་ཤིན་ཏུ་འདྲ་བ་
23



ལམ་ཡིག་ཕྱོགས་བསྒྲིགས།
ལ༑ མི་འདྲ་བའི་ཁྱད་པར་བཞི་འདུག་སྟེ། （སྐུ་འདི་ནི་བཅོམ་ལྡན་འདས་ཇི་འདྲ་བར་
འདུག་གོ།འོན་ཀྱང་
། འདི་ལ་མི་འདྲ་བའི་ཁྱད་པར་ཡང་བཞི་མཆིས་སོ། །}གཙུག་ཏོར་
བལྟར་མི་མངོན་ཏེ། འདི་ལ་མངོན། (གཙུག་ཏོར་ལྟར་མི་མངོན་པ་ལས་འདིར་མཐོང་
བ་དང་།} སྤྱོད་ལམ་རྣམ་བཞི་མཛད་པ་ལ། འདིས་མི་མཛད། (སྤྱོད་ལམ་རྣམ་བཞི་
མཛད་པ་ལས་འདིར་གཅིག་ལས་མི་མཛད་པ་དང་།} ཆོས་གསུངས་པ་ལ། འདིས་མི་
གསུང་། འོད་ཟེར་ཡོད་པ་ལ། འདི་ལ་དེ་ཙམ་མེད། {རྟག་ཏུ་འོད་འཕྲོ་བ་ལས། འདིར་
མེད་པའོ། །}བཞི་པོ་དེ་མ་གཏོགས་པ་སངས་རྒྱས་ཉིད་དང་འདྲའོ་ཟེར་རོ། །ཡུམ་དེ་
འཕགས་མ་སྒྲོལ་མ་ཡིན་ནོ། །
སྐུ་དེའི་སྤྱན་ནོར་བུ་མར་གད་ལས་བྱོན་ནོ། །སྨིན་མཚམས་ན་ནོར་བུ་རིན་པོ་ཆེ་
གཅིག་ཡོད་པའི་འོད་ཀྱིས་སྔོན་གྱི་དུས་སུ་ནུབ་མོའང་ཡི་གེ་མཐོང་བ་ལ། གར་ལོག་
གིས་སྐས་བཙུགས་ནས་གཟོང་གིས་བཏོན་པས་གར་ལོག་དེ་རྦབ་ཏུ་ལྷུང་ནས་མིག་
གཉིས་ས་ལ་བྲུལ་སྐད་དོ། །དེ་ནས་ཡི་གེ་མཐོང་བའི་འོད་དེ་ཆུང་དུ་སོང་སྐད། ད་
ལྟའང་འོད་དཀར་ལམ་མེ་བ་ཡོད་གསུངས་སོ། །{མས་མར་གད་ཕུལ་བ་དག་སྐུའི་སྤྱན་
དང་སྨིན་མཚམས་སུ་བརྒྱན་པས། སྤྱན་དང་མཛོད་སྤུ་བྱུང་ནས་ནོར་བུ་དེ་ལས་འོད་
ཆེན་པོ་འཕྲོས་པས། ལྷ་ཁང་དུ་སྲོད་ལའང་དཔེ་ཆ་ཀློག་ཐུབ་པ་ཡོད་ཀྱང་
། གར་ལོག་
གི་དམག་མི་གཅིག་གིས་ཐེམ་སྐས་ལ་འཛེགས་ནས་སྤྱན་བཏོན་པས། དམག་མི་དེ་སྐས་
ལས་ལྷུང་སྟེ་སྤྱན་གཉིས་ཆགས་ནས་དུམ་བུར་གྱུར་ཅེས་གྲགས། དེ་ནས་འོད་ཉམས་
པས༑ ཕྱིས་དཔེ་ཆ་ཀློག་ཐུབ་པ་མེད་ཀྱང་
། ད་དུང་ཡང་འོད་དཀར་པོ་ལམ་མེ་བ་
ཞིག་མཇལ་རྒྱུ་ཡོད་དོ། ། ཞེས་ཆོས་རྗེས་གསུངས།}
ཁྱམས་ཕྲག་པ་གསུམ་དང་
། གནྡྷོ་ལ་དང་
། བྱང་ཆུབ་ཤིང་དང་བཅས་པ་ལ་སློབ་
24



ཆག་ལོའི་ལམ་ཡིག།
དཔོན་ཀླུ་སྒྲུབ་ཀྱིས་མཛད་པའི་རྡོའི་དྲ་མིག་གིས་ལྕགས་རི་ལྟར་ཟླུམ་སྐོར་དུ་བསྐོར་
བ དྲྭ་བའི་མིག་ལ་བོད་ཀྱི་གླང་བུ་ཆུང་ངུ་ཙམ་བྱུང་བ། རྡོ་རྣམས་སྦོམ་ཕྲ་བོད་ཀྱི་ཀ་
བ་འབྲིང་པོ་ཙམ་ལྟ་བུ་གླང་པོ་ཆེ་སྨྱོན་པའི་སྟོབས་ཀྱིས་ཀྱང་མི་ཤིག་པ། སྟེང་ཡང་རྡོ་
ཡི་དྲྭ་བས་ཕིབས་པ། འོག་ཀྱང་རྡོའི་ཁྲིགས་ལེགས་པར་བསྒྲིགས་པ་ལ་སྐོར་ཁང་ཡོད་
པས་འོག་གི་རྡོ་གཅལ་སྔོ་ཀྲེད་ཀྲེད་པ་ཕྱག་དར་སླ་བ་འཇམ་པ། ཞལ་ཞལ་བྱ་མི་དགོས་
པ༑ ཁྱམས་གྱི་ནང་ནའང་རྡོའི་ཀ་བ་ཉི་ཤུ་ཡོད་པ། རྡོ་དེ་རྣམས་ཐམས་ཅད་ཀྱང་རྒྱ་
ཞོགས{གྱད་གཞོགས}ཀྱི་བཟོ་ལེགས་པ། རྡོ་རྣམས་ཀྱི་སྲུབ་མཚམས་མི་གསལ་བ། རྡོ་
རྣམས་ལ་གཟུགས་བརྙན་སྣ་ཚོགས་དང་། པ་ཏྲ་ལ་སོགས་པ་རི་མོ་མཛེས་པ། པ་ཏུ་
ཞེས་པ་སོར་བཞག་ཡིན། རི་མོའི་བརྒྱུད་དུ་བསྒྱུར་གསུངས། རྡོ་རྣམས་ལ་ཀླུའི་ཡུལ་
ནས་བླངས་པའི་དྲི་བཟང་དང་། གནོད་སྦྱིན་གྱི་འདམ་བྱུགས་པས་དྲི་བཟང་པོ་ཆགས་
འདུག་གསུངས། ཁྱམས་གྱི་ནང་ཞིག་ན་བོད་འཕྲུལ་སྣང་གི་ཤཱཀྱ་མུ་ནེའི་གདན་ཁྲི་
འདུག། དེའི་སྟེང་དུ་ཅི་ཡང་མི་འཇོག་སྟེ་དད་པར་བྱེད། མདུན་དུ་མར་མེ་རེ་མ་ཆག
པར་འབུལ། བོད་ན་ཤཱཀྱ་མུ་ནེ་བཞུགས་པ་དེའི་ཞལ་མཐོང་བ་ཙམ་གྱིས་ངན་སོང་དུ་
མི་འགྲོ་ཞེས་ལྷོ་བལ་ན་གྲགས་པ་ཡིན་གསུངས་སོ། །(དེར་སྐོར་ཁང་གསུམ་དང༌། གནྡྷོ་
ལ་དང་། བྱང་ཆུབ་ཀྱི་ཤིང་བཅས་ཁྱམས་རྡོའི་དྲ་མིག་ཟླུམ་པོ་ཅན་གྱིས་བསྐོར་ཞིང་།
དྲ་མིག་དེ་སློབ་དཔོན་ཀླུ་སྒྲུབ་ཀྱིས་བཞེངས་པ་ཇི་ལྟ་བར་འདུག་གོ དྲ་མིག་དེ་དག་གི་
བར་དུ་བོད་ཀྱི་གླང་ཆུང་ཐར་ཙམ་ཡོད། དེའི་རྩིག་ཞེང་ནི་བོད་ཀྱི་ཀ་བ་འབྲིང་ཚད་
ཙམ་ཡོད་། དེ་གླང་སྨྱོན་གྱིས་ཀྱང་བཤིགས་མི་ཐུབ་པའི་རྩིག་པ་བརྟན་པོ་ཡོད། དེའི་
རྩིག་རྨང་རྡོས་ལེགས་པར་བརྩིགས་པ་ཞིག་ཡོད། དེའི་ཐོག་གཡབ་ཀྱང་དྲ་མིག་ཅན་
གྱི་རྡོ་ལས་བྱས་སོ། དེར་སྐོར་ཁང་ཟླུམ་པོ་ཞིག་ཀྱང་ཡོད་དོ། དེར་རྡོ་གཅལ་གད་བརྡར་
25



ལམ་ཡིག་ཕྱོགས་བསྒྲིགས།
སླ་བ་དང་། གཙང་ཞིང་འོད་འཚེར་བ་ཞིག་ཡོད། དེ་ལ་ཞལ་ཞལ་མི་དགོས་པ་འདུག།
ཁྱམས་སུ་རྡོ་ཡི་ཀ་བ་ཉི་ཤུ་ཡོད། དེ་དག་བཀོད་པ་མཛེས་ཤིང་། རྡོ་ཡི་སྲུབས་རྣམས་
མི་མངོན་པར་འདུག། རྡོ་དེ་དག་ལ་ཤིང་ལོ་ལ་སོགས་པའི་པ་ཏུ་སྣ་ཚོགས་ཀྱིས་བརྒྱན་
པའོ༑ པ་ཏྲ་ཞེས་པ། རི་མོའམ། རྒྱན་ལ་ཟེར། དེ་དག་ལ་ཀླུ་ཡུལ་ནས་བླངས་པའི་
རྫས་དྲི་ཞིམ་པོ་བྱུགས་ཤིང་
། གནོད་སྦྱིན་རྣམས་ཀྱིས་ཕུལ་བའི་འདམ་ཞལ་གྱི་དྲི་ངད་
བཟང་པོ་འཐུལ་བའོ། །ཁྱམས་ཀྱི་ནང་དུ་བོད་ཀྱི་ཤཱཀྱ་མུ་ནིའི་བཞུགས་ཁྲི་འདུག། དེའི་
སྟེང་དུ་ཅི་ཡང་མི་འདུག་སྟེ། དད་པར་བྱེད། མདུན་དུ་མར་མེ་རེ་མ་ཆག་པར་འབུལ།
བོད་ན་ཤཱཀྱ་མུ་ནི་བཞུགས་པ་དེའི་ཞལ་མཐོང་བ་ཙམ་གྱིས་ངན་སོང་དུ་མི་འགྲོ་ཞེས་
ལྷོ་བལ་ན་གྲགས་པ་ཡིན་གསུངས་སོ།
ཡང་རྡོ་རྗེ་གདན་ན་དེ་བཞིན་གཤེགས་པ་ཤཱཀྱ་ཐུབ་པའི་ཚེམས་ཆེ་བ་གཅིག་
གསེར་གྱི་གའུའི་ནང་ན་བཞུགས་པ། དུས་བཟང་པོ་ལ་ཁྱམས་ཀྱི་སྟེང་ན་སྤྱན་དྲངས།
རྡོ་ལེབ་ཆེན་པོ་པད་མ་འདབ་བརྒྱད་ཅན་ཞིག་གི་སྟེང་དུ་བཞུགས་ནས། དཀར་
གསུམ་དང་། སྦྲང་རྩི་དང་
། ཀ་རའི་ཆུས་སྐུ་ཁྲུས་གསོལ་ནས། རྡོ་དེའི་འོག་ན་ཆུ་ཡོད་
པ་ལས་ཁྲུས་ཆུ་འབབ་པ་རྣམས་ཁྱམས་ཀྱི་འོག་ཏུ་ཟངས་མང་པོ་བཟེད་ནས་ཁྲུས་ཆབ་
དང་བཟའ་བ་གཉིས་ཀ་འོང་བར་བྱེད་དོ། །ཚེམས་དེ་འཆང་བར་བཅངས་ན་ཡར་མར་
གཉིས་ཀར་ལྷག་གེར་ཡོང་བ་ཡོད་གསུངས་སོ། །
རྡོ་རྗེ་གདན་ན་ཐུབ་པ་ཆེན་པོའི་ཞབས་རྗེས་བཞུགས་པ་ནི། སྔོན་ཡང་དག་པར་
རྫོགས་པའི་སངས་རྒྱས་ཀྱིས་མ་འོངས་པའི་དུས་སུ་སེམས་ཅན་དབང་པོ་རྣོན་པོས་
གསུང་རབ་མཐོང་བས་ཀྱང་ཤེས་ཏེ། དབང་པོ་རྟུལ་པོ་རྣམས་སངས་རྒྱས་འཇིག་རྟེན་
དུ་བྱོན་ནམ་མ་བྱོན་སྙམ་ནས་ཐེ་ཚོམ་ཟ་བར་འོང་བས། ཐེ་ཚོམ་གཅོད་པའི་ཕྱིར་དུ་
26



ཆག་ལོའི་ལམ་ཡིག།
རྡོ་བ་ལ་ཞབས་གཉིས་ཀྱི་རྗེས་བཞག་ནས་རྡོ་བ་དེ་ད་ལྟའང་འདུག་སྟེ། ཁྱམས་ཀྱི་ཤར་
སྒོའི་ཕྱི་ན་མར་མེའི་མཆོད་སྡོང་ཡོད་པའི་ཚུ་རོལ་ནང་གི་སྒོ་དྲུང་ན་རྡོ་ལེབ་གྲུ་བཞི་
པ་ལོགས་རེ་ལ་རྒྱུར་ཁྲུ་གསུམ་པ་འཕང་དུ་མཐོ་གང་དང་། ཆོས་རྗེ་ལོ་ཙཱ་པའི་ཕྱག་
སོར་ལྔ་ཡོད་པ་ཞབས་རྗེས་ཀྱི་རྒྱ་ལ་རིང་ཐུང་མཐོ་བཞི་དང་། ཟབས་སུ་སོར་བཞི་ཁུང་
མོར་ཡོད་པ་རྡོ་དེ་ཤིན་ཏུ་མཁྲེགས་པ་དཀར་པོ་ཧུམ་ཧུམ་ཡོད་པ་ལ། དེ་ལྟ་བུའི་ཞབས་
གཉིས་ཀྱི་རྗེས་བཞག་ནས་བྱང་ཆུབ་ཀྱི་ཤིང་དྲུང་དུ་སྟོང་པ་ཉིད་བསྒོམས་པས་སངས་
རྒྱས་པའོ།
ཞབས་རྗེས་དེ་ལ་སྔོན་མཆོད་ཁང་བརྩིགས་ཟེར་བ་ལ། པཎྜིཏ་མཁས་པ་དག་
ན་རེ། འདི་མ་འོངས་པའི་དུས་ཀྱི་སེམས་ཅན་དབང་པོ་རྟུལ་པོས་མཐོང་བར་བྱ་བ་ལ་
དགོངས་པ་ཡིན་པས། མཆོད་ཁང་བྱས་ན་སྒོ་ཡོང་། དེ་ལ་དཀོན་གཉེར་འོང་། དེས་
རྔན་པ་བཟར་འོང་
། མིས་ཀྱང་མཐོང་བ་ཉུང་དུ་འགྲོ་ཟེར་བས་མ་བརྩིགས་པའོ། །དེ་
ལ་སློབ་དཔོན་ཧ་ཡ་གྷོ་ཥ(ཨ་ཤྭ་གྷོ་ཥ)རྟ་དབྱངས་ཀྱིས་མཛད་པའི་རྡོའི་ཀ་བ་གཉིས་
ཀྱིས་བཏེགས་པའི་རྡོའི་རྟ་བབས། ཐོག་གི་རྒྱ་ལ་ཁྲུ་དོ་ཙམ་ཡོད་པ། འཕྲེད་ཆར་བྱུང་
ན་ཁྲུས་ཆབ་ཏུ་འགྲོ་བ། ཞབས་རྗེས་ལ་སྨན་གྱི་དྲིས་བྱུགས་པ་ལ་མགོ་བོ་རེག་ཅིང་བྱིན་
རླབས་ཞུས་པའི་ཤུལ་འདུག་གསུངས། ཞབས་རྗེས་དེའི་ཕྱི་རོལ་ལྕགས་རིའི་ནང་གི་
ཤར་སྒོའི་ཐད་དྲང་ན་མར་མེའི་མཆོད་སྡོང་ཡོད་དོ། །
རྡོའི་ཀ་བ་སྡོང་པོ་ལྟ་བུ་ཞིག་གི་སྟེང་དུ་རྡོ་ལེབ་སྒོ་འདྲ་བ་ཆེ་པ་གཅིག་བཞག
སྟེང་དུ་དེ་བས་ཆུང་ཙམ་དང༌
། ཡང་དེ་བས་ཆུང་ཙམ་བཞག་པས་བང་རིམ་འདྲ་བ་
རྣམས་ཀྱི་སྟེང་རྣམས་སུ་མར་མེའི་ཕྲེང་བ་རིམ་པར་བཀོད། དེའི་ཕྱི་ན(སྤྱི་བོར}མར་མེ་
ཆེན་པོ་གཅིག་ཡོད་པ་དེ་ཉིན་མཚན་རྒྱུན་པར་འབར་བ། རླུང་ཆེན་བྱུང་ཡང་མི་འཆི་
27



ལམ་ཡིག་ཕྱོགས་བསྒྲིགས།
བར་ལྷབ་ལྷབ་ཟེར་བའི་སྐད་འོང་བ་དེ་ཞབས་རྗེས་དང༌། ཁྱམས་དང་། བྱང་ཆུབ་ཆེན་
པོའང་ཤར་སྒོ་དྲང་པོར་ཡོད་པས། མཐོང་བ་ལ་མཆོད་པའོ། །
དེའི་ཕྱི་ན་ལྕགས་རི་གྲུ་བཞི་པའི་ཕྱོགས་རེ་ལ་མདའ་རྒྱངས་གང་གང་ཡོད་པ་དེ་
ལ་ཤར་ནུབ་བྱང་གསུམ་ན་སྒོ་གསུམ་ཡོད། དཔུང་བཟང་གིས་ཞུས་པའི་རྒྱུད་ལས། ཤར་
རམ་བྱང་ངམ་ནུབ་ཏུ་སྒོ་གཏོད་ཅིང་། །ལྷོ་ཕྱོགས་སུ་ནི་ནམ་ཡང་སྒོ་མི་གཏོད། །ཅེས་
གསུངས་པས། རྡོ་རྗེ་གདན་ན་སྒོ་ལྷོར་བསྟན་པ་གཅིག་ཀྱང་མེད་ལ། བོད་ཀྱི་གཙུག་
ལག་ཁང་ཆེན་པོ་རྙིང་པ་རྣམས་ལའང་སྒོ་ལྷོར་བསྟན་པ་མེད་དོ། །སྒོ་མོ་ཆེ་གསུམ་
པོ་དེའི་ནང་དུ་དཀོན་གཉེར་རྣམས་ལས་གཞན་ཉལ་དུ་མེད། དཀོན་གཉེར་སིང་གྷ་
གླིང་པའི་ཉན་ཐོས་སེནྡ་བ(སྡེ་པ}སུམ་བརྒྱ་ཡོད། དེ་གཞན་ལ་བྱ་དབང་མེད། དབུས་
ཀྱི་བྱང་སྒོའི་གདོང་ན་གཙུག་ལག་ཁང་གཅིག་ཡོད། དེ་ན་སྤྱིར་གཙུག་ལག་ཁང་བཅུ་
གཉིས་ཡོད་དོ། །དེ་རེ་རེ་ན་རབ་ཏུ་བྱུང་བ་བཅུ་བཅུ་ཙམ
། དྲུག་བདུན་ཙམ། བཅོ་ལྔ་
ཙམ་ཡོད་དོ། །བྲང་ཁང་(གྲྭ་ཁང}རྣམས་ཕྱིའི་དབྱིབས་མཆོད་རྟེན་ལ་ནང་ཁང་པར་
ཡོད་པ་ཁ་དོག་དཀར་པོ་ཐམས་ཅད(ཐམ་པ་ནམ་པ}ཡོད་གསུངས། མང་པོ་མང་པོ་
ཡོད་གསུངས། དཀར་རྩི་རྣམས་ཉའི་ཉའི་ཀོགས{ ༡ ཉའི་ཁོག་པ། ༢ ཉའི་ལྟོ་བ། ༣ ལྐོག་
པ}པ་དང་འདྲ་བ་ཞིག་ཆུ་ནང་ནས་བླངས་ནས་བྱུགས་པས། ཆར་པ་བྱུང་ཙ་ན་མཆོད་
རྟེན་རྣམས་དཀར་དུ་འགྲོ། ཆར་པས་ཕྱི་མི་འགྲོ་གསུངས། (ཆར་པས་རྩི་མེད་དུ་མི་
འགྲོ》རྡོ་རྗེ་གདན་གྱི་མཐའ་མ་རྣམས་ནགས་མཐུག་པོས་བསྐོར་བའོ། །
རྡོ་རྗེ་གདན་དུ་དགེ་འདུན་གྱི་གཙུག་ལག་ཁང་ཞེས་བྱ་བར་བླ་མ་ཆོས་རྗེས་
བརྒྱད་སྟོང་པའི་རྒྱ་དཔེ་གཅིག་ཁུར་ནས་བྱོན་པས། དཀོན་གཉེར་ཉན་ཐོས་ཤིག་ན་རེ།
ཆོས་ཅི་ཡིན་ཟེར། ཆོས་རྗེས་དྲཛྙཱ་པཱ་ར་མི་ཏཱ་ཧོ། ཤེས་རབ་ཀྱི་ཕ་རོལ་ཏུ་ཕྱིན་པ་ཡིན་
28



ཆག་ལོའི་ལམ་ཡིག།
གསུངས་པས། དེ་ན་རེ། ཁྱོད་དགེ་སློང་ལེགས་པོ་གཅིག་འདུག་པ་ལ། ཐེག་པ་ཆེན་པོའི་
ཆོས་རྒྱབ་ཏུ་ཁུར་བ་དེ་མ་ལེགས། དེ་བོར་ལ་ཆུ་ལ་སྐྱུར་ཅིག་ཟེར་ནས་སྣ་འགེབས་སུ་
བྱུང་༑ ཐེག་པ་ཆེན་པོ་བྱ་བ་སངས་རྒྱས་ཀྱིས་མ་གསུངས། ཀླུ་སྒྲུབ་ཟེར་བའི་དབང་པོ་
རྣོ་རུ་རེ་བ་ཞིག་གིས་བཅོས་པ་ཡིན་ཟེར། ཡང་ཁ་སར་པ་ཎིའམ། སྒྲོལ་མའམ། དེ་འདྲའི་
སྐུ་ལ་ཕྱག་མཛད་པས། ཁྱོད་དགེ་སློང་ལེགས་པ་ཞིག་འདུག་པ་ལ། ཁྱིམ་པ་ལ་ཕྱག་བྱེད་
པ་མ་ལེགས་ཟེར། ཁོང་རང་ལྷ་དེ་ཀུན་གྱིས་ཚུར་ཕྱག་འཚལ་བའི་ཕྱག་ལེན་པ་ལྟར་
བྱེད་ཅིང་
། ཐལ་མོ་ཡ་གཅིག་དེང་ངེ་བྱས་ནས། ཨ་རོ་གྱ་ཧོ(ཨ་རོཀྵ་ཧོ} ནད་མེད་པར་
གྱུར་ཅིག་ཟེར། ལན་གཅིག་བསྐོར་བ་མཛད་པ་ལ། སུ་ཡིན་ཟེར་
། བྷོ་ཊ་ཧོ་བོད་ཡིན་
གསུངས་པས། ཁོང་རྣམས་ཡིད་མ་ཆེས་ཏེ་ཆོས་རྗེའི་ཚེམས་ལེགས་པ་དང་
། སཾསྐྲྀཏའི་
སྐད་ལ་བྱང་པ་དེས་རྒྱ་གར་བ་རང་ཡིན་སྙམ་འདུག། ཁོང་རྣམས་ན་རེ། རྫུན་མ་གཅིག་
འདུག། བོད་མིན་ཟེར་བ་ལ། དཀོན་གཉེར་གཅིག་གིས་ཞབས་ཀྱི་སེན་མོ་ཀྱོང་ངེ་བ་
ཅེར་བ་མཐོང་བས། བོད་དུ་འདུག། བོད་ཀྱི་ལྷམ་གྱོན་པའི་རྟགས་ལ་དེ་ཁོ་དེ་ཁོ{པ་ཤ་
ཡ་པ་ཤ་ཡ}ལྟོས་དང་ལྟོས་དང་ཟེར་བས་རྫུན་མིན་པར་གོ།
དེར་ཁོང་རྣམས་ན་རེ། སཾསྐྲྀཏའི་སྐད་འདི་ཙམ་བྱང་བ་བོད་ལ་འོང་བ་ཅི་ཡིན་
ཟེར; ངས་བསླབས་པ་ཡིན་བྱས་གསུངས་ནས་བཞད། {ངས་བསླབས་པ་ཡིན་ཞེས་
བཤད།}རྡོ་རྗེ་གདན་དུ་དབྱར་ཚུལ་འཇུག་ཟླ་བ་གསུམ་བྱེད་པའི་དུས་སུ་དགེ་འདུན་
སྐད་རིགས་མི་གཅིག་པ་གཅིག་ལ་གཅིག་ལོ་ཙཱ་བར་བཅུག་ནས་ལབ་དགོས་པ་ཁྲི་ཚོ་
མང་པོ་ཚོགས་ནས་ཚུལ་ཐོན་པ་དང་། {མི་གཅིག་ལ་གཅིག་ལོ་ཙཱ་བར་བཅུག་ནས་
ལབ་པས། གྲྭ་པ་ཁྲི་ཚོ་མང་པོ་ཆགས་ནས་ཚུལ་ཐོན་པ་དང་།} རང་རང་གི་ཡུལ་ཕྱོགས་
སུ་གྱེས་པར་འདུག་གསུངས་སོ། །
29



ལམ་ཡིག་ཕྱོགས་བསྒྲིགས།
རྡོ་རྗེ་གདན་ན་ཏཱ་ར་བི་ཧཱ་ར{ཏཱ་རཱ་སྒྲོལ་མའི》སྒྲོལ་མའི་ལྷ་ཁང་ཞེས་པ་ཡོད། དེ་
ན་ལྷ་མོ་རྡོའི་རང་བྱོན་དང་པོ་ཞལ་ཕྱིར་གཟིགས་པ་ཞིག་ཡོད་པས། དཀོན་གཉེར་
སྙམ་ན། {དཀོན་གཉེར་རྣམས་ནས}མཆོད་པ་ནང་དུ་འབུལ་པ་ལ་ཞལ་ཕྱིར་གཟིགས་
པ་འདི་མ་ལེགས་སྙམ་པ་ལ། འོ་ན་ཡ་གསུངས་ནས་ཞལ་ནང་དུ་ལོག་གིས་བསྒྱུར་བས།
ཞལ་འགྱུར་ཏཱ་རཱ་ཞེས་གྲགས་ཏེ། ད་ལྟའང་རྡོའི་སྐུ་དེ་འཇིང་པ{ ༡ མཇིང་པ་བཅུ།
༢ ཞལ་བཅུ་ལོག་གེ}གཅུ་ལོག་གེ་བཞུགས་སོ། ལྷ་ཁང་དེར་ཇོ་བོ་རྗེས་བྱོན་པས། སྒོ་
དབྱེ་མ་དགོས་པར་རང་ཕྱེ་ནས་ཞལ་འགྱུར་ཏཱ་རཱའི་ཞལ་ནས། རྒྱུ་སེམས་ཅན་གྱི་ས་
ནས་འབྲས་བུ་སངས་རྒྱས་ཀྱི་སར་འགྲོ་བར་འདོད་ན་བྱང་ཆུབ་ཀྱི་སེམས་སྦྱོངས་ཤིག་
གསུངས་པ་ཡིན་སྐད་གསུངས།
ཡང་ཉན་ཐོས་ཀྱི་སྟོན་པ་ཞིག་ཆུས་ཁྱེར་ནས་འཆི་བར་ཐག་ཆོད་ནས་ཐེག་པ་
ཆེན་པོ་བ་ལ་སྒྲོལ་མ་ཞེས་པ་ཆུའི་འཇིགས་པ་ལས་སྒྲོལ་བ་ཡོད་ཟེར་སྙམ་ནས་ཨཱརྱ་
ཏཱ་རཱ་ཞེས་བཏུད་ཅིང་བོས་པས། ཆུ་ཀླུང་དེའི་དཀྱིལ་དུ་སྒྲོལ་མ་བྱོན་ནས། ཁྱོད་སྐྱིད་
ཅིང་རྒྱུགས་ཙ(དྲགས་ན}ན་ང་མི་དྲན། སྡུག་ཅིང་ཕོངས་ཙ་ན་སྒྲོལ་མ་སྒྲོལ་མ་ཟེར་བ་
འདུག། ད་འདི་ནས་ཕར་ལ་སོང་གསུངས་ནས་ཕྱག་གཡས་པས་ལམ་བསྟན། ཆུ་དེ་སྐྱེད་
པར་ཆད་ནས་མི་དེ་ཐར། དེས་ཕྱི་མིག་བལྟས་པས་ལྷ་མོ་དེ་ཆུ་ཀླུང་གི་ནང་ན་ཕྱག་རྒྱ་
དེང་ངེ་འདུག་པ་ཟླ་བོ་མང་པོ་ལ་བསྟན་པས། རྡོའི་སྐུར་གྱུར་ནས་འདུག་པ་དེ་སྤྱན་
དྲངས་ནས་ད་ལྟ་ཏཱ་རཱ་སྒྲོལ་མའི་ལྷ་ཁང་ན་བཞུགས་ཏེ། ཆུ་ཀླུང་ཏཱ་ཏཱ(སྒྲོལ་མ}ཞེས་
གྲགས་སོ། །
ཡང་ཧུ་ལུ་ཏཱ་རཱ་ཞེས་བཞད་པའི་སྒྲོལ་མ་ཞེས་པ་སྔོན་ཡང་དག་པར་རྫོགས་པའི་
སངས་རྒྱས་འཚང་རྒྱ་བ་ལ་བདུད་ཀྱི་བར་ཆད་བརྩམས་པས། སྒྲོལ་མས་བདུད་ལ་ཁྲོམ་
30



ཆག་ལོའི་ལམ་ཡིག།
རྒད(ཁྲེལ་རྒོད}མཛད་ཅིང་བཞད་པས། ཞལ་ལ་ཕྱག་གཡས་པ་བཀབ་པའི་སྐུ་རང་
བྱོན་ཡང་བཞུགས་སོ། །
ཡང་སྔོན་མི་གདོན་གྱིས་ཉེན་པ་ཞིག་སྒྲོལ་མའི་སྒོམ་བཟླས་བྱས་པས། མདུན་དུ་
སྒྲོལ་མ་བྱོན་ཏེ་ཧ་ཧ་ཧ་ཧ་གསུངས་མ་ཐག་ཏུ་ནད་ཀུན་ཞི། སྔ་མ་བཞིན་སྒྲོལ་མ་རྡོའི་
སྐུར་གྱུར་ནས་བཞུགས་ཏེ། ཧ་ཧ་ཏཱ་རཱ་ཞེས་གྲགས་སོ། །བླ་མ་ཆོས་རྗེ་ཆག་ལོ་ཙཱ་བས་རྡོ་
རྗེ་གདན་གཟིགས་པའི་ལེའུ་སྟེ་ལྔ་པའོ།། །།
ལེའུ་དྲུག་པ། ཆོས་རྒྱལ་མྱ་ངན་མེད་ཀྱི་མཆོད་རྟེན་གྱི་བྱུང་བ།
རྡོ་རྗེ་གདན་གྱི་གནྡྷོ་ལ་དེ་ནི་སྔོན་བྲམ་ཟེའི་ཁྱེའུ་གཅུང་གིས་བཞེངས་པ་དེའི་
ཕྱིར་ཕྱིས་སངས་རྒྱས་ཡོངས་སུ་མྱ་ངན་ལས་འདས་ནས་ལོ་བརྒྱ་དང་བརྒྱད་ཅུ་ཙམ་
ལོན་པ་ན། ཆོས་རྒྱལ་མྱ་ངན་མེད་ཀྱིས་བརྩིགས་པ་སྔ་མ་ནང་དུ་བཅུག་ནས་ཞེང་ཆེར་
བཏང་ནས་བཞེངས་པ་སྟེ། ཕྱི་མཆོད་རྟེན་གྱི་དབྱིབས་ལ་ནང་གཙུག་ལག་ཁང་གི་
རྣམ་པ་ཅན་ནོ། །རཱ་ཛཱ་དྷརྨ་ཨ་ཤོ་ཀ་ཆོས་ཀྱི་རྒྱལ་པོ་མྱ་ངན་མེད་ཅེས་པ་དེ་ནི་ཐུབ་
པ་ཆེན་པོས་ལུང་བསྟན་པའི་རྒྱལ་པོ་སྟེ། དེ་ཡང་སྔོན་སྟོན་པ་མཉན་ཡོད་དུ་བསོད་
སྙོམས་ལ་གཤེགས་པ་ན་བུད་མེད་གཅིག་གིས་འབྲས་ཐུག་ཕུལ། མོའི་བུ་བྱིས་པ་ཞིག་
གིས་བྱེ་མའི་གསེབ་ན་རྩེ་ཞིང་འདུག་པས་མཐོང་སྟེ་དད་ནས། བྱེ་མ་སྙིམ་པ་གང་
ཐོགས་ནས། བྱིས་པ་ཟླ་བོ་ཞིག་གི་སྒྱུར་སྟེགས་བྱས་པའི་སྟེང་དུ་ལངས་ནས་ཕུལ་བ་
དང་༑ སྟོན་པས་ཀྱང་ལྷུང་བཟེད་སྨད་ནས་བཞེས་སོ། །
མས་བུ་ལ་དེ་ལྟར་མ་བྱེད་ཅེས་བརྒལ་བས། སྟོན་པས་བུ་འདི་ལ་མ་རྒོལ་ཅིག།
31



ལམ་ཡིག་ཕྱོགས་བསྒྲིགས།
འདི་ལ་དང་པའི་དད་པ་ཡོད་པས་བསོད་ནམས་ཆེན་པོ་འཐོབ་པར་འགྱུར་རོ། །ཞེས་
གསུངས་ནས་བྱེ་མ་རྣམས་ཀུན་དགའ་བོ་ལ་གཏད་དེ། བགྲང་དུ་བཅུག་པས་གྲངས་
བྱེ་བ་གཅིག་བྱུང་བ་དང་། ཀུན་དགའ་བོ། ང་མྱ་ངན་ལས་འདས་ནས་ལོ་ཉིས་བརྒྱ་
ལོན་པ་ན། གྲོང་ཁྱེར་མེ་ཏོག་ཅན་ཞེས་བྱ་བར་རྒྱལ་པོ་མྱ་ངན་མེད་ཅེས་་པར་གྱུར་
ནས༑ མཆོད་རྟེན་དེ་བཞིན་གཤེགས་པའི་རིང་བསྲེལ་གྱི་སྙིང་པོ་ཅན་བྱེ་བ་ཕྲག་གཅིག་
ནུབ་གཅིག་ལ་བཞེངས་པར་འགྱུར་རོ། །སྒུར་སྟེགས་བྱེད་པའི་བྱིས་པ་འདི་ནི་གནོད་
སྦྱིན་ཤིང་རྟ་ཞེས་པར་གྱུར་ནས་མཆོད་རྟེན་བཞེངས་པའི་གྲོགས་བྱེད་པར་འགྱུར་རོ། །ཞེས་
ལུང་བསྟན་ཏོ། །
དེ་ནས་བྱེ་མ་འབུལ་བའི་བྱིས་པ་དེ་ལྷར་སྐྱེས་ནས་སྟོན་པ་ཡོངས་སུ་མྱ་ངན་
ལས་འདས་ནས་ལོ་བརྒྱཉིས་བརྒྱ}ན་རྒྱལ་པོ་མྱ་ངན་མེད་དུ་སྐྱེས་ཏེ། ཁྲིམས་གསར་
པ་བཅས་ནས། ལ་ལ་བདེ་བ་ལ་བཀོད་དེ་ལྷ་དང་འདྲ། ལ་ལར་དམག་འདྲེན་ཅིང་
འཐབ་རྩོད་བྱེད་པས་ལྷ་མིན་དང་འདྲ། ལ་ལར་ཆད་པ་བཅད་པས་དམྱལ་བ་དང་
འདྲ་ཞིང་། རིགས་དྲུག་གི་སྤྱོད་པ་ཚང་བར་ཡོད་པའི་སྐབས་དུ་གསེར་གླིང་གི་དགེ་
ཚུལ་གཅིག་རྒྱལ་པོའི་ཡུལ་ཁམས་སུ་འོངས་པ་ན། དེས་རྒྱལ་པོའི་བཙུན་མོ་ཁྲུས་བྱེད་
པའི་རྒྱན་བྱ་རོག་གིས་ཁྱེར་བ་ཞིག་རྙེད་ནས། དེ་ཁྲོམ་དུ་ཁྱེར་ཏེ། འདི་སུའི་ཡིན་དྲིས་
པས༑ ཁྱོད་ཀྱིས་བརྐུས་ཟེར་ཏེ་ཆད་པ་ཕོག་ནས། རྒྱལ་པོ་ན་རེ། སྔར་དགེ་ཚུལ་འདི་
འདྲ་བ་གསོད་མ་མྱོང་། འདི་མར་ཁུ་ཁོལ་བར་ཚོས་ལ་སོད་ཅིག་ཟེར། བློན་པོ་རྣམས་
ཀྱིས་ཞག་གསུམ་བཙོས་ཀྱང་མ་ཤི་བར་ཟིལ་པ་ཁྲོམ་མེ་འདུག་པས། རྒྱལ་པོས་ཁྱོད་སུ་
ཡིན་དྲིས་པ་ལ། ངའི་མཁན་པོ་དགྲ་བཅོམ་པ་ཞིག་ཡོད། ངས་ཀྱང་རྒྱུན་དུ་ཞུགས་པ་
ཐོབ་པས་མེས་མི་ཚུགས་པ་ཡིན་བྱས་པས། རྒྱལ་པོ་དད་པ་སྐྱེས་ནས། ཆོས་ཞུ་ཟེར་བས་
32



ཆག་ལོའི་ལམ་ཡིག།
ཆོས་བཤད་པས། རྒྱལ་པོ་ན་རེ། ཆད་པ་བཅད་པས་སྡིག་འོང་ན་བཤགས་པ་བྱེད་པའི་
ཐབས་ཞུ་ཟེར་བ་ལ། དགེ་ཚུལ་གྱིས། ངས་ཐབས་མི་ཤེས། ངའི་མཁན་པོ་ལ་ཞུ་དགོས་
ཟེར་ཏེ། དགྲ་བཅོམ་པ་སྤྱན་དྲངས་པས། དེ་ན་རེ། རྒྱལ་པོ་ཁྱོད་ཀྱིས་ནུབ་གཅིག་ལ་
མཆོད་རྟེན་དེ་བཞིན་གཤེགས་པའི་རིང་བསྲེལ་གྱི་སྙིང་པོ་ཅན་བྱེ་བ་བཞེངས་ཤིག་
དང་༑ སྡིག་པ་འདག་པར་འགྱུར་རོ། ། ཞེས་གསུངས་པས། རྒྱལ་པོ་ན་རེ། ངས་དེ་ཙམ་
མི་ཟིན། རིང་བསྲེལ་ཡང་མི་རྙེད་ཟེར། དགྲ་བཅོམ་པ་ན་རེ། ཁྱོད་སངས་རྒྱས་ཀྱིས་ལུང་
བསྟན་པ་ཡིན་པས། གནོད་སྦྱིན་བསྒྲུབས་ན་བཞེངས་ནུས་ལ། རིང་བསྲེལ་ཡང་རྒྱལ་
པོ་མ་སྐྱེས་དགྲའི་སྐལ་བ་མ་ག་དྷའི་བྲེ་དྲུག་གསེར་གྱི་བུམ་པར་བཅུག་ནས་རྒྱལ་པོའི་
ཁབ་ཀྱི་འོད་མའི་ཚལ་ན་སྦས་ཡོད་པས། དེ་བཏོན་པས་ཆོག་གསུངས་སོ། །
དེ་ནས་རྒྱལ་པོ་རིང་བསྲེལ་འདོན་དུ་ཕྱིན་པས། མཚོན་ཆའི་འཁོར་ལོས་བསྲུངས་
ནས་ལེན་མ་ནུས་ཏེ། འཁོར་ལོ་དེ་ཆུས་བསྐོར་བར་ཤེས་ནས་ཆུ་དེ་གང་ནས་འོང་དྲིས་
པས། གཞན་ཤེས་པ་མ་བྱུང་བ་ལ། རྒན་མོ་ཞིག་ན་རེ། ལྷོ་ནུབ་ཀྱི་རི་ཡ་གི་ནས་ཆུ་འོང་
བ་ཡིན་ཟེར། རི་དེ་རྒྱལ་པོའི་ཁབ་ཀྱི་ལྷོ་ཕྱོགས་ན་ཤར་ནུབ་ཏུ་ནར་མོར་ཕྲ་ལ་རིང་བ་
ཡོད༑ དེའི་བྱང་ལོག་ན་མར་འོད་མའི་ཚལ་སྔོ་ཐིབས་སེ་བ་ཡོད། རི་དེའི་མགོ་རྒྱལ་པོའི་
ཁབ་ཀྱི་ལྷོ་ནུབ་ན་ཡོད་པས་དེར་བརྐོས་པ་དང༌། རྡོའི་སྒྲོམ་ནས་ཆུ་འགྲོ་བ་གཅིག་
འདུག་པ་དེ་བཅད་དེ། མཚོན་ཆ་འཁོར་ཐག་བཅད་ནས་བལྟས་པས། སྒྲོམ་ཆུང་ཞིག་
གི་སྟེང་ན་ཡི་གེ་འདུག་པ་ལ། མ་འོངས་པའི་དུས་སུ་རྒྱལ་པོ་དབུལ་པོ་དབུལ་པོ་ཞིག་
གིས་རྙེད་པར་འགྱུར་རོ་བྱ་བ་འདུག་པས། རྒྱལ་པོ་ཁྲོས་ཏེ། ང་དབུལ་པོ་མིན། འདི་རྙེད་
པ་དེ་གཞན་ཞིག་ཡིན་པར་འོང་ཞེས་ཟེར་ཏེ། ང་རྒྱལ་སྐྱེས་པ་ན། དགྲ་བཅོམ་པའི་
ཞལ་ནས། ང་རྒྱལ་མ་མཛད་པར་གུས་པར་ལོངས་ཤིག་གསུངས་པ་ཉན་ཏེ་བལྟས་པས།
33



ལམ་ཡིག་ཕྱོགས་བསྒྲིགས།
སྒྲོམ་ཆུང་དེའི་ནང་ནས་གསེར་གྱི་བུམ་པ་རིང་བསྲེལ་བཞུགས་པའི་ཟུར་བཞི་ན་ནོར་
བུ་རིན་པོ་ཆེ་འོད་འབར་བ་བཞི་འདུག་པས། དེ་རེ་རེའི་རིན་ཡང་རྒྱལ་པོའི་རྒྱལ་སྲིད་
གྱིས་མ་ཁྱེར་བར་འདུག་པས། རྒྱལ་པོས་རང་དབུལ་པོར་འདུག་པ་ཤེས་ཏེ༑ སྔོན་རྒྱལ་
པོ་ལོངས་སྤྱོད་ཅན་བྱུང་འདུག་སྙམ་ནས་ང་རྒྱལ་ཆག་གོ །
དེ་ནས་དགྲ་བཅོམ་པ་དེའི་གསུང་བཞིན་ཉན་ཏེ་གནོད་སྦྱིན་བསྒྲུབས་པས།
གནོད་སྦྱིན་ཆེན་པོ་ཤིང་རྟ་ཞེས་པ་དཀར་པོ་ལ་དགའ་བ་དེ་གྲུབ་ནས། བཀའ་བསྒོས་
པ་ཙམ་གྱིས་ལས་སྒྲུབ་པ་ཞིག་བྱུང་བས་དེའི་རྫུ་འཕྲུལ་གྱིས་ཐོག་མར་རྡོ་རྗེ་གདན་
གྱི་གནྡྷོ་ལ་དང་
། རྡོ་རྗེ་གདན་གྱི་ཤར་ཆུ་བོ་ནེརཉྫ་ནཱའི་འགྲམ་དུ་བྷ་ག་རཱ་ཧུ་ལ་ཇོ་བོ་
ཆོས་ཀྱི་འབྱུང་གནས་ཞེས་པའི་མཆོད་རྟེན་ཆེན་པོ་ནུབ་གཅིག་ལ་བཞེངས། དེའི་ནང་
ན་རིང་བསྲེལ་ཕུལ་ཕྱེད་དང་དོ་བཞུགས་སོ། །
དེའི་ནུབ་ནམ་ཕྱེད་ལ་གནོད་སྦྱིན་དེས་འཛམ་བུ་གླིང་གི་སའི་ཆ་ཀུན་ཏུ་རིང་
བསྲེལ་བཞུགས་པའི་མཆོད་རྟེན་རྡོའི་སྲོག་ཤིང་ཅན་བྱེ་བ་ཅིག་ཆར་དུ་བཞེངས་ནས།
གནོད་སྦྱིན་གྱིས་བཀའ་བཞིན་མཆོད་རྟེན་རྣམས་གྲུབ་ཡོད་པ་གཟིགས་ཤིག་ཅེས་ཟེར་
ཏེ༑ རྒྱལ་པོ་མཐུས་ཁུར་ནས་མཆོད་རྟེན་ཡོད་པ་རྣམས་སུ་སྐད་ཅིག་གིས་ཕྱིན་ནས་
གསེར་དངུལ་གྱི་མཆོད་པ་དང༌། རྒྱན་ཕུལ་ཏེ། དགེ་བའི་རྩ་བ་འདིས་བླ་ན་མེད་པའི་
སངས་རྒྱས་འཐོབ་པར་གྱུར་ཅིག ཅེས་སྨོན་ལམ་བཏབ་བོ། །ལོ་བརྒྱད་ཅུ་རྩ་བདུན་གྱི་
བར་དུ་མཆོད་རྟེན་རྣམས་ལ་མཆོད་པར་བྱས་ཏེ། སྤྱིར་དགུང་ལོ་བརྒྱ་དང་ལྔ་བཅུ་
བཞུགས་ནས་འདས་ཏེ། ལྷར་སྐྱེས་སོ། །སྟོབས་ཀྱི་འཁོར་ལོས་བསྒྱུར་བ་ཆོས་ཀྱི་རྒྱལ་པོ་
འདིའི་ལུང་བསྟན་འཇམ་དཔལ་རྩ་ རྒྱུད་ནས་རྒྱས་པར་གསུངས་ཏེ། མང་པས་མ་བྲིས་
སོ༑ །རྒྱལ་པོ་ལ་གཏམ་བྱ་བ་རིན་པོ་ཆེའི་འཕྲེང་བའི་ལེའུ་གསུམ་པའི་སྐབས་དང་
།
34



ཆག་ལོའི་ལམ་ཡིག།
ངག་གི་དབང་ཕྱུག་གྲགས་པའི་འཆི་བ་བླ་བར་ཆོས་རྒྱལ་མྱ་ངན་མེད་བཞིན་ནོ། །ཞེས་
པའི་སྐབས་སུ་ལོ་རྒྱུས་འདི་གསུངས་སོ། །ཆོས་རྒྱལ་མྱ་ངན་མེད་པའི་ལེའུ་སྟེ་དྲུག་
པའོ༑། །།
ལེའུ་བདུན་པ། རྟེན་བྱིན་རླབས་ཅན་མང་པོ་གཟིགས་པ།
རྡོ་རྗེ་གདན་ནས་ཤར(བྱང་ཤར་དུ}དུ་དཔག་ཚད་གཅིག་ཙམ་ན་ནེ་རཉྫ་ན་
དགའ་སྐྱེས་ཞེས་པ་དེ་ལྷོ་ནུབ་མཚམས་ནས་བྱང་ཤར་དུ་འབབས་པ། དབྱར་ཀོ་བའི་
གྲུ་དགོས། དགུན་གྲུ་མེད་ཀྱང་ཐར་ཙམ་ཡོད། ཆུ་བོ་དེའི་འགྲམ་མདའ་རྒྱང་དོ་ཙམ་
ན་སྔོན་བཅོམ་ལྡན་འདས་ས་ཁུལ་དེ་རང་དུ་དཀའ་ཐུབ་མཛད་པའི་དུས་ཀྱི་སྐུ་རིད་
པའི་ཚུལ་རྡོ་ལས་བྱས་པ། སྙན་དུ་བྱིས་པ་གཉིས་ཀྱིས་ཤིང་བུ་བཙུགས་ཏེ། འདི་ཤི་བ་
ཡིན་ནམ་ཟེར་ཞིང་བལྟ་བའི་དུས་ཀྱི་ཚུལ། བྱིས་པ་གཉིས་ཀྱང་རྡོ་ལས་བྱས་པ་བྱིན་
རླབས་ཅན་གཅིག་བཞུགས་སོ། །
མ་གདྷའི་བྲག་ཅིག་གི་ཤོད་ན་མདོ་སྡེ་སྐྱེས་རབས་ནས་གསུངས་པའི་སྔོན་ཐུབ་
པ་ཆེན་པོ་བྱང་ཆུབ་སེམས་དཔའི་རྒྱལ་བུ་མ་ཧཱ་ས་ཏཱ་སྙིང་སྟོབས་ཆེན་པོའམ། སེམས་
དཔའ་ཆེན་པོའམ། སེམས་ཅན་ཆེན་པོ་ཞེས་བྱ་བར་སྐུའི་སྐྱེ་བ་བཞེས་པའི་དུས་སྟག་
མོར་ཕྲུ་གུ་སྐྱེས་པས་ལྟོགས་གྲིར་ཤི་ལ་ཁད་པར་གཟིགས་ནས། དེ་ལ་རང་ལུས་སྦྱིན་
པར་བཏང་བའི་སྐུ་བྲག་གི་སྟེང་ནས་མཆོངས་ལ་ཁད་པ་དང༌
། མཆོངས་ཟིན་པའི་
དུས་སུ་སྐུ་ལུས་སྟག་མོས་ཟ་བའི་ཚུལ་གྱི་སྟག་མོ་དང་བཅས་བའི་རྡོའི་སྐུ་བཞུགས།
བྱིན་རླབས་ཅན་དུ་གྲགས་པས་མར་མེ་དང་
། མཆོད་པ་འབུལ་བ་མང་དུ་འོང་བ་ཞིག་
35



ལམ་ཡིག་ཕྱོགས་བསྒྲིགས།
འདུག། དེ་ལ་སྟག་མོའི་གཙུག་ལག་ཁང་ཞེས་གྲགས་པ་ཡིན་གསུངས་སོ། །ཡུལ་དེའི་
ས་
གཅིག་ན་སྔོན་བྱང་ཆུབ་སེམས་དཔའ་ལ་སྦྲང་རྩི་ཕུལ་པའི་སྐུ་ཕྱག་ན་ལྷུང་བཟེད་
བསྣམས་པ་སྤྲེའུ་དང་བཅས་པའི་རྡོའི་སྐུ་བྱིན་རླབས་ཅན་ལྷ་ཁང་སྒོ་ཤར་དུ་བལྟ་བ་
ཞིག་ན་བཞུགས་པ། དེའི་སྒོ་དྲུང་ན་ཁྲོན་པ་སྐམ་པོ་སོ་ཕག་གི་རྩིག་པས་མཐའ་སྐོར་པ་
ཞིག་ཀྱང་འདུག་གསུངས་སོ། །
རྡོ་རྗེ་གདན་ནས་ལྷོ་ཕྱོགས་སུ་ཟླ་བ་གཅིག་ཕྱིན་པའི་ས་ན་མུ་སྟེགས་ཀྱི་ལྷ་སོ་མ་
ནཱ་ཐ་ཟླ་བ་མགོན་པོ་ཞེས་པ་ཡོད་ས་དེར་སློབ་དཔོན་བིར་ཝ་པ་ལ། མུ་སྟེགས་ཀུན་ན་
རེ; ངེད་ཀྱི་ལྷ་ལ་ཕྱག་འཚོལ་ཅིག་ཟེར་བ་ལ། ཕྱག་བཙལ་བས་ཆོག་སྟེ། ཁྱེད་མི་དགའོ་
གསུངས་པས། མི་དགའ་མི་འོང་ཟེར། འོ་ན། རྒྱལ་པོ་དཔང་པོར་འཇུག་དགོས་གསུངས་
ནས་དཔང་པོར་བཅུག་ནས་ལྷ་ཆེན་པོ་དེ་ལ་མདུན་ནས་ཕྱག་གཅིག་བཙལ་པས། ཚལ་
པ་གཉིས་སུ་གས་སོ། །ཡང་གཞོགས་ནས་བཙལ་བས་ཚལ་པ་བཞིར་གས་སོ། །དེར་ཁོང་
ན་རེ། ཕྱག་མ་འཚལ་ཟེར་ཡང་ལྷ་གཅིག་ལ་ཕྱག་བཙལ་བས། ལྷ་དེ་འདར་སིག་སིག་
འདུག་ཀྱང་གས་སུ་མ་བཏུབ་ནས་གཟིགས་པས། དེའི་སྤྱི་བོ་ན་ནང་པའི་ལྷ་སྣང་བ་
མཐའ་ཡས་ཤིག་འདུག་པས། དེ་བསལ་ཏེ་ཕྱག་བཙལ་བས་ཚལ་པར་ཤགས། དེ་ནས་
ཁོང་རྣམས་ན་རེ། ད་ཕྱག་མ་འཚལ་ཟེར་བ་ལ། སློབ་དཔོན་གྱིས། འོ་ན་ཁྱོད་ལྷ་མཆོད་
པའི་ཕྱིར་ཕྱུགས་སུམ་བརྒྱ་སུམ་བརྒྱ་ནང་རེ་ལ་གསོད་པ་འདི་བཞག་ནས་གསོལ་བ(སོ་
བ}ཁལ་སུམ་བརྒྱ་སུམ་བརྒྱས་མཆོད་པ་གྱིས་ཤིག་གསུངས་པས། དེ་ཙུག་བྱེད་དོ་ཟེར་
ནས་དུས་དེ་ནས་བཟུང་སྟེ་ཕྱུགས་གསོད་པ་དེ་མེད་པ་ཡིན་ནོ། །དེ་ལ་ཕུལ་བའི་སོ་
བའི་ཟན་རྣམས་ད་ལྟའང་མགྲོན་པོ་ལམ་དུ་འགྲོ་བ་རྣམས་ལ་ཤིན་ཏུ་ཕན་ནོ། །སོ་བ་
དེ་འབྲས་མ་སྤྲུགས་པ་ལ་ཟེར་བ་ཡིན། མ་སྤྲུགས་དེ་གོག་མ་མ་ཕུད་པ་ལ་ཟེར་བ་ཡིན་
36



ཆག་ལོའི་ལམ་ཡིག།
གསུང་ངོ༌། །{མ་སྤྲུགས་པ་ཡང་སྐོགས་མ་ཕུད་པ་ལ་ཟེར་བ་ཡིན་གསུངས།} ལྷ་དེ་ལ་
གསོལ་བ་བཏབ་ན་བུ་ནོར་འདོད་ན་བུ་ནོར་འོང་ངོ༌
། །
ཡང་མ་གདྷ་ན་མུ་སྟེགས་ཀྱི་ལྷ་དེ་བི(དེ་བཱི}ཀཱ་ལཱི་ལྷ་མོ་ནག་མོ་ཞེས་གྲགས་པ་
རྡོའི་སྐུ་མི་ཙམ་པ་རྡོའི་སྐུ་ལམ་ཙམ་པ}། མཆོད་ཁང་མདུན་ན་ཁྲོན་པ་སྐམ་པོ་རྡོའི་
སྐྱོར་སྐྱོར {ཀོར་ཀོར}ཡོད་པ་འདུག་པའི་སྒོ་ཤར་དུ་བལྟ{གཏད་པ།} བ་ཡོད་གསུངས།
རྡོའི་ལྷ་མོ་དེས་སྔོན་ལྐུགས་པ་ཅིག་ལ་གཏམ་སྨྲས། དངོས་གྲུབ་བྱིན་པས་པཎྜི་ཏར་
གྱུར་པའི་ལོ་རྒྱུས་ནི། ཕྱི་རོལ་པའི་ལྷ་ལ་གསོལ་བ་བཏབ་པས་ཀྱང་ཚེ་འདིར་འཇིག་
རྟེན་འདིའི་དངོས་གྲུབ་སྟེར་ནུས་ཏེ། སྔོན་རྒྱ་གར་ན་རྒྱལ་པོ་གཅིག་ལ་བུ་མོ་སཾསྐྲྀཏའི་
སྒྲ་ཤིན་ཏུ་མཁས་པ་ཞིག་ཡོད་པས། དེ་ཡབ་ཀྱི་ཁྱིམ་ཐབ་ཏུ་གཏོང་བྱས་པ་ལ། བུ་མོ་ན་
རེ༑ ང་རང་བས་སྒྲ་མཁས་པའི་པཎྜིཏ་ཞིག་ཡོད་ན་འགྲོ། གཞན་སུ་ཐོད་ཐོད་ལ་ང་མི་
འགྲོ་ཟེར་སྐད། རྒྱལ་པོས་སྒྲ་སུ་མཁས་དྲིས་པས། པཎྜིཏ་རྣམས་ཀྱི་ནང་ནས་བ་ར་རུ་ཙི
(ཝ་ར་རུ་ཅི}མཆོག་སྲེད་མཁས་ཞེས་གྲགས་པ་དང་། བུ་མོ་ལ་ཁྱོད་བ་ར་རུ་ཙི {ཝ་ར་
རུ་ཅི}ལ་གཏང་ངོ་བྱས་པས། བུ་མོ་ན་རེ། མཆོག་སྲེད་པས་ང་རང་མཁས། ང་མི་འགྲོ་
ཟེར་ཏེ། འགྲོར་མ་བཏུབ་བོ། །
དེ་ནས་མཆོག་སྲེད་ཐུགས་ལོག་སྟེ། བུ་མོ་འདི་ལ་ཁྱོ་ལྐུགས་པ་གཅིག་འོང་བར་
བྱ་དགོས་སྙམ་ནས་ལྐུགས་པ་འཚོལ་དུ་བྱོན་པས། མི་གཅིག་ཤིང་གི་ཡལ་གའི་སྟེང་
དུ་ཞོན་ནས་ཡལ་ག་དེའི་རྩ་བ་གཅོད་པར་གཟིགས་ཏེ། དེ་ལྐུགས་པ་ཡིན་པར་མཁྱེན།
ཤིང་ཆག་ནས་མི་དེ་རྦབ་ཏུ་ལྷུང་ནས་བྱུང་བས། དེ་ལ་ཁྱོད་རྒྱལ་པོའི་བུ་མོ་དང་སྡེབ་
ཏུ་གཞུག་ཅེས་གསུངས་ནས་ཁྲིད་དེ། རྒྱ་གར་ན་སློང་བ་ལ་སྔོན་དུ་ཤིས་པ་བརྗོད་
དགོས་པས། ལྐུགས་པ་དེ་ལ་ཨོ་སྭ་སྟི་ཟེར་བ་བསླབས་པས། ཤེས་ཙམ་བྱུང་སྐད། དེ་
37



ལམ་ཡིག་ཕྱོགས་བསྒྲིགས།
ནས་རྒྱལ་པོའི་ཕོ་བྲང་དུ་ཁྲིད་ནས་འདི་པཎྜི་ཏ་ཆེན་པོ་ཡིན་ཏེ། ངའི་སློབ་དཔོན་ཡིན།
རྒྱལ་པོའི་བུ་མོ་འདི་ལ་སྟེར་དགོས་བྱས་པས། དེ་ལྟར་ཡིན་ན་སྟེར་ཟེར་རོ། །དེར་ཤིས་
པ་བརྗོད་པས། བྲེད་དམ་བཏབ་པས། {སྟབས་སམ}ཅི་ཞིག་ལྟར་སོང་ནས། ཨོཾ་སྭཱ་སྟི་
ཟེར་བ་མ་བྱུང་ནས་ཨུ་ཤ་ཊ་ར་ཟེར་བ་ཞིག་བྱུང་བས། དེ་ལ་དེ་མ་ཐག་ཏུ་མཆོག་སྲེད་
ཀྱིས་སྒྲ་བཤད་བྱས་ཏེ། ཚིགས་སུ་བཅད་པ་ལེགས་པ་གཅིག་མཛད་པ་ནི། ཨུ་མ་ཡཱ་ས་
ཧི་ཏོ་རུ་དྲ། ཤཾ་ཀ་ར་ས་ཧ་བིཥྛ་ནཱ། ཊི་ཁ་ཊིག{ཊཱད}ཤུ་ལ་པཱ་ཎི། རཀྵཆུ་ཤི་བ་ས་དཱ།
བོད་སྐད་དུ། ཨུ་མ་དང་བཅས་དྲག་པོ་དང་། །བདེ་བྱེད་དང་ནི་ཁྱབ་འཇུག་
དང་༑ །ཕྱག་ན་ཌ་གི་བསྣམས་པའི་མདུང(ཁ་ཊངྐ་ཡི། །ཞི་བས་རྟག་ཏུ་བསྲུང་གྱུར་
ཅིག །ཅེས་པའི་སྡེབ་སྦྱོར་གྱི་མིང་ནི་དབྱངས་ཅན་གྱི་མགུལ་རྒྱན་བྱ་བ་ཡིན། ཞེས་
བཅོས་ཏེ་བཤད་ནས། པཎྜི་ཏ་ཆེན་པོ་འདི་སྐད་གསུངས་པ་ཡིན་བྱས་པས། རྒྱལ་པོ་
དང་བུ་མོ་མགུ་ནས་ལྐུགས་པ་དེ་ལ་བུ་མོ་བྱིན་ནས་ཁྱིམ་ཐབ་བྱས་སོ། །མཆོག་སྲེད་དེ་
ནས་བྲོས་སོ། །
དེར་བུ་མོས་ལྐུགས་པ་དེ་བོར་ན་ནི་སྡེབས་པར་བྱས་པས་རྒྱལ་པོའི་ཁྲིམས་དང་
འགལ། དེ་ལ་མ་དགའ་བས་སྡང་པོ་བྱས་སོ། །དེར་ཁོ་སྡུག་དྲག་པས་ལྷ་མོ་ནག་མོའི་
སྐུ་དེའི་དྲུང་དུ་ཕྱིན་ནས་གསོལ་བ་འདེབས་ཤིང་
། ང་མེད་པར་ཞུ་ཞུས་པས། ཞག་
གསུམ(ཞག་གཉིས}ལོན་ཙམ་ན། རྒྱལ་པོའི་བུ་མོ་དེས་ལྐུགས་པ་ཤི་ན་མི་ལེགས་སྙམ་
ནས༑ གཡོག་མོ་ལ་གོས་དང་བཟའ་བ་བསྐུར་ནས་བཏང་བས། གཡོག་མོ་རྣམས་ཀྱིས་
གོ་ལ་མུར་བའི་མུར་འཕྲོ་ཁ་ནས་བཏོན་པ་ལྐུགས་པའི་ཁར་བཅུག་སྟེ་བརྙས་སོ། །དེར་
ལྷ་མོ་ཡིན་སྙམ་ན་གཡོག་མོས་ཀྱང་བརྙས་པར་འདུག། ལྐུགས་པ་འདི་ལ་དངོས་གྲུབ་
ཅིག་སྟེར་དགོས་སྙམ་ནས་གཡོག་མོ་གཅིག་ལ་སྐུ་དེས་འགྲམ་པར་ཐལ་ལྕགས་བརྒྱབ།
38



ཆག་ལོའི་ལམ་ཡིག།
ལྐུགས་པ་ལ་ཁྱོད་དངོས་གྲུབ་ཅི་འདོད་གསུངས། དེར་ཁོས་སཾསྶཾཏའི་སྒྲ་མཁས་པར་
ཤེས་པར་འདོད་བྱས་པས། དེ་མ་ཐག་ཏུ་མཁས་པར་གྱུར་ཏེ། ལག་པ་གཡས་སུ་མེ་
ཏོག་པདྨའི་སྡོང་པོ་རྩུབ་མོ་སེ་བའི་ལྡུམ་བུ་འདྲ་བ་བཟུང་། གཡོན་ན་ཨུཏྤལའི་སྡོང་
པོ་འཇམ་པོ་ཁྱེར་ཏེ། ཁོས་སྒོ་དྲུང་ནས་བྲན་མོ་ལ་འཕྲིན་བསྐུར་ཏེ། རྒྱལ་པོའི་བུ་མོ་ལ་
སྤྲིངས་པ། བདག་གི་ལག་པ་གཡས་ན་པདྨ་གཅིག །གཡོན་ནའང་དེ་བཞིན་ཨུཏྤལའི་
མེ་ཏོག །འཇམ་པོའི་ཡུ་བའམ་རྩུབ་མོའི་ཡུ་བ་ཅན། གང་འདོད་སྨྲོས་ཤིག་པདྨའི་མིག་
ཅན་མ། ཞེས་བྱས་པས། རྒྱལ་པོའི་བུ་མོ་ན་རེ། ཚིགས་བཅད་སྙན་ངག་ལེགས། ལྷ་མོ་
གྲུབ་འདུག་ཟེར་ཏེ། ཁྱིམ་ཐབ་བྱས་སོ། །
ལྷ་མོ་ནག་མོ་གྲུབ་པས་ཀཱ་ལཱི་དཱ་ས་ནག་མོའི་ཁོལ་པོ་ཞེས་བྱ་བ་མཁས་པ་ཞིག་
བྱུང་སྟེ། དེས་སྒྲའི་བསྟན་བཅོས་བརྩམས་པ་ལ་ཀ་ལཱ་པ་བྱཱ་ཀ་ར་ཎ་ཞེས་བྱ། བྱཱ་ཀ་ར་
ཎ་བོད་སྐད་དུ་ལུང་སྟོན་པའམ། བརྡ་སྤྲོད་པའམ། གསལ་པར་བྱེད་པ་དང་གསུམ་དུ་
འགྱུར་གསུངས་སོ། །བསྟན་བཅོས་དེ་ལ་དུས་དེང་སང་ཡང་རྒྱ་གར་ན་ཉན་བཤད་
ཀྱང་འགའ་རེ་ཡོད། དེ་བས་ཙན་དྲ་གོ་མིས་མཛད་པ་དེ་དར་བ་ཡོད་གསུངས་སོ། །ནཱ་
རོ་པའི་སྒྲུབ་གནས་ཕུ་ལ་ཧ་རི་ནི་ན་ལེནྡྲའི་བྱང་ཕྱོགས་ཀྱི་ནགས་ཁྲོད་ཅིག་ན་རྩྭའི་
སྤྱིལ་པོ་སྒོ་ཁྱོག(ལྕོག}རིམ་པ་གསུམ་པ་ཅན་ཞིག་པ་དང་
། མ་ཞིག་པ་མང་པོ་ཡོད།
རྩིག་པས་བརྩིགས་པ་མེད། ད་ལྟ་སྡོད་མིའང་འདུག་གསུངས་སོ། །དུར་ཁྲོད་ཆེན་པོ་
བསིལ་བ་ཚལ་ནི། ནུབ་བྱང་ན་ནགས་ཚལ{ནགས་སྤྱིལ་པོ}ཆེན་པོ་ཞིག་གི་དཀྱིལ་ན་
ནགས་མེད་པའི་སྟོང་ཆེ་བ་ཞིག་འདུག་གོ །ནགས་ཁྲོད་དེ་ན་དུག་སྦྲུལ་ཡང་མང་སྟེ།
ལུས་གཞན་ཁྲ་བོར་ཡོད་པ་ལ་ཁ་ནག་པ་མིའི་བརླ་ཙམ་པ། ཤིང་ཁྲོད་དུ་འགྱུས་པས་
ཤིང་གི་རྩེ་མོ་རྣམས་འགུལ་ཞིང་ཕྱུག་ཕྲུག་བྱེད་པ་ཡོད། དོམ་ནག་མཐོང་བས་ཀྱང་
39



ལམ་ཡིག་ཕྱོགས་བསྒྲིགས།
འཇིགས་པ་འདུག་གསུངས་སོ། །
བླ་མས་ལན་གཅིག་ལྷུང་བཟེད་དུ་རས་གྲིལ་ནས་རྒྱབ་ཏུ་ཁུར་ནས་ཆུ་བསྐོར་ན་
ཐག་རིང་པོ་ཡོད་པས། ཆུ་གཅིག་ལ་བརྒལ་བས་ཆུས་ཁྱེར་པ་ལས་ཆུ་ཕ་གིར་ཐར་ཙམ་
བྱུང་སྟེ། མི་ནག་པོ་གཅིག་བྱུང་པ་ལ་ཆུ་ལས་སྒྲོལ་དང་བྱས་པས། ཁོ་ན་རེ། ང་རིགས་
ངན་ཡིན་ཟེར་ཏེ་སྒྲོལ་བར་མ་བྱུང་། རིགས་ངན་གྱིས་མི་རིགས་བཟང་བ་ལ་ལག་པ་
རེག་ཏུ་མི་རུང་། ཟས་བཟའ་བ་ལ་མིག་གིས་བལྟས་ན་ཟ་འཕྲོ་འབོར་དགོས། རིགས་
ངན་གྱི་རྟགས་རྣ་བ་ལ་བུག་པ་མེད། གཞན་རྣམས་རྣ་བ་བུག་པ་ཅན་འོང་
། ཐར་ཐོར་
རིགས་ངན་བྱུང་ན་ཟ་མ་ཟར་མི་བཏུབ་པས། དུ་རཾ་གཙྪ་ཕ་གིར་སོང་ཟེར་གསུངས།
རྡོ་རྗེ་གདན་དང་ན་ལེན་དྲ་མ་གཏོགས་པའི་རྟེན་བྱིན་རླབས་ཅན་མང་པོ་གཟིགས་
པའི་ལེའུ་སྟེ་བདུན་པའོ།
ལེའུ་བརྒྱད་པ། བྱ་རྒོད་ཕུང་རིར་བྱོན་པ།
སྤྱིར་རྒྱ་གར་ན་མུ་སྟེགས་མང་
། དེ་བས་ཉན་ཐོས་ཉུང་
། དེ་བས་ཀྱང་ཐེག་ཆེན་
པ་ཉུང་། བོད་ཀྱི་ཐེག་ཆེན་པ་བས་ཀྱང་རྒྱ་གར་གྱི་ཐེག་ཆུང་པ་ཕན་སེམས་ཆེ། སློང་བ་
བྱུང་ན་མུ་སྟེགས་ཀྱིས་ཀྱང་སྟེར་བ་ཡུལ་ཆོས་སུ་འདུག། མུ་སྟེགས་མ་ཡིན་པའི་མི་ཀུན་
ཐ་མལ་པ་ཡང་དད་པ་ཤིན་ཏུ་ཆེ་བས། རབ་ཏུ་བྱུང་བ་མཐོང་ན་རཱ་ཧུ་ལ་ཧེ་བཎྜ་ནམ་
ཀྱེ་ཇོ་བོ་ལ་ཕྱག་འཚལ་ལོ། ཟེར་ནས་ཕྱག་འཚལ། རྟེན་ནམ་ཕ་མ་ཁང་པའི་འོག་ན་
ཡོད་ན་ཐད་ཀའི་སྟེང་དུ་མི་འགྲོ། གོས་ངུར་སྨྲིག་ཟེར་བ་དེ་དམར་པོ་ལ་ཟེར་བ་ཡིན་
དེ་རབ་ཏུ་བྱུང་བའི་གོས་ཡིན་པས་ལྷན་པ་སོར་བཞི་ཙམ་གྱི་དུམ་བུ་ལམ་ན་འདུག་
40



ཆག་ལོའི་ལམ་ཡིག།
ཀྱང་སྤྱི་བོར་བྱིས་པས་ཀྱང་ལེན་ནོ། །
མ་ག་དྷའི་ས་ཆ་ལ་གྲོང་སྟོང་ལྔ་བརྒྱ་བཅུ་གཉིས་ཡོད་གསུངས་སོ། ། གྲོ་དྷ་ཀཱུ་ཊ་
པརྦ་ཏ།བྱ་རྒོད་ཕུང་པོའི་རི་དེ་ནི་མཐོན་པོ་མེད། སྤྱིར་རྒྱ་གར་ན་རི་མེད། བྱ་རྒོད་ཕུང་
བོའི་རི་དེ་བོད་ཀྱི་རི་འབྲིང་པོ་ཙམ་པ་དོ་བོར(དེ་བོར}ཡོད་པ། རྩེ་མོ་ཟླུམ་འཁྱིལ་ལེ་
བ༑ ཕྱོགས་ཐམས་ཅད་ནགས་ཀྱིས་ཁེངས་པ། རི་སུལ་ལ་ལ་ནས་ཆུ་འབབ་པ། ལ་ལ་ན་
བྲག་ཡོད་པ། སྟག་དང་། དོམ་དང༌། དྲེད་དང་། གཅན་གཟན་མང་པོ་གནས། དེར་
མི་ཕལ་གྱིས་འགྲོ་མི་ནུས་པ། གྲུབ་པ་ཐོབ་པའི་པཎྜི་ཏ་དུག་སྦྲུལ་དང་གཅན་གཟན་
གྱིས་མི་ཚུགས་པ་འགའ་རེ་ཙམ་བཞུགས་པ། དབྱར་ཤིང་དང་རྩ་ཐམས་ཅད་སྐྱེས་པས་
རི་མདོག་སྔོན་པོར་སྣང་བ། དགུན་སྣ་དང་འཇག་མ་གང་ཡོད་པ་རྣམས་སྐམ་པས་ཁ་
དོག་སྐྱ་བོར་སྣང་བ། བྱ་རབ་ཤིང་རབ་བཞིན་དུ་བྱ་དང་ཤིང་སྣ་ཚོགས་ཡོད་པའོ། །
དེར་ཆོས་རྗེ་ཆག་ལོ་ཙཱ་བས་མི་མང་པོ་ལ་རྔན་པ་བྱིན་ནས་ལ་ལས་མདའ་གཞུ་
ཐོགས། གཅན་གཟན་བྲེད་ནས་འབྲོས་པའི་ཐབས་ལ་ལ་ལས་རྔ་བརྡུང་
། དུང་དང་།
ཆ་ལང་དང༌། འབུད་དཀྲོལ་མང་པོ་ཐོགས། ལ་ལས་སྙུག་ཕོན་རློན་པ་ལ་མེ་སྦར་ནས་
ཙག་ཆོལ་ཆེན་པོ་འོང་པ་ཁྱེར་ནས་བྱོན། རི་དེའི་སྟེང་ནས་ཉམས་དགའ་བ་དྲི་ཞིམ་པ།
སྔོན་སངས་རྒྱས་ཀྱིས་ཆོས་གསུངས་པའི་ཆོས་ཁྲི་ཡིན་ཟེར་པ་དང་། གཟིམས་ཁང་ཡིན་
ཟེར་པའི་རྗེས་ར་རི་ཡོད་པ་སོ་ཕག་གི་དུམ་བུ་ལག་པ་ཙམ་པ་དང་། དེ་བས་ཆེ་ཙམ་པ་
ཅལ་ལེ་ཅལ་ལེ(ཆ་ལེ་ཆོ་ལེ}ཡོད་པ། རིའི་སྤྱི་བོར་ནགས་མེད་པ། རྩ་འཇམ་པོ་སྐྱེས་པ།
དེའི་སྤྱི་བོ་ན་མཆོད་རྟེན་ས་ཕག་གིས་བརྩིགས་པ་བང་རིམ་གཅིག་པ་ཅན་ལོགས་རེ་
ལ་འདོམ་ཕྱེད་དང་དོ་དོ་ཡོད་པ། ཐང་པོ་ཆེའི་བཟོད་པ་བྲག་གི་སྟེང་གི་མཆོད་རྟེན་དེ་
ཙམ་པ་གཅིག་ལ་བུམ་པ་དེ་བས་ཆེ་བ་གཅིག་ཡོད། དེའི་དྲུང་དུ་བྷ་ག་ཝཱན་གྱིས་ཆོས་
41



ལམ་ཡིག་ཕྱོགས་བསྒྲིགས།
གསུངས་པ་ཡིན་ལ། གནས་བྱིན་རླབས་ཅན་དེ་འདྲ་བ་འདུག དེ་ནས་ས་བསླངས་ཏེ།
ས་དེ་རྟེན་གྱི་ཞབས་སྡོམ(འདོམས}པ་ལ་སོགས་པའི་ནང་དུ་བཞུགས་པ་ཡིན། གཅན་
གཟན་དང་སྦྲུལ་གྱིས་མི་ཚུགས་པའི་སྒྲུབ་པ་པོ་ཞིག་དེ་ན་བཞུགས་ཏེ། ལོ་གསུམ་ལོན་
ཟེར༑ དེ་ལ་མི་ཀུན་འདུན་པོ་འདུག་གསུངས་སོ། །ཆོས་རྗེ་ཆག་ལོ་ཙཱ་བས་བྱ་རྒོད་ཕུང་
པོའི་རི་གཟིགས་ཤིང་རི་དེ་ལ་བྱོན་པའི་ལེའུ་སྟེ་བརྒྱད་པའོ།
ལེའུ་དགུ་བ། རྒྱལ་པོའི་ཁབ་གཟིགས་པ།
རྒྱལ་པོའི་ཁབ་ནི། སྔོན་མི་ཡི་ཁང་པ་ལ་མི་མ་ཡིན་གྱིས་མེ་གཏོང་བར་འདུག་པ་
དེ་རྒྱལ་པོས་ཤེས་ཏེ། ཐམས་ཅད་ལ་མེལ་ཚེ་ཆེར་གྱིས་ཤིག སྔོན་མ་སུའི ཁང་པ་ལ་མེ་
ཤོར་བ་དེ་ཕྱིས་ནགས་ཁྲོད་དུ་ཁང་པ་བྱེད་དགོས་སོ། །ཞེས་པའི་ཁྲིམས་བཅས་པ་ལ།
རྒྱལ་པོའི་ཁང་པར་མེ་ཤོར་ཏེ། ནགས་སུ་རྒྱལ་པོས་བརྩིགས་པ་ལ། ཉིན་པར་བརྩིགས་
པ་ནུབ་མོ་ལྷ་འདྲེས་བཤིག་པ་ལས། རྒྱལ་པོའི་ཁབ་ཡིན་ནོ། །ཞེས་ཡ་ཐེམ་ལ་བྲིས་པས་
འཇིག་མ་ནུས་སོ། །དེས་ན་རྒྱལ་པོའི་ཁབ་བོ། །སྔོན་མི་ཁྱིམ་བརྒྱད་བརྒྱ་ཡོད་སྐད། ད་
ལྟ་དྲུག་བརྒྱ་ཡོད་པ་ལ་ཁང་པ་བཞི་བརྒྱ་སོ་ཕག་གིས་བརྩིགས་པ་ཡོད།
རྒྱལ་པོའི་ཁབ་ཀྱི་བྱང་ན་ཆུ་ཆེན{ཆུ་ཚན}གཅིག་ཡོད། ལྷོ་ཕྱོགས་ན་རི་ཤར་ནུབ་
ཏུ་ནར་མོར་རིང་བ་དཔངས་དམའ་བ་ཞིག་ཡོད་པ{ནར་མོར་རིང་བ་དེས་ས་འདམ་
པ་ཞིག་ཡོད་པ། དེའི་འདབ་རྒྱལ་པོའི་ཁབ་ངོས་མར་ལ་འོད་མའི་ཚལ་གྱི་ནགས་རིང་
པོ་ཤིང་གཞན་པས་སྔོ་བར་ཡོད། རི་དེ་ཡི་མགོ་ནུབ་ངོས་ན་ཕར་རི་མེད་པའི་བར་ཉག་
པོ་ལ་ལམ་གཅིག་ཡོད་པ་དེར་ཕྱིན་པས། རི་ཆུང་དེའི་ཕག་ལྷོ་ཕྱོགས་ན་བྱ་རྒོད་ཕུང་
42



ཆག་ལོའི་ལམ་ཡིག།
པོའི་རི་ཡོད་དོ། །བྱ་རྒོད་ཕུང་པོའི་རི་དང་རྒྱལ་པོའི་ཁབ་ཀྱི་བར་ན་དཔག་ཚད་གསུམ་
ཡོད་གསུངས་སོ། །རྒྱལ་པོའི་ཁབ་དེར་པཎ་ཆེན་ཡ་ཤོ་མི་ཏྲ་ལ་ཆོས་མང་དུ་གསན་
གསུངས། རྒྱལ་པོའི་ཁབ་གཟིགས་པའི་ལེའུ་སྟེ་དགུ་པའོ།། །།
ལེའུ་བཅུ་པ། ནཱ་ལེནྡྲ་གཟིགས་པ།
，
ནཱ་ལེནྡྲ་ཞེས་པ་མིའི་དབང་པོ་སྔོན་རྒྱལ་པོས་བཞེངས་པས་དེ་སྐད་གྲགས། དེ་ནི་
ཆུ་བོ་གངྒའི་ཕར་འགྲམ་ན་ཉིན་གཅིག{གཉིས}སྔ་སླེབས་ཀྱི་ས་ན། རྡོ་རྗེ་གདན་ནས་
ལྷོ་ནུབ་ཏུ་ཕྱིན་པས་གྲོ་སྔ་སླེབ་ཀྱི་ས་ན་ཡོད་དོ། །རིན་ཆེན་ཕྲེང་བར། སྔོན་གྱི་རྒྱལ་
པོས་ཆོས་ཀྱི་གཞི། །ཞེས་པའི་སྐབས་སུ་གསུངས་པ་ལ། དེ་ན་དབུ་རྩེ་ཆེན་པོ་བདུན་
དབུས་སུ་བསྒྲིགས་པ་ཡོད། གཉིས་མ་གཏོགས་པ་རྒྱལ་པོས་བཞེངས། གཉིས་བློན་
པོ(སློབ་དཔོན} ཆེན་པོ་གཉིས་ཀྱིས་རེ་རེ་བཞེངས། དེའི་ཕྱི་རོལ་བྱང་ཕྱོགས་ན་མར་
བསྒྲིགས་པའི་དབུ་རྩེ་ཆེན་པོ་བཅུ་བཞི། དེའི་ཕྱི་རོལ་ན་ཨ་རི་ཥཨཱ་རཱ་མི་ཀ}ཞེས་པའི་
གཙུགས་ལག་ཁང་ཆུང་བ་བརྒྱད་བཅུ་རྩ་བཞི{བརྒྱད་ཅུ་ཙམ}ཡོད། དེ་ཕལ་ཆེར་རྒྱལ་
པོས་བཞེངས། ལ་ལ་བཙུན་མོས་བཞེངས་པའོ། །ཏུ་རུ་ཥས་ཉམས་དམས་པར་བྱས་
པས༑ ཞབས་ཏོག་བྱེད་པ་དང་
། མཆོད་པ་འབུལ་མཁན་མེད་པ་ཤས་ཆེ་སྟེ། སོ་ཕག་
གིས་བརྩིགས་པས་མ་ཞིག་པ་མང་པོ་འདུག།
དེ་ན་བླ་མ་པཎྜི་ཏ་ཆེན་པོ་རཱ་ཧུ་ལ་ཤྲཱི་བྷ་དྲ་དཔལ་སྒྲ་གཅན་འཛིན་བཟང་པོ་
མཁས་གྲུབ་བཙུན་པའི་དགེ་སློང་དགུང་ལོ་དགུ་བཅུ་ལྷག་བཞེས་པ་དེ་བཞུགས། མ་
ག་དྷ་ཡི་རྒྱལ་པོ་བུད་དྷ་སེ་ནས་བླ་མ་དེ་ལ་སོགས་པ་པཎྜི་ཏ་བཞི་ཙམ་དང་
། བནྡེ་
43



ལམ་ཡིག་ཕྱོགས་བསྒྲིགས།
བདུན་ཅུ་ཙམ་རེའི་ཞབས་ཏོག་བྱེད་པ་ཛ་ཡ་དེ་བ་རྒྱལ་བའི་ལྷ་ཞེས་བྱ་བའི་ཕྱུག་པོ་
གཅིག་གིས་རིན་པོ་ཆེའི་ཁྲི་བཤམས་པ་ཡོད། ན་ས་ཧ་ལི {མ་ས་ཧཱ་རི}ཟེར་བ་སྦྲང་
སྐྱོབས་ཞེས་པ་སྟེ། གནམ་ཡོལ་ལ་ཕྱོགས་བཞིར་ཡང་ཡོལ་བ་བཏགས། དེའི་ནང་དུ་
རླུང་གཡབ་དང་མར་མེའི་སྦྲང་བུ་བདས་ཏེ་མེད་པར་བྱས་ནས་ཕྱོགས་བཞིའི་ཡོལ་བ་
ཕབ་སྟེ་བླ་མ་གཟིམས་སོ། །མི་འཛོམ་འཛོམ་ཕལ་ཆེ་བ་ལ་ཡང་དེ་ལྟར་བཀུར་སྟི་བྱེད་
དགོས་གསུངས་སོ། །གཙུག་ལག་ཁང་དྷ་ན་བ་དང་
། གྷ་ན(གྲུ་ན}བ་ཞེས་པ་གཉིས་སུ་
ཆོས་གཞི་ཕལ་ཆེར་བྱེད་གསུངས། སྦྱིར་གཙུག་ལག་ཁང་བརྒྱད་ཅུ་རྩ་བཞི་ཡོད་པ་ལ།
ད་ལྟ་མི་ཁྱིམ་བརྒྱད་ཅུ་རྩ་བཞི་ཡོད་དོ། །རྟེན་ཁྱད་དུ་འཕགས་པ་བཞི་བཞུགས་ཏེ། ཇོ་
བོ་ཁ་སར་པ་ཎིའི་རྡོ་སྐུ་དང་
། འཇམ་དཔལ་མཇིང་ཡོན་དང་། ཡེ་ཤེས་མགོན་པོའི་རྡོ་
སྐུ་རང་བྱོན་དང་། སྒྲོལ་མ་རྒྱན་མེད་ཅེས་བྱ་བ་བཞུགས་སོ། །
ཁ་སར་པ་ཎི་ནི་རྒྱལ་པོའི་གཙུག་ལག་ཁང་ན་བཞུགས་ཏེ། སློབ་དཔོན་འཕགས་
པ་ཟླ་བ་གྲགས་པ་དང་། སློབ་དཔོན་ཙནྡྲ་གོ་མཱི་གཉིས་བགྲོ་གླེང་མཛད་པའི་དུས་སུ་
ཙནྡྲ་གོ་མིས་ལན་འཕྲུལ་ལ་མ་ཐེབས་ཀྱང་
། ཕྱིས་ཐེབས་པར་འདུག་སྐད། ལན་གཅིག་
སློབ་དཔོན་ཟླ་བ་གྲགས་པས་ཆོས་དྲིས་པ་ལ་ཙན་ཙནྡྲ་གོ་མཱིས་ལན་བརྟགས ( ༡ བརྟུལ།
༢ གཏུགས། )ནས་ཆབ་བསིལ་བ་ལྟར་མཛད། སྤྱི་བླུགས་ཀྱང་ཁྱེར་ནས་བྱོན་པས། དེའི་
ཕྱིར་སློབ་དཔོན་ཟླ་བ་གྲགས་པས་ཀྱང་ཅི་ཡིན་གཟིགས་པའི་ཆེད་དུ་བྱོན་པས། ཁ་སར་
པ་ཎིའི་ལྷ་ཁང་དེར་བཞུད་དེ། དེའི་ནང་དུ་བྱོན་པས་རྡོ་སྐུ་དེ་ཕྱག་གཡས་པ་མཆོག་
སྦྱིན(མཆོད་སྦྱིན}དུ་ཡོད་པ་དེ་རྣམ་འགྱུར་གྱི་ཕྱག་རྒྱ་མཛུབ་མོ་ཀེ་རེ་མཛད། ཐལ་
འགྱུར་གྱིས་སེ་གོལ་གཏོག་ཅིང་། འདི་སྐད་ཟེར་བ་ཡིན་གསུངས་ནས་ ཙནྡྲ་གོ་མི་ལ་
ཆོས་སློབ་ཀྱིན་འདུག། དེ་དེ་ལྟར་ལུས་པས་ད་ལྟའང་ཕྱག་མཛུབ་ཀེ་རེ་བ་ཆེ་ཆུང་མི་
44



ཆག་ལོའི་ལམ་ཡིག།
ཙམ་ཞིག་འདུག། སློབ་དཔོན་ཟླ་བ་གྲགས་པས་ཉེ་རིང་མ་མཛད་པར་ང་ལའང་གསུང་
བར་ཞུ་གསུངས་པས། ཁྱེད་སྐྱེ་བ་ལྔ་བརྒྱར་པཎྜིཏར་སྐྱེས་ཤིང་
། འཇམ་པའི་དབྱངས་
ཀྱིས་བྱིན་གྱིས་བརླབས་པས། ངས་བཤད་མི་དགོས་འཚལ། གསང་བ་འདུས་པ་སྒོམས་
གསུངས་སོ། །དེ་ནས་གསང་བ་འདུས་པ་ཞག་བདུན་བསྒོམས་པས། སྤྱན་རས་གཟིགས་
ཀྱང་ནུབ་ཕྱོགས་ན་དཀར་ཀྲོང་ངེ་འདུག་པ་གཟིགས་སོ། །དཀར་པོར་གཟིགས་ཞེས་
གྲགས་ཀྱང་དམར་པོར་བཤད་གསུངས་སོ། །
ཡང་མཉྫ་གྷོ་ཥ་གྲི་བ་བྷང་འཇམ་དབྱངས་མཇིང་ཡོན་ཞེས་པ་དེ། སློབ་དཔོན་
ཟླ་བ་གྲགས་པས་ཙནྡྲ་གོ་མཱི་ལ་བསུ་བ་མཛད་པ་ན་ཤིང་རྟ་གཅིག་གི་སྟེང་དུ་སྐུ་དེ་
བཞུགས་པ་ཁྲིད། ཤིང་རྟ་གཅིག་གི་སྟེང་དུ་ཙནྡྲ་གོ་མི་བཞུགས་པར་ཞུས་པས་མ་
གནང་སྟེ། ང་དགེ་སློང་གི་དགེ་འདུན་གྱི་གཙུག་ལག་ཁང་དུ་ཤིང་རྟའི་སྟེང་དུ་སྡོད་
པ་མི་རུང་གསུངས། ནན་ཏན་ཆེར་ཞུས་པས། འོ་ན། ངས་འཇམ་དབྱངས་ཀྱི་ཤིང་
རྟའི་སྟེང་དུ་རྟ་གཞུག་ཏུ་བསྡད་ལ། འཇམ་དབྱངས་ལ་བསིལ་ཡབ་གཡོབ་པའི་ཚུལ་
དུ་བྱའོ་གསུངས་ནས་དེ་ལྟར་མཛད། ནཱ་ལེནྡྲ་ནུབ་དཔག་ཚད་གཅིག་གི་ས་ནས་ལྷོ་
ན་ཡར(མར}སྤྱན་དྲངས་པ་ཙནྡྲ་གོ་མིས་སྐུ་དེ་འཇམ་དབྱངས་དངོས་སུ་གཟིགས་ཏེ་
བསྟོད་པ་མཛད་པས། སྐུ་དེ་རྒྱབ་ངོས་སུ་མཇིང་པ་གཅུས་ནས་ཙནྡྲ་གོ་མཱི་ལ་གཟིགས་
པས༑ མི་རྣམས་ཀྱིས། ཕ་གི་ལ་ལྟོས་དང་
། ལྟོས་དང་བྱས་པས་མི་སྣང་བ་མ་དག་སྟེ་བེམ་
པོར་འདུ་ཤེས་ནས་དེ་ཀ་ལྟར་ལུས་པ་ཡིན་ནོ། །ད་ལྟའང་མཇིང་ཡོན་དུ་ཡོད། ཤིང་
སྐུ་ཡིན་ལ་མི་ཙམ་པ་ཡོད། དེ་ལྟ་ནའང་རྟེན་དག་ལ་སངས་རྒྱས་དངོས་སུ་འདུ་ཤེས་
བསྐྱེད་དེ་གསོལ་བ་བཏབ་ན་དངོས་སུ་ཆོས་གསུངས་པ་ལ་སོགས་འབྱུང་བ་ཡིན། བེམ་
པོ་ཡིན། བཅོས་མ་ཡིན། གཟུགས་བརྙན་ཡིན་སྙམ་ན་བྱིན་རླབས་ཀྱང་ཆུང་གསུངས།
45



ལམ་ཡིག་ཕྱོགས་བསྒྲིགས།
དེའི་ཕྱིར་ན། ཇོ་བོའི་གདམས་པ་ལས་ཀྱང་། རྟེན་མཐོང་ན་ཡང་འདི་དག་ནི། །བྱིན་
གྱིས་རླབས་ལས་བྱུང་བའི་ཕྱིར། །དེ་བཞིན་གཤེགས་པ་ཉིད་ཡིན་ནོ། ། སྙམ་དུ་དད་
ཅིང་གུས་པར་བྱ། །ཞེས་གསུངས་སོ། །
ཏ་ཏ་ཐ{ཏཱ་ར་ཐ}སྒྲོལ་མ་རྒྱུན་མེད་ཅེས་བྱ་བར་གྲགས་པ་དེ་ནི་སློབ་དཔོན་
ཙནྡྲ་གོ་མི་བྱང་ཆུབ་སེམས་དཔའ་ཡིན་པས། སློང་ཚད་སྟེར་བས་བྱིན་ཟིན་ནས་ཅིའང་
མེད་པའི་དུས་ཤིག་ཏུ། རྒྱ་གར་ལྷོ་ཕྱོགས་ནས་འོངས་པའི་གླུ་མཁན་དང་
། ཟློས་གར་
གྱི(ཟློས་གར་མཁན་གྱིས་ཟླ་པ་ཕྱེད་དུ་གླུ་གར་གྱི}རོལ་མོ་ཕུལ་ནས་ནོར་སློང་ཟེར་བ་
ལ་ན་བཟའ་རས་ཤིག་ཡོད་པ་དེ་བྱིན་པས་མ་འདོད་དེ། ཅི་སྟེར་ན་སྙམ་དུ་དགོངས་པ་
ན༑ གཟིམ་ཁང་གཙུག་ལག་ཁང་དེའི་ཤར་གྱི་གྱང་ལོགས་ལ་སྒྲོལ་མའི་སྐུ་བྲིས་པ་ཞིག་
ཡོད་པ་ལ་གསོལ་བ་བཏབ་པས། དེའི་ཞལ་ནས། འདི་ཚོ་བྱིན་གསུངས་ནས་ཕྱག་གཡས་
པའི་སོར་གདུབ་གཡོན་པས་ཕུད་ནས་རེ་རེ་ནས་རིམ་པས་རྫོགས་པར་གནང་ངོ༌
། །དེ་
དེས་ཆོག་ཞུས་པས། ཁྱོད་ལ་དེས་ཆོག་ཀྱང་
། རོལ་མོ་མཁན་ལ་ཆོག་ཤེས་མེད་པས་ཐུ་
བ་ཟེད་ཅིག་གསུངས་ནས། གཡོན་པའི་རྒྱན་རྣམས་ཀྱང་གཡས་པས་ཕུད་ནས་གནང་
།
དབུ་རྒྱན(དཔུང་རྒྱན}ཕྱག་གཉིས་ཀས་ཕུད་ནས་གནང་བས་སིལ་ཁྲོལ་ཁྲོལ་དངོས་
སུ་བྱུང་པས། དེ་རྣམས་རོལ་མོ་མཁན་ལ་བྱིན། དེ་ལ་པཎྜི་ཏ་རྣམས་ཀྱིས་དེ་ཙམ་གང་
ནས་བྱུང་ཟེར་ཞིང་བརྟགས་པས། སྒྲོལ་མའི་ཕྱག་སོར་དང་། དབུ་ལ་ཤུལ་ཡང་སྐྱ་ཀོར་
རེ་འདུག་པས། སྒྲོལ་མ་རྒྱུན་མེད་ཅེས་དངོས་སུ་གྲགས། དེ་ནཱ་ལནྡཱ་ལྷ་ཁང་སྒོ་ནུབ་ཏུ་
བརྩིག་ན(བལྟ་བ་ཞིག་ན}ཤར་གྱི་རྩིག་པའི་ནང་ལོགས་ན་ཞབས་ཀྱི་ཐད་ཀར་མགོ་
གཏུགས་ཤིང་བྱིན་རླབས་ཞུས་པས་སྣུམ་ཀྲེད་ཀྲེད་པར་སོང་
། ནག་པོའི་དཀྱིལ་ཟད་
པས་ཐེར་ཐེར་པོར་སོང་བ་བྱིན་རླབས་ཅན་དེ་ད་ལྟའང་རབ་རིབ་ཙམ་གསལ་བར་
46



ཆག་ལོའི་ལམ་ཡིག།
བཞུགས་འདུག།
ཡེ་ཤེས་མགོན་པོ་ནི། དུས་ཤིག་ན་ནཱ་ལེནྡྲ་ནས་ཤར་ཕྱོགས་སུ་ཉིན་ལམ་གཅིག་
ན་ཨོ་ཏནྟའི་གཙུག་ལག་ཁང་ན་གར་ལོག་གི་དཔོན་པོ་གཅིག་གིས་གཞིས་ཁ་བྱས་
ནས་ཡོད་པ་དེས། བླ་མ་རཱ་ཧུ་ལ་ཤྲཱི་བྷ་དྲའི་ཡོན་བདག་ཛ་ཡ་དེ་ཝ་བཟའ་མི་གཉིས་
དབང་མེད་དུ་བོས་ནས་སོང་བ་ཞག་འགའ་ལོག་མ་བྱུང༌
། དེ་ནས་འགྲུལ་ཞིག་བྱུང་
ནས་བླ་མ་དཔོན་སློབ་རྣམས་ལ། ཡོན་བདག་བྲམ་ཟེ་ན་རེ། ངེད་གར་ལོག་གིས་བླ
མའི་སྤྱན་སྔར་མགོ་ཟླུམ་མང་བོ་སྡོད་པ་ལ་བསྙེན་བཀུར་མང་དུ་བྱས་ཟེར་ནས་བཟུང་
ད་བླ་མ་དཔོན་སློབ་རྣམས་ཀྱང་བཀྲོང་ངེས་པར་འདུག་པས། བྲོས་ཤིག་ཟེར་བྱ་བའི་
འཕྲིན་བྱུང་བས། བླ་མ་ལ་འོ་སྐོལ་རྣམས་གཤེགས་པར་ཞུས་པས། ཁྱེད་རང་རྣམས་བྲོས་
ཤིག༑ ང་ལོ་དགུ་བཅུ་ལྷག་སོང་བས་ཐར་ཡང་མི་ཐར། འབྲོས་ཀྱང་མི་འབྲོས་གསུངས།
ཡང་བྲམ་ཟེའི་འཕྲིན་བྱུང་ནས་བླ་མ་ལ་ཞུས་པས་སྔ་མ་སྐད་གསུངས། འཕྲིན་དེ་མང་
པོ་མང་པོ་བྱུང་བས་སློབ་མ་གཞན་རྣམས་བྲོས། ཆོས་རྗེ་ལོ་ཙཱ་བ་གཅིག་བུ་བླ་མ་ལ་
ཆགས་ནས་བཞུད་མ་ཕོད་དེ་བླ་མ་ལ་གཤེགས་པར་ཞུས་པས།
ཁྱོད་བོད་ཀྱི་མི་གཅིག་ང་ལ་ཆགས་ནས་སྡོད་པ་གླེན། ཡུལ་མི་སློབ་མ་རྣམས་
ཀྱང་འབྲོས་པ་ལ་ཁྱེད་མི་འབྲོས་པ་གསོད་ཡོང་གསུངས་ནས་བཀའ་བཀྱོན་ཏེ། བླ་མ་
མི་བཞུད་ན་ང་གསོད་ཀྱང་མི་འགྲོ་ཞུས་པས། མཉེས་ནས་ཁྱོད་དམ་ཚིག་ཅན་འདུག།
འོར་ཆེ། ད་འོ་ན་ཁྱོད་ཀྱིས་ཁུར་ན་ཐེག་གམ། ཐེག་ན་འོ་ཅག་གཉིས་འབྲོས་སོ་གསུངས།
བླ་མ་ཁུར་ནས་ཀ་བ་གཅིག་ལ་བསྐོར་བ་མཛད་པས། བླ་མའི་ཞལ་ནས་ཐེག་པར་
འདུག། བུ་རམ་རྐྱལ་པ་ཆུང་བ་གང་དང་། འབྲས་ཚོམ་པ་གཅིག་དང་། དཔེ་གཅེས་
གཅེས་འདི་ཚོ་ཡང་ཁྱེར་ཅིག། ཐག་རིང་པོར་མི་ཐར་ཏེ། ང་ལ་ཐབས་ཡོད་ཀྱི་གསུངས་
47



ལམ་ཡིག་ཕྱོགས་བསྒྲིགས།
ནས༑ ལྷོ་ནུབ་ཕ་ཚད་ན་མགོན་ཁང་ཡོད་པ་དེར་བྱོན་ཏེ། བླ་མའི་ཞལ་ནས། ཡེ་ཤེས་
ཀྱི་མགོན་པོ་འདི་ནི་དུར་ཁྲོད་བསིལ་བའི་ཚལ་དུ་རྡོ་ལ་རང་བྱོན་དུ་བྱོན་པ་ལ། སློབ་
དཔོན་འཕགས་པ་ཀླུ་སྒྲུབ་ཀྱིས་རྙེད་ནས་འདིར་སྤྱན་དྲངས་ནས་བཞུགས་སུ་གསོལ་
བ་ཡིན། སྔོན་གར་ལོག་གིས་འདིའི་རྡོ་ཐམས་ཅད་ཁྱེར། སྐུ་ལ་སྣུམ་བྱུག་པ་དང་། ཕྱག་
འཚལ་བའི་དོད་པོར་མི་གཙང་བས་བྱུགས། ཐལ་བ་གཏོར། ཕོངས་བསྟན་པས། མི་དེ་
ཁོ་རང་ཨོ་ཏནྟ་པུ་རིར་སླེབས་ནས་ཕོ་བ་གླང་ཐབས་ཀྱིས་དེ་ནུབ་རང་ལ་ཤི་ནས། སང་
ནངས་པར་རྡོ་བ་འདི་མ་ཉན་པ་གཅིག་འདུག་ཟེར་ཏེ། ཐེམ་པ་འདི་ཡར་ལ་བསྐྱལ་བ་
ཡིན༑ དུས་དེ་ནས་ཏུ་རུཥ་མུ་སྟེགས་ཀྱིས་ཐོན་ཀོར་ཉེ་མི་ནུས་པ་ཡིན་གསུངས་སོ། །
དེར་བཞུགས་པའི་ཤུལ་དུ་ཅིག་ཅར་དུ་ཏུ་རུཥའི་དམག་སུམ་བརྒྱ་ཙམ་མཚོན་
ཆ་ཟིང་ངེ་བ་བྱུང་སྟེ། བཀྲོང་ངེས་པར་འདུག་ཀྱང་མ་རྙེད་པས་སྐྱེངས་ནས་ལོག་སོང་
ངོ; །ཡོན་བདག་བཟའ་མི་གཉིས་པོ་ཞག་འགའ་ལྕགས་བཅུག་སྟེ། དེ་ནས་བཏང་བྱུང་
ངོ༑ མགོན་པོའི་སྐུ་དེ་ཞལ་གཅིག་ཕྱག་བཞི་པ། ཆེ་ཆུང་མི་བས་ཆེ་བ་ཙམ་པ།
སྣུམ་མཉེད་བྱས་པས་སྔོ་ཀྲེད་ཀྲེད་པ། ལྟེ་བའི་ཐད་ཀར་མགོ་གཏུགས་ནས་བྱིན་རླབས་
ཞུས་པས་ཟད་པ་ལ། རྡོ་སྲན་ཟན་མདོག་ཏུ་སྣང་གསུངས་སོ། །དང་པོ་བླ་མ་རཱ་ཧུ་ལའི་
སྤྱན་སྔར་སླེབས་པའི་དུས་ན་དབུས་འགྱུར་འཆང་འདི་ནའང་སྒྲ་ང་བས་མཁས་པ་
མེད་དེ་འོང་སྙམ་པ་ལ། བླ་མའི་སློབ་མ་བྱིས་པ་སྒྲ་སློབ་པ་འགའ་སྣང་བས་དེ་ཀུན་
ཀྱང་ང་བས་མཁས་པར་སྣང་། མཁས་པ་རང་དེ་ཡུལ་མ་གདྷ་དེར་ཕྱིན་ནས་གཏུགས་
ན་འོང་བར་འདུག་གསུངས། པཎ་ཆེན་བླ་མ་ལྔ་བཅུ་པ་གསུངས་པ་ལ། བདག་གི་བློ་
ལའང་ཡོད། ཤེས་ཀྱང་ཤེས། ད་ཉན་མི་དགོས་སྙམ་པ་ལ། བླ་མ་པཎྜི་ཏ་དེའི་ཆེན་པོའི་
ཞལ་ནས། སཾསྐྲྀཏའི་འགྲེལ་པ་མཁས་སུ་འགྲོ། ཉོན་གསུངས་པས། ཉན་པས་དོན་ལའང་
མིས་
48



ཆག་ལོའི་ལམ་ཡིག།
ཕན་པ་བྱུང་། ཁྱད་པར་ཡང་འགའ་རེ་འདུག། ཉན་རིན་ཆོག་པར་བྱུང་གསུངས།
དེ་དུས་དབྱར་དུ་འགྲོ་ཙ་ན། བླ་མའི་ཞལ་ནས། ཁྱེད་བལ་པོར་བཞུད་དགོས།
འདིར་ཚད་པས་གྲོང་འགྲོ། འདིར་བོད་གཞན་བྱུང་བས་ཀྱང་སློབ་གཉེར་དུ་འོང་བ་
འདུག་ཙམ་ན{ཅིང་།} ན་ནིང་ཤི་བ་ཡིན། ཁྱེད་ཀྱིས་སྔར་ཡང་ཆོས་མང་པོ་མཁྱེན་
གདའ་བ་སྲོག་གི་བར་ཆད་བྱུང་ན་ཕངས། ཅིས་ཀྱང་བཞུད་གསུངས། གྲོགས་པོ་དག་
གིས་ཀྱང་དེ་སྐད་ཟེར་ཡང་། ཐུགས་དགོངས་ལ་དབྱར་བལ་པོར་ཕྱིན་ནས་དགུན་
དབུས་འགྱུར་འཆང་འདིར་འོངས་ན་ཆུ་བོ་གངྒཱ་བརྒལ་བའི་དཀའ་ལས་གཅིག་པུས་
ཆོག; ཤི་ཡང་འདིར་སློབ་གཉེར་བྱ་དགོས་སྙམ་ནས་བླ་མ་ལ། ང་ཤི་ཡང་འདི་རང་དུ་
ཆོས་ཉན་པར་ཞུས་བྱས་ནས་བཞུགས་པས། དབྱར་ལན་གཅིག་སྐུ་ལ་ཤུ་བ་སུམ་བརྒྱ་
ཙམ་བྱུང་ནས་འོ་བརྒྱལ་བར་བྱུང་བ་ལ། བླ་མའི་ཞལ་ནས། ཁྱེད་བསོད་ནམས་ཅན།
སྐལ་བ་བཟང་པོ་ཅན་དུ་འདུག་གསུངས་ནས་དགྱེས་ཚོར་ཆེར་མཛད། ང་འདི་འདྲའི་
ན་ཚབས་ཆེ་བ་ལ་བླ་མ་དགྱེས་པ་ཅི་ཡིན་སྙམ་པ་ལ། བླ་མའི་ཞལ་ནས་ཁྱེད་ཀྱི་ཤུ་
ནད་ནང་དུ་མ་བྱུང་བར་ཕྱིར་བྱུང་བ་ཡིན། ཤུ་བས་སྲོག་གི་བར་ཆད་མི་ནུས། ད་ཁྱེད་
གྲོངས་མི་འགྲོ་གསུངས་ནས་དགྱེས་སོ། །དེ་དུས་རང་གདན་ཞེ་རང་མེད་པས་འཕྲལ་
དུ་སྡུག་སྲན་ཚུགས་ཏེ། ཕྱིས་ཁམས་ངན་པར་འདུག་གསུངས་སོ། །
པ་ན་ཧཱུྃ་ཞེས་པ་མཐིལ་ལྷམ་ཀོ་རི་དང་ཡུ་བ་མེད་པར་ཤིང་ངམ་ཀོ་བ་ལ་མཐིལ་
བྱས་པ་རྐང་པའི་གོང་དུ་སྒྲོག་གིས་འཆིང་བ་རྒྱ་གར་པའི་ལུགས་ཡིན། རེས་འགའ་དེ་
འདྲའི་ལྷམ་ཡང་མེད་པར་བྱུང་གསུངས་སོ། །ཡུལ་གཅིག་ན་མུ་སྟེགས་མང་པོ་མཆོད་
པ་བྱེད་པར་འདུག་པ་ལ། ཤིང་མང་པོ་ཚན་ཆེན་པོས་རྩིག་པ་བྱས་པའི་ནང་དུ་ཕྱུགས་
མང་པོ་བཅུག་ནས་ཤིང་ལ་མེ་སྦར་ནས་ཕྱུགས་མ་རྣམས་བསྲེགས་པས། མེ་ཁུང་ན་
49



ལམ་ཡིག་ཕྱོགས་བསྒྲིགས།
ཕྱུགས་མ་རྣམས་སྤྱད་སྤྱད(ཕྲད་ཕྲད}བྱེད་པ་དེའི་མཐར་དཀྱིལ་འཁོར་ཟླུམ་པོ་དང་
།
གྲུ་གསུམ་དང་། གྲུ་བཞི་ལ་སོགས་པ་མང་པོ་བྱས་ནས་ལབ་ལབ་པ་རི་པུ་རེ་མང་པོ་
ཟེར་བར་འདུག། མཆོད་སྦྱིན་པའི་རིགས་དེ་ལ་ཐབས་སུ་འདོད་དེ། ཐར་པའི་ཐབས་
མ་ཡིན། འཚེ་བ་དག་ནི་ཐམས་ཅད་དང་
། །ཐབས་མ་ཡིན་དང་ངན་སོང་དང་། །
འཇིགས་ཚོགས་ཐེག་པ་དམན་པ་ལས། །སྐྱོབ་ཕྱིར་སྐྱབས་ཀྱི་དམ་པ་ཡིན། །ཞེས་པའོ། །
ཐབས་མ་ཡིན་པ་ནི(ཐབས་མི་མཁྱེན་པ་ནི}དེ་འདྲའི་ཆོས་ལོག་གོ །དཀོན་མཆོག་ལ་
སྐྱབས་འགྲོ་བྱས་ན་དེ་འདྲའི་ཆོས་ལ་རེ་མི་དགོས་པའང་འོང་གསུངས་སོ། །
རྒྱ་གར་དང་བལ་པོ་ན་སྔོའི་ལོ་མ་སའི་སྟེང་དུ་བཀྲམ་པ་ལྟར་སྐྱེ་བ། སྐོང་པོ་མེད་
པ་གཅིག་ལ་ར་ཕྱུགས་ཀྱིས་རྨིག་པ་ལ་སོགས་ཀྱིས་མ་རལ་པ་དགོས། རལ་བའི་སྐྱོན་
ཅན་གཅིག་ཟླ་ལ་ཤོར་ན་ཟླ་བོ་སྐྱོན་མེད་ཐམས་ཅད་ཀྱང་བརྡུལ་བར{༡ རུལ་བར།}
འདུག། གྲོགས་པོ་ངན་པ་ཡང་གོ་ལ་རྡུལ་བ{རུལ་བ།}དང་འདྲ། ཟླ་བོ་ཐམས་ཅད་
རྡུལ{རུལ}དུ་འཇུག་པར་འདུག་གསུངས། ལོ་མ་དེའི་རུལ་པ་གྲིས་བཅད་དེ་བོར་ནས་
འགྲོན་བུ་བསྲེགས་པའི་ཐལ་པ་བཏབ་སྟེ་ཆང་ཕབས་འདེབས་པའི་དོད་པོ་ཡིན། བར་
བར་དུ་དྲི་བཟང་བཏབ་ནས་ཞག་གཉིས་གོས་ཀྱིས་མནན་པ་ལངས་པ་དེ་ལ་པཱ་ན་ཟེར།
བོད་སྐད་དུ་བཏུང་བ། དེ་ལ་ཆོས་སྐད་དུ་ཏམྦོ་ལ(ཏཾ་བུ་ལ། འཕྲལ་སྐད་དམ། བལ་
པོའི་སྐད་དུ་གོ་ལ། བོད་སྐད་དུ་སོ་རྩི་ཞེས་པར་བསྒྱུར་ཏེ། དེའི་ཁ་དོག་དམར་པོ་རོ་
སྐྱུར་སེང་ངེ་བ་དེས་སོ་ལེགས་པར་འོང་བས་སོ་རྩི་འོང་གསུངས་སོ། །ད་རི་བ{དཱ་རཾ་མ}
ཟེར་བའི་བལ་པོའི་སེའུའི་ཁུ་བ་སྐྱུར་སེང་ངེ་བ་དེ་བན་དེ་རྣམས་ཀྱིས་བཏུང་བ་ཡིན།
རྒྱ་གར་ན་བན་དེ་ཆང་མི་འཐུང་གསུངས་སོ། །ནཱ་ལནྡྲར་ཆོས་རྫོགས་པར་ཞུས་ནས་བླ་
མ་ལ། ང་བོད་དུ་འགྲོ་བར་ཞུས་པས་མ་གནང་
།
50



ཆག་ལོའི་ལམ་ཡིག།
དེ་ནས་ཟླ་བ་གཅིག་ཙམ་སོང་བ་ན། བླ་མའི་ཞལ་ནས། ཁྱོད་ཀྱིས་ཆོས་མང་པོ་
མཁྱེན་པས། སེམས་ཅན་ལ་ཕན་ཐོགས་འོང་། ད་བོད་དུ་བཞུད་དགོང་གསུངས། འོ་
ན༑ འགྲོ་བར་ཞུ་བྱས་པས། དེ་རིང་བཞུགས་ཤིག་གསུངས། སང་དེ་ཞུས་པས། དོ་ནུབ་
གྲུ་ཁར་ནམ་ཡང་སླེབས། སྔ་དྲོ་བཞུགས་ཤིག་གསུངས། དེའི་ནུབ་མོ་ཡང་བསྡད། དེའི་
ནངས་པར་དེ་ད་བཞུད་དགོས་གསུངས་ནས། བླ་མ་པཎྜིཏ་འདོ་ལི་ལ་བཏེགས་ནས་
སྐྱེལ་དུ་བྱོན། ཁྱེད་དགེ་སློང་ལེགས་པོ་ཞིག་ཡོད་པས་བོད་དུ་བཞུད་གསུངས་ནས་སྤྱན་
ཆབ་བསིལ། ང་ན་སོ་རྒས། བོད་ས་ཐག་རིང་
། སྐྱེ་བ་འདིར་ད་འཕྲད་པ་མི་འོངས་ཏེ། ཕྱི་
མ་བདེ་བ་ཅན་དུ་མཇལ་འོངས། ཞེས་གསུངས་ནས་སླར་བཞུད་དོ། །བླ་མ་དེ་ལ་ངས་
བསྙེན་བཀུར་མཐོན་པོ་བྱས་པ་ཡིན་གསུངས། ཆོས་རྗེ་ཆག་ལོ་ཙཱ་བས་ལོ་རིལ་པོ་གཉིས་
ཡུལ་མ་ག་དྷར་བཞུགས་སོ། །ནཱ་ལནྡྲའི་ལེའུ་སྟེ་བཅུ་པའོ།། །།
ལེའུ་བཅུ་གཅིག་པ། ཚུར་ལམ་ཏི་ར་ཧུ་ཏིར་བྱོན་པ།
དེ་ནས་ཆོས་རྗེ་ཟླ་བོ་མེད་ཀྱང་བྱོན་ཏེ། ཆུ་བོ་གངྒའི་གྲུ་ནང་དུ་གར་ལོག་གི་མི་
གཉིས་ཀྱིས་ཁྱོད་བོད་ཀྱི་མིར་འདུག། ཁྱོད་ལས་གསེར་འདོད་ཟེར། ཆོས་རྗེས་ངས་རྒྱལ་
པོ་ལ་བཤད་དོ་བྱས་ནས། ཁ་ཤུགས་ཆེན་པོ་བྱས་གསུངས། ཁོང་གཉིས་ཀྱིས་ཆོས་རྗེའི་
ལྷུང་བཟེད་གྲུ་ནང་ནས་ཏོག་གིས་ཁྱེར་བས། གྲུ་ནང་ན་རྒྱ་གར་གྱི་ཡོན་བདག་ཕ་སྤད་
གཉིས་འདུག་པའི་བུ་དེ་དད་པ་ཅན་གཅིག་འདུག་པས། དགེ་སློང་ངོ་མཚར་ཅན་ཞིག་
འདུག། ལྷུང་བཟེད་མ་ཁྱེར། ངས་ཁྱེད་གཉིས་ལ་ནོར་གཅིག་སྦྱིན་ཟེར། དེ་གཉིས་ན་
རེ; ཁྱོད་ཀྱི་ནོར་མི་འདོད། བོད་འདི་ལས་འདོད་ཟེར། དེར་ཁོང་གཉིས་ལ་པ་ཎ་གཅིག་
51



ལམ་ཡིག་ཕྱོགས་བསྒྲིགས།
ཤོར༑ པ་ཎ་གཅིག་ཟེར་བ་དེ་འགྲོན་བུ་བརྒྱད་ཅུ་ལ་ཟེར་བ་ཡིན་གསུངས།
དེ་ནས་ཏི་ར་ཧུ་ཏིའི་གྲོང་ཁྱེར་པ་ཌ་ཞེས་པ་དེར་སླེབས་པའི་དུས་ན་དགེ་སློང་
གཅིག་ལ་ནང་པ་ཡིན་ནམ་དྲིས་པས་ཡིན་ཟེར། དེ་ལ་གནས་གཡར་ནས་བཞུགས་པས།
དེར་སྐུ་ཁམས་བསྐུངས་ཏེ། རྐང་གང་ཡོད་ཡོད་སྟ་རེས་བཤགས་པ་ལྟར་གྱུར། གནས་
པོ་ན་རེ། སྙུང་ངམ་ཟེར། ཁམས་མ་བདེ་གསུངས་པས། ཡུལ་དབུས་ཀྱི་ཚད་པ་ཕྱི་ལ་
འབྲངས་པ་ཡིན། ཅིས་ཀྱང་མི་ཕན་པར་འཆི་བ་ཡིན། ཁྱོད་འདིར་མ་སྡོད། རོ་ཁང་ཡོད་
པས་དེར་སོང་ཟེར། ཉིན་རེ་བཞིན་དེ་སྐད་ཟེར། དེའི་དུས་སུ་ཚད་པས་སྐུང་ནད་དྲག་
པོས་ནི་ཐེབས། གསོལ་བའི་རྒྱགས་ནི་མེད། བསྙུང་བའི་གཡོག་ནི་མེད། གནས་པོ་དེས་
ནི་རྟག་ཏུ་སོང་ཟེར། ཡུལ་ཕྱོགས་ཀྱི་མི་ངོ་ཤེས་པ་ནི་གཅིག་ཀྱང་མེད། ཤོག་བྱ་སའང་
མེད; {གྲོགས་བྱ་བའང་མེད། དེར་གྲོངས་ལ་ཁད་དེ་ཤིན་ཏུ་འོ་བརྒྱལ་བ་བྱུང་ངོ། །
དེའི་དུས་སུ་གནོད་བྱ་ཡི་མན་ངག་ཐུན་མོང་མ་ཡིན་པ་ཡོད་པས་འཕེལ་གྱིས་
དོགས་ནས་བསྲེགས། གནས་པོ་དེས་ཀྱང་དཔེ་བརྐུས། དེའི་དུས་སུ་སྤྱན་རབ་རིབ་
ཏུ་གྱུར་པས། དབུ་རྔས་སུ་མིའི་གཟུགས་ནག་པོ་ཡོར་ཡོར་ཞིག་བྱུང་སྟེ། དེ་ན་རེ། སྐུ་
ཁམས་སྙུང་ངམ་ཟེར། མ་བདེ་གསུངས་པས། ཁྱོད་སུ་ཡིན་ཟེར། བོད་ཡིན་གསུངས་པས།
བོད་ཀྱི་གང་ནས་འོང་ཟེར། དབུས་པ་ཡིན་གསུངས་པས། དབུས་ཀྱི་གང་གི་ཐད་
ནས་ཡིན་ཞེས་ནན་ཏན་ཆེར་འདྲི་ཞིང་འདུག་པས། ང་གཉལ་གྱི་ལྟེའུ་ར་ཟེར་བ་ཞིག་
ནས་རྒྱ་གར་རྡོ་རྗེ་གདན་དུ་ཆོས་སློབ་ཏུ་ཕྱིན། བོད་དུ་ལོག་འགྲོ་བ་ཡིན་ཏེ་འདིར་ན་
ནས་ལུས་པ་ཡིན་གསུངས་པས། མི་དེ་སྔགས་པ་ཞིག་འདུག་པ་དེ་ན་རེ། ཆག་ལོ་ཙཱ་བ་
དགྲ་བཅོམ་གྱི་དབོན་པོ་གཅིག་ན་ནིང་ཙམ་ན་རྒྱ་གར་དུ་བཞུད་ཟེར་བ་དེ་ཅང་ཡིན་
ནམ་ཟེར། དེ་ཡིན་གསུངས་པས། དེ་ན་རེ། ངས་བོད་དུ་པཎྜི་ཏ་ཤཱཀྱ་ཤྲཱིའི་ཕྱག་ཕྱིར་
52



ཆག་ལོའི་ལམ་ཡིག།
ལྟེའུ་རར་ཕྱིན་པ་ཡིན། ཆག་ལོ་ཙཱ་བ་གོང་མ་དེས་ཐུགས་ལ་འདོགས་པོ་བྱས། ང་ལ་
ནོར་ཡོད་ན་ཁྱོད་ཀྱི་ཞབས་ཏོག་བྱེད་དེ། ཅི་ཡང་མེད། ང་རྒྱ་གར་ལྷོ་ཕྱོགས་ནས་དོན་
གཉེར་དུ་འོང་པ་ཡིན། {ང་རྒྱ་གར་ལྷོ་ཕྱོགས་སུ་ལས་དོན་གཉེར་དུ་འོངས་པ་ཡིན}།
ངས་རྡོ་རྗེ་རྣམ་འཇོམས་དང་གཙུག་ཏོར་ཀློག་ཤེས། ཁྱེད་ཀྱི་གཡོག་དགོས་ན་བྱའམ་
ཟེར་བས། དགའ་ནས། འོ་ན། དེ་ལྟར་ཞུ་བྱས་པས། སྔགས་པ་དེས་སྙུང་གཡོག་བྱས་
པས་ཟླ་བ་གཉིས་ལྷུང་ནའང་། མ་གྲོང་ཙམ་བྱུང་གསུང་ངོ༌། །
དེ་སྐད་དུའང་
། རྒྱ་གར་བལ་པོར་གཟབ་ཀྱང་ཡུལ་དུག་གི(རྒྱ་གར་བལ་པོར་
བཟབས་ཀྱང་ཡུལ་དུས་ཀྱི། །}ཚ་ནད་དྲག་པོས་ཐེབས་ཀྱང་དབང་པོ་ཡི། །གཙོ་བོ་སྲོག་
གི་བར་ཆད་མ་བྱས་པ། །དེའང་མཁན་པོ་ཆོས་རྗེ་ཆེན་པོའི་དྲིན། །ཞེས་དང་
། སྲུང་བ་
ཉམས་སུ་བླངས་ཀྱང་སྔོན་ལས་ཀྱི། །རིམས་ནད་ཆེན་པོས་ཟིན་ཡང་བཤེས་གཉེན་གྱིས། །
བསྐྱངས་པས་ཚེ་ཡི་འདུ་བྱེད་མ་འགག་པ། །དེ་ཡང་མཁན་པོ་ཆོས་རྗེ་ཆེན་པོའི་དྲིན། །
ཞེས་གསུངས་སོ། །སྔགས་པ་དེ་ནི་མགོན་པོ་ཕྱག་བཞི་པ་འདི་ཡིན་པར་སྣང་གསུངས།
དེ་ནས་སྐུང་བ་དྭངས། སྐུ་སྔ་སོར་བཞིན་མ་སྲོངས{༡ མ་སོང་པའི་དུས། ༢ མ་
སྲངས་པའི་དུས།}པའི་དུས་སུ་གྲོང་ཁྱེར་པ་རིའི {པ་ཊ་ལའི}རྒྱལ་པོ་དེ་སྲང་མདོར་
འབྱོན་པ་ཡོད་ཟེར་ནས། རྔ་བྲོ་བ་དང་གར་མཁན་དང{རྔ་བྲོ་ག་དང་ཤོན་པ་དང༌། །
གར་མཁན་རྣམས་དང་གླུ་མཁན་དང་། །}རྒྱལ་མཚན་དང་ཕྱེ་མ་ཕུར་མ་དང་
།
ཡབ་གཡོབ་བ་དང་། དུང་དང་འབུད་དཀྲོལ་ལ་སོགས་པ་བྱེད། ཁང་པའི་སྟེང་ཐམས་
ཅད་དང་། སྲང་གི་མདོ་ཐམས་ཅད་དར་གྱིས་པུར་པུར(སུ་སུར)ཁེངས་པར་བྱེད་དེ།
རྒྱལ་བོ་རཱ་མ་སིདྡྷ་ཞེས་བྱ་བ་དེ་གླང་པོ་ཆེན་མོ་གཅིག་གི་སྟེང་ན་རིན་པོ་ཆེའི་ཁྲི་དང་
རྒྱབ་ཡོལ་རྒྱན་སྣ་ཚོགས་ཀྱིས་བརྒྱན་པ་ལ་འཁོད་ནས་བྱོན། ཆོས་རྗེ་ཡང་བློན་པོས་
བསིལ་
53



ལམ་ཡིག་ཕྱོགས་བསྒྲིགས།
སྤྱན་འདྲེན་དུ་བྱུང་སྟེ། ཉིད་མ་བྱོན་ན་རྒྱལ་པོས་ངེད་ལ་ཆད་པས་གཅོད་དུ་འོངས་
བས་འབྱོན་པར་ཞུ། རྒྱལ་པོ་སྲང་མདོར་ལོ་རེ་ལ་ལན་རེ་ལས་མི་འབྱོན། དེ་ལ་ལྟད་
མོ་བྱེད་པ་ཡིན་ཟེར། བློན་པོས་ཆོས་རྗེ་འདོ་ལཱི་ལ་སྤྱན་དྲངས་ནས་རྒྱལ་པོ་དང་མཇལ།
ཆོས་རྗེས་རྒྱལ་པོ་དེ་ལ་སཾསྐྲྀཏའི་ཚིགས་སུ་བཅད་པས་ཤིས་པ་བརྗོད་པས། རྒྱལ་པོ་ཤིན་
ཏུ་མཉེས་ནས་གསེར་དང་། རས་ཡུག་དང༌། སྨན་མང་པོ་དང་
། འབྲས་དང་། ཡོན་
བཟང་པོ་གྱ་ནོམ་པ་ཕུལ་ནས། བླ་མཆོད་ལ་བཞུགས་པར་ཞུ་གསུངས་པ་ལ།
ཆོས་རྗེས་
ཁྱེད་མུ་སྟེགས་ཀྱི་ཆོས་ལུགས་ལ་ང་ནང་པའི་ཆོས་ཀྱི་བླ་མཆོད་བྱེད་པ་མི་འཐད། དེ་
གསུངས་པ་ཐུགས་ལ་བཏགས་གསུངས་པས། འོ་ན། ཞག་འགའ་འདིར་བཞུགས་ཟེར་
ནས༑ རྒྱལ་པོ་དེས་ཅི་དགོས་པས་བསྙེན་བཀུར་བྱས་གསུངས། ཚུར་ལམ་ཏི་ར་ཧུ་ཏིར་
བྱོན་པའི་ལེའུ་སྟེ་བཅུ་གཅིག་པའོ།། །།
ལེའུ་བཅུ་གཉིས་པ། མང་ཡུལ་ཡང་དག་ཏུ་ལོ་བཞི་བཞུགས་པ།
དེ་ནས་ཏི་ར་ཧུ་ཏིར་གྲོང་ཁྱེར་པ་ཊ་ལའི་ཁྲོམ་ཆེན་པོ་ཚོགས་སར་བལ་པོའི་
མིས་ངོ་ཤེས་པ་བྱུང་བ་རྣམས་ན་རེ། འདི་ལྟར་སྐུ་རིད་པ་སྐུ་བཤེགས་འགྲོ་ཟེར་ནས་
ངུས༑ ཆོས་རྗེས་ད་ང་གསོན་གཤིན་ཕྱེད་པ་ཡིན། དེའུ་རང་ཤི་སྟེ། སོས་པ་ཡིན་
གསུངས་ནས་ཁོང་འབའ་རོ་རྣམས་ཀྱིས་བསྙེན་བཀུར་བྱས་ཤིང་། འདོ་ལི་ལ་སྤྱན་
དྲངས་ནས་བལ་ཡུལ་དུ་བྱོན། བལ་ཡུལ་ན་ཕྱུག་པོ་ལ་འབའ་རོ་ཟེར། བརྗེ་ལ་ཧ་ས་སི་
ཟེར༑ སྔགས་པ་ལ་ཧང་དུ་ཟེར་གསུངས། བལ་ཡུལ་དུ་བྱོན་ཙ་ན། སྐུ་མ་བརྟས་པ་ལ་
འབའ་རོ་རྣམས་ཀྱིས་ཟས་ཞིམ་པོ་མང་པོ་བྱིན་པས་བད་ཀན་ཆེ་བར་བྱུང་གསུངས།
54



ཆག་ལོའི་ལམ་ཡིག།
བལ་ཡུལ་དུ་བརྗེ་ས་ལེ་ཟེར་བའི་འབའ་རོ་གཅིག་ལ་གསེར་སྲང་ལྔ་དོམ་བླངས་ནས་
དཔེ་རྟེན་མང་དུ་བཞེངས་གསུངས།
དེར་མང་ཡུལ་གུང་ཐང་དུ་ལོ་ཙཱ་བ་ནག་ཚོ་ཚུལ་ཁྲིམས་རྒྱལ་བ་ཡི་གདན་
ཡང་དོག་ཅེས་བྱ་བ་དེར་བཞུགས་པར་ཞུ་བའི་ཞུ་འབུལ་བྱུང་བ་ལ། ཆོས་རྗེའི་ཞལ་
ནས༑ ང་གཉལ་གྱི་ལྟེའུ་ར་ཞེས་པར་མཁན་པོ་ལོ་ཙཱ་བ་གོང་མ་དེའི་གདན་ས་སྐྱོང་
དགོས་པ་ཡོད་པས། སྡོད་མི་ཁོམ། ལོ་གཅིག་གཉིས་ཀྱིས་ཁྱོད་ལའང་མི་འཚོ་གསུངས་
པས༑ ལོ་གཅིག་ལས་མ་ཁོམ་ཡང་བཞུགས་པར་ཞུ་ཟེར
། བླ་མ་ར་བཱིན་དྲ(རེ་ཝེན་དྲ }
མངོན་ཤེས་མངའ་བས། ཡང་དོག་ཏུའང་ལོ་བཞི་ལྔ་བཞུགས་ནས་བྱོན་ན་འཐད། དེ་
ཙམ་རིངས་ཁ་ན་མེད་དེ་རྗེས་ལ་བྱོན་པས་འགྲོ་དོན་འོང་གསུངས་སོ། །གསུང་དེས་
ཡང་དོག་ཏུ་བཞུགས་པ་ཡིན།
དེ་ནས་བལ་པོ་ནས་ཡང་དོག་ཏུ་ཕེབས། དེར་ཧ་རི་མན་ད་ལ་སོགས་པ་མ་དང་
འདྲ་བའི་བུ་བཞི་ལ་སོགས་ཏེ། གནས་གཞི་བརྒྱད་ཅུ་ཐམ་པ་ཡི་ལྡེ་མིག་ཉིན་གཅིག་ལ་
ཕྱག་ཏུ་ཕུལ། ཡོན་བདག་སོ་ཕྱུག་ བཙན་གྲགས{༡ ཡོན་བདག་པོ་དབང་ཕྱུག་བཙན་
གྲགས་ཀྱིས། ༢ ཡོན་བདག་ཕྱུག་པོ་བཙན་གྲགས} ཀྱིས་གསེར་འབུམ་ཕུལ། ཡོན་བདག་
དཀོན་མཆོག་རྟེན་གྱིས་གསེར་གྱི་ཉི་ཁྲི་ཕུལ། སྤྱིར་གསེར་གྱི་ཉི་ཁྲི་ཚར་བཞི། བརྒྱད་
སྟོང་པ་ཚར་གཉིས། སྣག་ཚའི་གསུང་རབ་ལ་མདོ་སྡེ་སུམ་ཅུ་རྩ་གཉིས་དུམ་གཅིག་
དང་༑ རྒྱས་པ་བཅུ་དྲུག་དུམ་གཅིག འབུམ་གཅིག}གིས་སྣ་དྲངས་པ་པོ་ཏི་ཕྱེད་དང་
ཉིས་བརྒྱ་ཙམ་ཕྱག་ཏུ་བྱོན། ཆོས་སྐད་དུ་པུསྟཀ འཕྲལ་སྐད་དུ་པོ་ཏི། བོད་སྐད་དུ་
གླེགས་བམ། གསེར་གྱི་མ་ཡིན་པ་སྣག་ཚས་བྲིས་ཀྱང་གླེགས་བམ་ཡིན་གསུངས་སོ། །
ལར་དཔེ་བྱ(དཔེ་ཆ།)མ་གཏོགས་པའི་པོ་ཏི་ཉིས་བརྒྱ་ཕྱག་ཏུ་བྱོན། ཡང་དོག་ནས་
55



ལམ་ཡིག་ཕྱོགས་བསྒྲིགས།
དབུས་སུ་བྱོན་དུས་སུ་སོ་ཕྱུག་བཙན་གྲགས{༡ དབང་ཕྱུག་བཙན་གྲགས་ཀྱིས། ༢ ཕྱུག་
པོ་བཙན་གྲགས}ན་རེ། གསེར་འབུམ་ཡང་དོག་ཏུ་འཇོག་ན་མི་དགའ་བས་ཆོས་རྗེ་
ཉིད་གར་བཞུད་དུ་སྦྱན་འདྲེན་པར་ཞུ་ཟེར། ཁོ་རང་གིས་ཀོ་གཏུམ་བྱས་ནས་སྔར་གོང་
དུ་ལམ་དུ་བརྫངས་སོ། །
དཀོན་མཆོག་རྟེན་གྱིས་ཉི་ཁྲི་ཉི་མ་བཞིའི་སར་སྐྱེལ་དུ་བྱུང་བས། དེ་གཉིས་ལྟེའུ་
རར་སྤྱན་དྲངས་སོ། །ཡོན་བདག་དེ་གཉིས་བུ་མེད་ནས་ཆད་པ་ལ་དེ་ནས་བུ་གསུམ་
གསུམ་སྐྱེས། མི་ནོར་འཛོམས། བདེ་སྐྱིད་དང་ལྡན་པར་གྱུར་ཏོ། །བལ་ཡུལ་ན་བཞུགས་
པའི་དུས་སུ་ཆོས་རྗེ་ས་སྐྱ་པཎྜི་ཏས་མཚན་བརྗོད་ཀྱི་འགྲེལ་པ་བདུད་རྩི་ཐིག་པའི་
དཔེ་བསྐུར་གསུངས་བྱུང་བ་ལ། དེའི་རྒྱུ་དཔེ་བསྐུར་བས། ཁྱེད་རང་གིས་འགྱུར་མཛད་
པའི་བོད་དཔེའི་འགྱུར་བལྟ་བ་ཡིན་གསུངས་ནས་ཡང་འགྱུར་མཛད་དེ་བསྐུར་བ་
གཟིགས་པས། ཤིན་ཏུ་མཉེས་ཏེ། ཕྱིས་ས་སྐྱར་མཇལ་དུས་གསུང་གླེང་མཛད་པས།
ཆོས་རྗེ་ས་སྐྱ་པའི་ཞལ་ནས། ལོ་ཙཱ་བ་རིན་ཆེན་བཟང་པོའི་རྟིང་ལ་ཁྱེད་ལས་མཁས་པ་
མ་བྱུང་ངེས་པ་ཡིན། ང་ཡང་ཁྱེད་ཀྱི་འདི་ལྟར་མཁས་པ་གཅིག་བྱ་སྙམ་པ་ལ་ཡབ་མེས་
ཀུན་གྱིས་རྒྱ་གར་དུ་མ་བཏང་བས་ལན། སྐུ་དྲིན་ཆེ་ལ་ཆུང་དུ་བྱུང་
། ཆེ་སྟེ་ཆོས་དང་
ལོངས་སྤྱོད་དང་མ་བྲལ་པར་མཛད། ཆུང་སྟེ་རྒྱ་གར་དུ་མ་བཏང་གསུངས་སོ། །
ཕྱིས་ཧོར་ཡུལ་དུའང་ཆག་ལོ་ཙཱ་བ་རང་མཁས་པ་ཡིན་པས། ཡོན་ཏན་སློབ་
འདོད་ན་ཁོང་ལ་གཏུགས་ཤིག་གསུངས་སྐད་དོ། །ཡང་དོག་ཏུ་ཆོས་གསུངས་པས་བླ་
མ་ས་སྐྱ་པའི་སློབ་མ་དགེ་བཤེས་བཅུ་ཙམ་ལའང་ཕན་ཐོགས་ཆེ་བར་བྱུང་གསུངས་
སོ༑ །དེ་ནི་དྲང་སྲོང་ཆེ་དགུས་མཆོད་ཅིང་བརྗོད། །བཀུར་སྟི་རིམ་གྲོ་ཕུན་སུམ་ཚོགས། །
མཆོག་ཏུ་དགའ་བའི་གྲགས་བདག་དཔལ། །ཞེས་པར་འགྱུར་རོ། །ཡང་དོག་ཏུ་དགོངས་མོ་
56



ཆག་ལོའི་ལམ་ཡིག།
གཏོར་མ་མཛད་པའི་ཚེ། །སྲིན་བྱའི་སྐད་དྲག་པོ་གྲགས་པས། ཅི་ཡིན་གསུངས། ལྟས་ངན་
ཡིན་ཞུས་པས། འོ་ན་ངའི་ལྷམ་ཁྱེར་ལ་ཤོག་གསུངས་ནས། སྒོམ་ཡུད་ཙམ་ཞིག་མཛད་དེ་
ལྷམ་སྒྲོག་གིས་ལྷམ་བཅིངས་ནས། འདི་ངའི་མལ་འོག་ཏུ་ཆུག་གསུང་
། བཅུག་པས། ནང་
པར་བླ་བྲང་གི་གོང་ལག་རྩེ་མོ་ན་སྲིན་བྱ་མཆུ་ན་དཔེ་ཤི་འདུག་པས་མ་ལེགས་པ་ཆེས་
ཐལ་བ་ཡིན། བསད་སེམས་མེད་གསུངས་སོ། །(འདི་དག་དཔེ་གཞན་ན་མི་འདུག)མང་
ཡུལ་ཡང་དག་ཏུ་ལོ་བཞི་བཞུགས་པའི་ལེའུ་སྟེ་བཅུ་གཉིས་པའོ།། །།
ལེའུ་བཅུ་གསུམ་པ། ལྟེའུ་རའི་གདན་ས་བསྐྱངས་པ།
དེ་ནས་གཉལ་ལྟེའུ་ར་པ་རྣམས་ཀྱི་སྤྱན་དྲངས་པས། ཡང་དོག་ནས་བྱོན་པའི་ཚེ་
གསེར་འབུམ་ཉི་ཁྲི་སོགས་དང་
། ཕྱག་དཔེ་བོད་དཔེ་དང་རྒྱུ་དཔེའི་སྡེ་སྣོད་ཀོང་རྩེར་
བཞུགས་པ་རྣམས་མཛོ་མང་པོར་ལ་བཀལ་ནས་བྱོན་པས། མི་ལ་ལ་ན་རེ། དཔེ་དང་
ཆོས་དེ་ཙམ་གྱི་མང་པོ་མི་སྲིད། ཆོས་དང་བུ་རམ་མང་པོ་ཡོད་འདུག་ཟེར་སྐད། དེའི་
དུས་སུ་རང་འཐག་གཅིག་མ་གཏོགས་པ་ཅི་དགོས་པ་འབུལ་བ་བྱུང་
། མི་ཆེ་རྒུ་ཅོག་
གིས་ཞབས་ཀྱི་རྡུལ་སྤྱི་བོར་བླངས་ཏེ།
གཉལ་གྱི་ལྟེའུ་རར་ཕེབས། ས་གཞི་རྟ་དང་མིས་གང་ཞིང་། །ནམ་མཁའ་འཇའ་
དང་དར་གྱིས་གང་
། །ཞབས་ཀྱིས་གང་དང་གང་བཅགས་པ། །བཀྲ་ཤིས་ལོ་ལེགས་བདེ་
སྐྱིད་ལྡན། །ལྟེའུ་རའི་སློབ་དཔོན་དོན་ཞབས་པ་ཆོས་རྗེས་སྔོན་གཞོན་ནུའི་དུས་སུ་
ལྷའི་ཞལ་གཟིགས་གསུང་པ་ལ། ཡིད་མ་ཆེས་པ་བར་ཆད་ཡིན། རྒྱ་གར་ནས་ལོག་མི་
འོངས་གསུངས་པ་ལ། ལོ་ཉི་ཤུ་རྩ་བཞི་མ་མཇལ་ཡང་
། ད་གཟོད་བར་ཆད་མེད་པར་
57



ལམ་ཡིག་ཕྱོགས་བསྒྲིགས།
བྱོན་པ་ལ་དད་གུས་གཞན་པས་ཆེ་སྐད། མཁས་གྲུབ་བཙུན་པའི་སྙན་གྲགས་ཕྱོགས་
བཅུར་ཁྱབ། །ཧོར་ཡུལ་ནས་ཀྱང་ཆོས་རྒྱལ་འཕགས་པ་དང་། །རྒྱལ་པོ་མོ་གོལ་ས་བདག་
གོ་པེ་ལས། །གུས་པའི་ཐུགས་ཀྱིས་སྤྱན་འདྲེན་བཏང་བར་གྱུར། །དེ་ལ་དཔོན་པོ(སློབ་
དཔོན}ཤིག་ཤ་ཏ་ལ་སོགས་པའི་གསེར་ཡིག་པ་འགའ་ཡང་དང་ཡང་དུ་བྱུང་ཞིང༌
།
གུས་པས་བསྙེན་བཀུར་བྱས་ཏེ། ཧོར་ཡུལ་དུ་སྤྱན་འདྲེན་པའི་གཏམ་ཞུས་སོ། །འགྲོ་བ་
མང་པོ་ཕན་བདེ་ལ་བཀོད་ཅིང་ལྟེའུ་རར་བཞུགས་སོ། །
རྒྱ་གར་ནས་ཕེབས་ནས་ལོ་ཕྱེད་དང་བཅོ་ལྔ་ཙམ་སོང་བའི་དུས་སུ་འབྲུག་གི་
ལོ་ལ་སི་ཏུ་ཨ་སྐྱིད་དང་། དཔོན་པོ་འཇུར་ན་དང༌
། ཨ་ལེབ་རྒན(ཨབ་རྐན}ལ་སོགས་
ཀྱིས་ཧོར་ཡུལ་དུ་སྤྱན་འདྲེན་པ་ལ་འདོ་ལི་ལ་སྤྱན་དྲངས་ནས་བྱང་སྙིང་འབྲུམ་དུ་
བྱོན༑ དེའི་ཚེ་ཞབས་བསྙུངས། དེའང་ཡོས་བུའི་ལོ་ལ་ས་གཡོས་ཆེན་པོས་ཁང་པ་ཞིག་
པ་མང་པས་བླ་བྲང་དུ་བཞུགས་མ་ནུས། ཕྱིར་བཞུགས་པས་ཀྱང་ལན། ཆོས་སྐྱོང་གིས་
ཞབས་ལ་ལྕགས་སྒྲོག་བཅུག་ནས་ཧོར་ཡུལ་དུ་མི་གཏོང་བ་འདུག་ཅེས་ཀྱང་རྣོ་མཐོང་
མཁན་གྱིས་ཟེར། ཧོར་བོད་ཀྱི་མི་དཔོན་བློ་ཅན་ཀུན་གྱིས་ལམ་དུ་གྲོང་ན་ཕངས་པར་
མཐོང་། དཔོན་ཟི་ན་ཆོས་སྐྱབས(ཤེས་རབ་སྐྱབས}ཀྱིས་ཧོར་བོད་ཀྱི་མི་དཔོན་ཀུན་
བསགས་ཏེ། ལམ་དུ་གྲོངས་ན་རྒྱལ་པོ་ཡང་མི་མཉེས། བོད་དུ་བཞུགས་ན་འགྲོ་བ་ཀུན་
ལ་ཕན་ཁམས་ཆེ་བས་ཧོར་བོད་ཀུན་གྲོས་གྱིས་ཟེར་བ་ལ་བརྟེན་ནས། ཧོར་བོད་ཀུན་
གྱིས་བོད་དུ་བཞུགས་པར་ཞུས།
དེའི་དུས་སུ་དཔོན་ཤེས་རབ་སྐྱབས་ཀྱིས་ཞུས་པས་བླ་མ་པཎྜི་ཏ་ཆེན་པོ་བཅུ་
གཉིས། བོད་ཀྱི་ལོ་ཙཱ་བ་བཞི། མཁས་བཙུན་ཉི་ཤུ་ལ་ཆོས་གསན་པའི་གསན་ཡིག་ཆེན་
མོ་དེ་མཛད་དེ་གནང་། སླར་ཡང་གཉལ་དུ་བྱོན། རྒྱ་གར་ནས་གཉལ་དུ་བྱོན་ནས་ལོ་
58



ཆག་ལོའི་ལམ་ཡིག།
གཉིས་ཙམ་ན་འཕྲུལ་སྣང་གི་ཤཱཀྱ་མུ་ནེ་ལ་མཆོད་པ་འབུལ་དུ་བྱོན་པའི་ལམ་དུ། ཡར་
ལུང་སྟག་ཚལ་དུ་པཎྜི་ཏ་དཱ་ན་ཤཱི་ལ་ལ་སྒྲུབ་ཐབས་བསྡུས་པའི་རྒྱ་དཔེ་ཡོད་མེད་འདྲི་
བ་ལ་བྱོན་ཏེ། ཆུ་བ་བེ་རེ་གཅིག་དང་
། སྒ་པི་པི་ལིང་ཕུལ་ནས་རྒྱུད་བླ་མའི་མཆོད་
བརྗོད་སཾསྐྲྀཏའི་སྐད་དུ་གསུངས་ཏེ་ཤིས་པ་བརྗོད་པས། པཎྜི་ཏ་འདར་སིག་སིག་སྤྱན་
ཆབ་སི་ལི་ལི་བྱུང་
། མཁས་མཁས་ང་བས་ཁྱེད་མཁས་པར་འདུག། ཁྱོད་རྒྱ་གར་དུ་
ཡུན་རིང་དུ་སྦྱངས་པས་པཎྜི་ཏ་ཆེན་པོའི་ཆེན་པོར་འདུག། ང་བོད་དུ་བསྡད་པས་བ་
གླང་དུ་སོང་། ཁྱེད་མཁས་གྲགས་པས་ངའི་བ་སྤུ་ལངས་པ་ཡིན་གསུངས་སོ། །
གསེར་ཕྱེ་ཕུལ་བའི་དྲུང་དུ་ཆོས་གསུངས་ཏེ། རྒྱ་གར་གྱི་ལོ་རྒྱུས་གསུངས་པས།
མི་ཚོགས་པ་ཐམས་ཅད་མཆི་མ་ཤོར་བ་ཤ་སྟག་བྱུང་། དེའི་ལོ་ལ་གསེར་ཕྱེ་ཕུལ་བའི་
ཡུལ་ཁམས་དེར་ནད་མེད་པར་ལོ་ལེགས་པ་བྱུང་ངོ༌
། །ལྟེའུ་རའི་གདན་ས་བསྐྱངས་
པའི་ལེའུ་སྟེ་བཅུ་གསུམ་པའོ།། །།
ལེའུ་བཅུ་བཞི་བ། ཐང་པོ་ཆེར་བྱོན་པ།
དགུང་ལོ་དྲུག་ཅུ་རེ་གཅིག་པ་རྟའི་ལོ་ལ་ཐང་པོ་ཆེར་བྱོན། དཔྱིད་དབྱར་
སྟོན་གསུམ་གྱི་ཆོས་དགོན་པ་ཆེན་པོར་བཞུགས་ནས་གསུངས། དཔྱིད་ཆོས་ལ་ཏིང་ངེ་
འཛིན་རྒྱལ་པོའི་འགྲེལ་པ་དང་
། སེམས་བསྐྱེད་ཆེན་མོ་ལ་སོགས་པ་གསུངས། དབྱར་
ཆོས་ལ་སྐྱེ་རབས་དང་
། སྤྱོད་འཇུག་དང་། བཤེས་པའི་སྤྲིང་ཡིག་དང་། ཀ་མ་ལ་ཤཱི་ལའི་
སྒོམ་རིམ་གསུམ་དང༌། རྟ་དབྱངས་ཀྱི་ཀུན་རྫོབ་བྱང་ཆུབ་ཀྱི་སེམས་སྒོམ་པ་དང་། དོན་
དམ་བྱང་ཆུབ་ཀྱི་སེམས་སྒོམ་པ་རྣམས་གསུངས། སྟོན་ཆོས་ལ་འཕགས་སྐོར་གྱི་ཆོས་
59



ལམ་ཡིག་ཕྱོགས་བསྒྲིགས།
ཕྲན་སྣ་གཅིག་ཀྱང་མ་ལུས་པར་གསུངས། གཞན་ཡང་། བླ་མ་ཉིད་ཀྱིས་མཛད་པའི་
མཎྜལ་གྱི་ཆོ་ག་གསུམ་དང༌། ཆོས་སྤྱོད་ནོར་བུའི་ཕྲེང་བ་དང་
། བསྔོ་བའི་མན་ངག་
རིན་པོ་ཆེའི་གཏེར་དང་
། ངན་སོང་སྦྱོང་བའི་རྒྱུད་ཆ་ལག་དང་བཅས་པ། ཀླུ་སྒྲུབ་ཀྱི་
སྨོན་ལམ་ཚིགས་སུ་བཅད་པ་དགུ་པ་འགྱུར་བཅོས་ནས་གསུངས་པ།
གཞན་ཡང་ཆོས་བཀའ་མང་དུ་གསུངས་ནས་སྟོན་ཆོས་ལ་གཟབས་པ་ཡིན། དེས་
ཐོན་པ་ཡིན་ནོ། །ད་གྲོ་ལ་བཞུད། གྲོ་ཐོན་པ་དང་གྲྭ་པ་ཀུན་ངའི་དྲུང་དུ་བྱོན་ཅིག་
གསུངས་པས། སྤྱན་སྔར་ཕྱིན་པ་ན། ཆོས་འདི་ཤེས་པ་རང་གིས་མི་ཆོག། ཉམས་སུ་ལེན་
དགོས་པར་གདའ་བས། ཉམས་ལེན་དང་ཐོས་པ་གཉིས་ཀ་གྱིས་ཤིག། སྔོན་ལ་ཆོས་
བསླབས་ནས་ད་གདོད་ཉམས་སུ་ལེན་སྙམ་ན་རྩིས་སུ་མི་འོང་། སློབ་པ་རང་ལའང་
བར་ཆད་འོང་བ་ཡིན་པས། ཉམས་ལེན་སྤྱོད་པ་དང་འཕྲལ་རང་ལ་གྱིས། འོ་སྐོལ་འཆི་
ཁར་མི་འགྱོད་པ་རེ་བྱེད་འཚལ། དེ་ལ་ཆོས་ཤེས་པར་བྱས་ནས་ཉམས་སུ་ལེན་དགོས།
ཁོ་བོ་ཡང་ད་ལོ་གཉིས་བཤད་པ་བྱེད། དེ་ནས་སྒྲུབ་པ་རང་བྱེད་རྩིས་སུ་བྱུང་བ་ཡིན།
ཨེ་ཡོང་མི་ཤེས། ཆོས་རྗེ་གོང་མ་དེ་དགུང་ལོ་དྲུག་ཅུ་རྩ་བཞི་ལ་སྐུ་གཤེགས་པ་ཡིན།
ཁྱེད་ཡི་དམ་གྱི་མངོན་རྟོགས་གང་ལ་མོས་པ་རེ་རེ་བློར་ཟུང་ལ་སྒོམས། བླ་མ་ལྔ་བཅུ་
པ་ཟུང་། གཞོན་དུས་སུ་ཡི་དམ་ལྷའི་བསྙེན་པ་ཐེབས་དགོས་པ་ཡིན། ཁོ་བོས་ཀྱང་
གཞོན་དུས་སུ་ཡི་དམ་ལྷའི་བསྙེན་པ་འབུམ་ཚོ་ཉི་ཤུ་རྩ་དྲུག་བསྐྱལ་བས། རྒྱ་གར་ནས་
མ་ཤི་བར་ལོག་ཙམ་བྱུང་བ་འདི་ཡིན། རྫུད་རྫུད་པར་འདུག་སྟེ་གསུངས་ནས། ཕྱག་
བར་ལྷུ་ལ་བྱིལ་བྱིལ་མཛད་དོ། །
ཡང་ལན་ཅིག་ཁོ་བོ་ལྷོ་བལ་དུ་འགྲོ་ཙ་ན་རྡོ་རྗེ་གདན་མ་མཐོང་བར་དུ་མི་ལྡོག་
པའི་དམ་བཅའ་བྱས། ལོ་བཅུ་བདུན་ལོན་ནས་བཞི་བཅུ་རྩ་ལྔའི་བར་དུ་སྣག་སྨྱུག་
60



ཆག་ལོའི་ལམ་ཡིག།
དང་མི་འབྲལ་བའི་དམ་བཅའ་བྱས། ད་ལྟ་དགེ་སྦྱོར་གྱི་དམ་བཅའ་དང་
། དཀོར་ལ་མི་
འབག་པ་དང༌། གཞིས་ཁ་མི་སྤྱོད་པ་དང་། གསེར་སེ་བ་གཅིག་ནས་བྲེ་གང་ཡང་བེད་
འགྱུར་དུ་མི་གཏོང་བ་དང༌། འཁོར་ལ་ཁྲལ་མི་སྡུད་པ་དང་
། མི་སྡེའི་དཔོན་མགོ་མི་
བྱེད་པའི་དམ་བཅའ་འགའ་ཡོད་གསུངས་སོ། །
སྟོན་ཆོས་ཐོན་མ་ཐག་དགོན་པ་ཆེན་མོ་ནས་འཇུའི་ཕུར་བྱོན། རྒྱལ་དུ་ཟླ་བ་
གསུམ་སྐུ་མཚམས་ལ་བཞུགས་ཏེ་གསུང་བཅད། ཐུགས་དམ་མཛད། ཐུན་མཚམས་སུ་
སྒྲོན་གསལ་གྱི་ལེའུ་དང་པོའི་ཊིཀཱ་མཛད། བོད་ལྟ་བ་མ་དག་པར་ཡོད། སྔོན་ཧ་ཤང་
མ་ཧཱ་ཡཱ་ནའི་ལྟ་བ་དར། ད་ལྟའང་དེ་དང་འདྲ། ལྟ་བ་དག་པར་བྱེད་པ་ལ་དབུ་མ་
རིན་ཆེན་ཕྲེང་བ་བཤད་ན་ཕན། ཐང་དུ་དགུན་འདི་ཚོགས་ཆོས་ལ་བཤད་དགོས་
གསུངས་ནས་བླ་མ་ཉིད་ཀྱི་རྒྱ་དཔེ་འབྲུ་རེ་རེ་ནས་ཡོད་ཅིང༌
། སྟོན་པ་འཇུག{འཇུ}
བས་བོད་ཡིག་ཏུ་བྲིས་ཏེ་ཕྱག་དཔེའི་མཆན་བུར་བཏབ། དགུན་ཐང་པོ་ཆེར་བྱོན། ཤུད་
ཀོའི་ཁང་པ་ནས་དགུན་ཆོས་ལ་སྒྲོན་གསལ་དང་། རིན་ཆེན་ཕྲེང་བ་གསུངས། རྒྱུ་དཔེ་
མཆན་བཏབ་པའི་ཕྱག་དཔེ་དེ་དགེ་བཤེས་རིགས་པའི་རལ་གྲིས་ཞུས་པས། ཁོང་ལ་
གནང་ནས་སྣར་ཐང་ན་ཡོད་དོ། །དཔྱིད་ཆོས་མདོ་སྡེ་ཕུག་ཏུ་གསུངས། དབྱར་ཆོས་
འཁོར་རྡོ་དགོན་པར་གསུངས་ཤིང་བླ་བྲང་བཏབ། དབྱར་ཐོག་གཉིས་ཀྱིས་བླ་བྲང་གི་
མཁར་ལས་ཀྱང་ཚར།
དེ་དུས་སུ། ཚ་དུང་ཇ་དུང་ཚོགས་ཆོས་སྔ་ཆོས་དུང་། །དྲོ་དུང་ཇ་དུང་ཚོགས་
ཆོས་གཏོར་དུང་དང་། །ཕྱི་དྲོའི་ཆོས་དུང་རྣམས་དང་དགུང་ཇའི་དུང་
། །དགོང་མོ་
ཆོས་སྤྱོད་དུང་དང་བཅས་པ་ཡི། །ཉིན་རེ་དུང་ལན་བཅུ་གསུམ་བཅུ་གསུམ་བསྒྲགས། །
གྲྭ་པའང་དཔེ་འགྲེམས་བརྒྱ་བརྒྱས་མཎྜལ་ཕུལ། །མཎྜལ་ས་ཡི་སྟེགས་བུའང་བརྒྱ་བརྒྱ་
61



ལམ་ཡིག་ཕྱོགས་བསྒྲིགས།
བྱུང་༑ །
དེ་ནས་ཕག་མོ་གྲུ་པའི་དཔོན་གཞོན་ཚུལ་གྱིས་ཐང་པོ་ཆེར་མི་བཞུགས་པར་
ཞུ་པའི་ཡི་གེ་བྱུང་བས། དབྱར་ཆོས་སྟོན་ཆོས་དང་བཅས་པ་ར་གུད{གུང་ཐང}དུ་
གསུངས། འདྲེན་ཕུ་ལྷ་སྡིངས་སུ་སོ་སོས་ཐུགས་དམ་མཛད། དེ་སྔར་བོད་དུ་མ་འགྱུར་
བའི་གཙུག་དགུའི(གཙུག་ལག}རྒྱུད་བསྒྱུར། བྱིང་གི་འོ་དཀར་བྲག་ཏུའང་ཐུགས་དམ་
མཛད། ལར་ཡར་ལུངས་ཕྱོགས་སུ་ལོ་རིལ་པོ་ལྔ་བཞུགས་སོ། །ཆོས་རྗེ་ཆག་ལོ་ཙཱ་བ་
ཐང་པོ་ཆེར་བྱོན་པའི་ལེའུ་སྟེ་བཅུ་སྟེ་བཅུ་བཞི་པའོ།། །།
ལེའུ་བཅོ་ལྔ་པ། འཇུ་ཕུར་བྱོན་པ།
འཇུ་བ་སྟོན་པ་བདག་གིས་འཇུ་ཕུར་གདན་དྲངས་ཏེ་ཞུས་པ་ལ། འཕགས་པ་
ཀླུ་སྒྲུབ་ཀྱིས་མཛད་པའི་གསང་བ་འདུས་པའི་དབང་མཛད། རྡོ་རྗེ་དབྱིངས་ཀྱི་དཀྱིལ་
འཁོར་ཆེན་པོ་བཞེངས། སྟོན་པ་དང་། སྟོན་པའི་ཉེ་འབྲེལ་གྱིས་ཞུས་པ་ལ་ཆོས་ཞག་
བཅུ་གནང་། སེམས་བསྐྱེད་ཆེན་མོ་དང་། སེམས་བསྐྱེད་བསྡུས་པ་དང་
། ཚོགས་ཆོས་
མང་དུ་གསུངས། ཆོས་གསུངས་པའི་ཐོག་མར་འཇམ་དབྱངས་ཀྱི་བསྟོད་པ་དང་།
བདུད་ཚར་གཅོད་པའི་གཟུངས་དང་། བླ་མའི་བསྟོད་པ་རེ་རྒྱ་སྐད་དུ་གསུངས། ཆོས་
བཤད་ཙ་ན་ཐོག་མར་བླ་མའི་བསྟོད་པ་རེ་བྱས་པས། གསུང་སྒྲོས་མི་བརྗེད་པ་ཡིན་
གསུངས་ནས། གུ་རུ་ཙ་ར་ཎ{གུ་རུ་ཤ་ར་ཎ}ཞེས་པ་སོགས་བསྟོད་པ་རེ་མཛད་དོ། །བླ་
མ་ཆོས་རྗེ་ཆག་ལོ་ཙཱ་བ་འཇུ་ཕུར་བྱོན་པའི་ལེའུ་སྟེ་བཅོ་ལྔ་པའོ།། །།
62



ཆག་ལོའི་ལམ་ཡིག།
ལེའུ་བཅུ་དྲུག་པ། སྐུ་མྱ་ངན་ལས་འདས་པ།
དེ་ནས་ར་གུད{རི་གུད}དུ་དབྱར་ཆོས་དགུན་ཆོས་རྒྱས་པར་གསུངས། དེའི་དུས་
སུའང་གྲྭ་པ་དཔེ་འགྲེམས་བརྒྱ་བརྒྱ་བྱུང་
། དེ་ནས་ས་སྐྱར་ཆོས་འཁོར་ཆེན་མོ་ལ་དགེ་
འདུན་ཇི་སྙེད་ཚོགས་པའི་དབུས་མཛད། བླ་མ་ཆེན་པོ་ཤར་པས་དབུ་དྲངས་ པའི་ཆེ་
ཆེ་ལ་དབང་བསྐུར། ལ་ལ་ལ་སྡོམ་པ་ཕོག། ལ་ལ་སྐྱབས་འགྲོ་ལ་བཀོད། ཁྱིམ་པ་རྣམས་
བསྙེན་གནས་ལ་བཀོད། འགྲོ་བ་གྲངས་མེད་པ་སེམས་བསྐྱེད་ལ་བཀོད་དོ། །
དཔོན་ཆེན་ཤཱཀྱ་བཟང་པོ་དང་། བླ་མ་ཤར་པས་བསྙེན་བཀུར་གྱ་ནོམ་པ་མཛད་
ཅིང་༑ ས་སྐྱར་བཞུགས་པར་ཞུས་པ་ལ། ཁམས་བཟང་ན་ད་གཟོད་འོང་
། ད་རེས་གཉལ་
དུ་ཅིས་ཀྱང་འགྲོ་གསུངས་ནས། སུའི་ངོ་ལའང་མ་བཞུགས་པར་གདན་ས་ལྟེའུ་རར་
བྱོན་ནས་ཀྱང་ཆོས་འཁོར་མཛད་ནས། ཉེ་གནས་དཀོན་མཆོག་དཔལ་གྱིས་བསགས་
པའི་བདོག་པ་ཐམས་ཅད་སྤོང་དག་མཛད་དེ་སྟོན་པ་ཆོས་རྒྱལ་གྱིས་བཏང་བའི་ལ་
རིན་པོ་ཆེའི་སྡེར་མ་རང་ཡང་སུམ་བརྒྱ་བཏང་། དེ་ལྟར་བརྩོན་པ་མཛད་པ་ནི་སྐུ་མྱ་
ངན་ལས་འདའ་བར་བཞེད་པ་སྟེ། དེ་ཡང་སངས་རྒྱས་རྣམས་སྤྲུལ་པའི་སྐུ་གཏན་དུ་
མི་བཞུགས་པའི་རྒྱུ་མཚན་དྲུག་ཡོད་པས་སོ། །
དྲུག་གང་ཞེ་ན། ཐེག་བསྡུས་ལས
། མཛད་པ་རྫོགས་བར་གྱུར་པའི་ཕྱིར། །ཞི་བ་
མི་འདོད་བཟློག་པའི་ཕྱིར། །སངས་རྒྱས་བརྙས་པ་བཟློག་པའི་ཕྱིར། །སྤྲོ་བ་བསྐྱེད་པར་
བྱ་བའི་ཕྱིར། །སོ་སོ་རང་བརྩོན་བརྩམ་བྱའི་ཕྱིར། །མྱུར་དུ་ཡོངས་སུ་སྨིན་བྱའི་ཕྱིར། །
སངས་རྒྱས་རྣམས་ནི་སྤྲུལ་པའི་སྐུ། །གཏན་དུ་བཞུགས་པར་མི་བཞེད་དོ། །ཞེས་སོ། །རྒྱུ་
དེས་ན་གདུལ་བྱའི་དོན་ལ་དགུང་ལོ་དྲུག་ཅུ་རྩ་བདུན་བཞུགས་ནས་ཤིང་ཕོ་བྱི་བའི་
63



ལམ་ཡིག་ཕྱོགས་བསྒྲིགས།
ལོའི་དགུན་ཟླ་ར་བ་མགོའི་ཟླ་བ་ལ། རེས་གཟའ་ལྷག་པ། སྐར་མ་ནམ་གྲུའི་དུས། བྱེད་
པ་ཁྱིམ་སྐྱེས། སྦྱོར་བ་ཤིན་ཏུ་མཆོག་ཅན་ཚེས་བཅུའི་ཉིན་མོ་ཉི་མ་ལྷན་དྲོས་པ་ལ་ཞི་
བར་གཤེགས་སོ། །
འཇིག་རྟེན་སྒྲོན་མེ་ཉི་མ་འདྲ་བ་ནུབ། །
སྒྲ་དང་ས་གཡོས་རྒྱལ་ཁམས་ཀུན་གྱིས་ཚོར། །
དྲི་བཟང་སྔ་ན་མེད་པ་ལྡེའུ་རར་བྱུང་། །
ལ་ལས་ལྷ་ཡི་སིལ་སྙན་ཐོས་པའང་བྱུང་། །
དེ་ཚེ་བླ་མ་ཆོས་ཀྱི་རྒྱལ་པོ་འཕགས་པ་རྒྱ་ཡུལ་ནས་ཡར་བྱོན་པ་བྱང་འདམ་དུ་
ཕེབས་པ་དེར། བླ་མ་ཆོས་རྗེ་ཆག་ལོ་ཙཱ་བ་འདི་ལྟར་མྱ་ངན་ལས་འདས་ཞེས་ཞུ་བའི་
ཡི་གེ་ལ་གཟིགས་པས། ཆོས་ཀྱི་རྒྱལ་པོ་རྡོ་རྗེ་ལྟ་བུའི་ཏིང་ངེ་འཛིན་མངའ་བ་ཡང་
སྤྱན་ཆབ་བསིལ། དེར་ཆོས་ཀྱི་རྒྱལ་པོའི་ཞལ་ནས། ན་ནིང་སྔར་ཆོས་རྗེ་ཆག་ལོ་ཙཱ་བ་
ལ་ཧོར་ཡུལ་དུ་འབྱོན་པའམ། ཡང་ན། ཡར་འོངས་ནས་མཇལ་བར་འོང་ཞུ་བའི་ཡེ་གེ་
བཏང་བའི་ལན་ལ། སྐྱེ་བ་འདི་ལ་མཇལ་བ་མི་འོངས་དོགས་ཡོད་དོ། །སྐྱེ་བ་ཕྱི་མ་ཞིང་
ཁམས་དག་པར་ཡང་ཡང་མཇལ་པའི་སྨོན་ལམ་འཚལ་གསུངས་པའི་ཡི་གེ་བྱུང་བ་
ཡིན༑ ད་དེའི་ཐོག་ཏུ་བབས། ཁོང་ལ་མངོན་ཤེས་མངའ་བར་གདའ་གསུངས་སོ། །
སྐུ་གཤེགས་པ་དེ་ཕྱིར་མ་ཚོར་བར་བྱས་ཡོད་པ་ལ། བྱང་མཁར་བའི་གནས་
བརྟན་བགྲེས་པོ་ན་རེ། ཨཱ་ཙ་ར་གཉིས་ཀྱིས་བཤད་པ་ཡིན། ཆོས་རྗེ་ད་ལྟ་བར་ཉི་མ་
ལྷན་དྲོས་པ་ལ་སྐུ་གཤེགས་ཟེར་བ{ཐོས}ནས་འོང་པ་ཡིན་ཟེར་ཏེ་བྱུང་
། དེ་བཤད་
པའི་ཨ་ཙཱ་ར་གཉིས་པོ་དེ་ནི་ཆོས་སྐྱོང་ཡིན་པར་གྲགས་སོ། །
སྐུ་བཤེགས་པའི་ཉིན་བླ་བྲང་གི་ཐོག་ཁར་འཇའ་ཚོན་སྣ་ལྔ་བཀྲ་བ་མི་ཀུན་གྱིས་
64



ཆག་ལོའི་ལམ་ཡིག།
མཐོང་བས། ལྷོ་པ་ཇོ་བཙུན(རྗེ་བཙུན}ནམ་མཁའ་དཔལ་ན་རེ། སྐུ་ཁམས་དགའ་
རབ་ཡོད་ཟེར་ཡང་འཇའ་མང་པོ་ལ་ཆ་མ་ལེགས་ཟེར་སྐད། { ༡ འཇའ་མང་པོ་ཡ་ཚོ་
མ་ལེགས་ཟེར་སྐད། ༢ འཇའ་མང་པོ་ཡ་མཚན་མ་ལེགས་ཟེར་སྐད།} སྤུར་མཆོད་བྱེད་
པའི་ཉིན་པར་ཉི་མ་གཞན་པས་རིང་
། དེའི་རིང་དགྱེའུ་རིའི(ལྟེའུ་རིའི)གོང་ཙམ་ན་
ཉིན་རེ་བཞིན་དུ་འཇམ་དཔལ་མཚན་བརྗོད་འདོན་པའི་དམ་བཅའ་ཅན་ཞིག་ཡོད་
པ་དེས་ཚོར་བ་མཚན་བརྗོད་ཚར་སུམ་ཅུས་མང་དུ་ཐོན་བྱུང་། ཉི་མ་དེ་ཙམ་གྱིས་རིང་
ཟེར་སྐད་དོ། །
མི་
དེ་ལྟར་ཆོས་རྗེ་མྱ་ངན་འདས། །མཐོང་བ་ཙམ་གྱིས་དད་འགྱུར་པའི། །རྗེ་དེ་
མཐོང་བ་མེད་པར་གྱུར། །ཆུ་སྣོད་ཆགས་པའི་ཆུ་ཟླ་བཞིན། །གདུང་སེལ་གསལ་བ་སྟོར་
བར་གྱུར། །ཆོས་དོན་ཐེ་ཚོམ་ཕྱོགས་ཀུན་ལ། །དྲི་བའི་ལན་ལྡོན་མེད་པར་གྱུར། །རྒྱལ་
གྱི་ཟླ་བའི་ཚེས་བཅོ་ལྔའི་ཉིན་པར་སྤུར་ལ་ཞུགས་ཕུལ་བའི་དུས་སུ་ནམ་མཁའ་དྭངས་
པ་འཇའ་ཚོན་གྱིས་གང་བ། དཀར་ཡོལ་ལྟ་བུའི་མེ་ཏོག་དཀར་པོའི་ཆར་བབས་པ།
ལ་ལས་ལག་པ་གཉིས་ཀྱིས་བཟུང་ནས་སྙིམ་པ་ཁ་ཕྱེ་ཙ་ན་དངོས་མེད་དུ་ཡལ། དེ་ས་
ལ་ཤོར་བ་ཡིན་སྙམ་ནས་ས་ལ་ལྟ་ཞིང་འཚོལ། ལ་ལ་གནམ་ལ་ལྟ་ཞིང་ད་དུང་འཛིན།
ཞག་གསུམ་གྱི་བར་དུ་འཁྱག་རོམ་ཐམས་ཅད་ཞུ། གདུང་ལ་རིགས་ལྔའི་ཕྱག་མཚན་ལ་
སོགས་པ་ངོ་མཚར་ཆེ་བ་རྣམས་བྱོན། ཕྱིས་གདུང་ཞལ་མཇལ་བའི་དུས་སུ་བླ་བྲང་གི་
སྟེང་དུ་དར་པོ་ཆེ་གྱེན་དུ་ཕྱར་བ་ལྟ་བུའི་འཇའ་ཚོན་རབ་ཏུ་གསལ་བར་བྱུང་
། སང་
སྐུ་གཤེགས་པའི་དེ་རིང་དགོང་མོ་གཟིམས་མལ་དུ་སྤྱན་འདྲེན་ཁར་ཁྲོ་བོ་བཅུ་བྱུང་
ཞེས་གསུངས་པ་ལ། ཉེ་གནས་སློབ་དཔོན་སྟོན་རིན་གྱིས་ཅི་ལགས་ཞུས་པས
། ཁྲོ་བོ་
བཅུའི་ཐང་སྐུ་གཅིག་བྲི་སྙམ་ཡོད་པས། དེའི་བག་ཆགས་ཁྱེར་འདུག་གསུངས། དེ་ནི་
65



ལམ་ཡིག་ཕྱོགས་བསྒྲིགས།
ཁྲོ་བོ་བཅུ་ཞལ་གཟིགས་པའོ། །བླ་མ་ཆོས་རྗེ་ཆག་ལོ་ཙཱ་བ་སྐུ་མྱ་ངན་ལས་འདས་པའི་
ལེའུ་སྟེ་བཅུ་དྲུག་པའོ།
མཛད་བྱང་སྨོན་ཚིག
བདག་འདྲའི་ནོངས་པས་བླ་མ་སངས་རྒྱས་ཀྱི། །གསུང་དང་ཡོན་ཏན་འབྲི་བརྗོད་
ནུས་མིན་ཏེ། །འོན་ཀྱང་གསུང་ལ་བརྟེན་ནས་བྲིས་པའི་ཚུལ། །འདི་ལ་ནོངས་པ་མཁྱེན་
ལྡན་བཟོད་མཛད་རིགས། །དགེ་བས་འགྲོ་ཀུན་བླ་མ་མཆོག་རྙེད་ཅིང་
། ། སྟོང་ཉིད་རྟེན་
འབྲེལ་ལྟ་བ་རྒྱལ་བ་ཡིས། །གསུང་གི་མཛོད་ཀྱི་གཅེས་པ་ཟབ་མོའི་དོན། །ཐོས་ཤིང་
རྟོགས་ནས་ཀུན་མཁྱེན་ཐོབ་པར་ཤོག །
བླ་མའི་གསུངས་དྲི་མ་མེད་པ་བསྒྲིགས་པ་ཞེས་བྱ་བ་འདི་ནི། བླ་མ་ཆོས་རྗེ་ལོ་ཙཱ་བའི་གསུང་བདུད་
རྩིའི་རྒྱུན་ལ་སྣོད་ཀྱི་སྐྱོན་གསུམ་སྤང་བ། གསུང་ཟིན་ཚད་བྲིས་ལ་འབྲི་བའི་དམ་བཅའ་ཅན། ཤཱཀྱའི་དགེ་བསྙེན་
ཆོས་དཔལ་དར་དཔྱང་གིས་ལྷོ་པའི་དགེ་བཤེས་ཤེས་རབ་དབང་ཕྱུག་ལ་སོགས་པས་བསྐུལ་བའི་ངོར་བླ་མ་ལོ་ཙཱ་
བ་ཆེན་པོ་དེ་ཉིད་ཀྱིས་ཞབས་བཅགས་པའི་ས་འཇུའི་ཕུར་སྡེབས་པ་རྫོགས་སོ། །
གསུང་སྙན་ནོར་བུའི་ཕྲེང་བ་འདི། །
ཉིད་ཀྱི་མགུལ་ལ་རྒྱུན་དུ་འབུལ། །
སར(སརྦ་ཀལ་ཡཱ་ཎ}ཀ་ལྱཱ་ན་མི་ཏྲ། །
པི་ཊ་ཀ་རྡ་རའི་ཕྱག་ཏུ་འབུལ། །
{ཏི་པི་ཊ་ཀ་དྷཱ་ར་ཡི་ཕྱག་ཏུ་འབུལ། །
གུས་བཞིན་གཞན་ལའང་གསུང་བར་ཞུ། །
66



ཆག་ལོའི་ལམ་ཡིག།
བཀྲ་ཤིས། མངྒལཾ། དགེའོ།། །།
67



མན་ལུང་གུ་རུའི་ལམ་ཡིག།
མན་ལུང་གུ་རུའི་ལམ་ཡིག
༼༡༢༤༠༽
རབ་བྱུང་བཞི་པའི་ས་མོ་ཕག་ཕྱི་ལོ༡༢༤༠ལོར་འཁྲུངས། དགུང་ལོ་དགུ་པ་མེ་ལུག་ལོར་
ཡབ་གཤེགས་ཤིང་ཁོང་རབ་ཏུ་བྱུང་
། མཚན་ལ་བསོད་ནམས་དཔལ་ཞེས་བཏགས། དེ་ནས་ལྷ་རི་
རིན་པོ་ཆེ་རིན་ཆེན་རྒྱ་མཚོའི་ཕྱག་ཕྱིར་ཕེབ་ཤིང་། གྲྭ་ལོ་ཙཱ་བ་ཕྱི་མ་སོགས་བླ་མར་བརྟེན། དེ་ནས་
ཡུལ་འཁྲུགས་ལ་སོགས་པ་རྒྱུ་དང་རྐྱེན་གང་མང་ཞིག་གིས་ཡུལ་ངེས་མེད་དུ་ཕེབས། ཆུ་སྤྲེལ་ལོར་
རྒྱ་གར་རྡོ་རྗེ་གདན་གྱི་ཐུབ་པ་ཆེན་པོའི་དྲུང་དུ་ཞག་བཅུ་བདུན་བར་དུ་ཞལ་ཟས་ཀྱང་སྤངས་
ཏེ་གསོལ་བ་བཏབ་པས་རྗེ་བཙུན་སྤྱན་རས་གཟིགས་དང་མཇལ་བར་ལུང་བསྟན་བྱུང་། དེ་ནས་
གྲོགས་གཉིས་དང་བཅས་དཔོན་སློབ་གསུམ་ལྷོ་ཕྱོགས་དཔལ་གྱི་རི་ལ་ཕྱིན་ཞིང་རི་བོ་བྱ་རྐང་ཅན་
སོགས་གནས་གང་མང་མཇལ། དེ་ནས་སླར་རྡོ་རྗེ་གདན་དུ་ལོག་ནས་འཇའ་ལུས་སུ་གྲུབ། མེ་བྱི་
ལོར་ཁོང་གི་གྲོགས་པཎྜི་ཏ་བོད་དུ་དགེ་འདུན་གྱི་སྡེ་འཛུགས་པར་བཏང་
།
ལམ་ཡིག་འདི་ནི་མན་ལུང་གུ་རུ་རང་ཉིད་འཁྲུངས་ཡུལ་དབུས་སུ་བྱས་ཏེ་ཤར་ཕྱོགས་
དང་༑ ལྷོ་ཕྱོགས། ནུབ་ཕྱོགས། བྱང་ཕྱོགས་ཏེ་ཕྱོགས་བཞིར་ཕྱིན་པའི་ལམ་ཡིག་གི་ཚུལ་དུ་བྲིས་པ་
ཞིག་ཡིན་ཞིང་
། ཐོག་མར་ཤར་ཕྱོགས་རྒྱ་ནག་ནས་མགོ་བཙུགས་ཏེ་བྲིས་འདུག་ལ། དེ་ཡང་ཁྲིན་
ཏུ་ནས་མགོ་བཟུང་སྟེ་གླང་ཆེན་འགྱིང་རི་སོགས་བརྒྱུད་རི་བོ་རྩེ་ལྔ་དང་
། ཧྲན་ཏུང་སོགས་སུ་རིམ་
གྱིས་ཕེབས་ཚུལ་བྲིས་འདུག།
ལམ་ཡིག་འདི་ཡི་དབུ་རུ། དེ་ནས་ཤར་དུ་ཉིན་ལམ་བཞི་ཙམ་ཕྱིན་པའི་ས་ན། རྒྱ་ནག་གི་
ཞིང་ས་བཅུ་གསུམ་གྱི་བཟང་ཤོས་ཤིག་ཡིན་ཟེར་བའི་ཤིན་ཏུ་ཇུ་ཞེས་བྱ་བ་དེ་ཡོད་དེ། ཞེས་པའི་
69



ལམ་ཡིག་ཕྱོགས་བསྒྲིགས།
ཚིག་སྦྱོར་ལ་བལྟས་ན་དེ་སྒྲ་སྙོག་ཡུལ་ཞིག་ངེས་པར་དགོས་པས་ད་དུང་འདི་ཡི་དབུ་ནས་གང་
ཞིག་མ་ཚང་ངམ་སྙམ་མོད། ལམ་ཡིག་འདི་ལ་ལེའུ་ལྔ་ལས་མེད་པ་གཞུང་རང་ན་གསལ་བ་ལྟར་
ལེའུའི་གྲངས་ཚང་བར་འདུག་པས། ཆད་ནའང་མང་པོ་ཞིག་ནི་ཆད་མེད་པར་ངེས་ལ། འདི་ཡི་
དཔེ་རྙིང་དབུ་མེད་བྲིས་མ་དེར་ནི་དབུ་ཡི་མཚན་འཇོག་ལུགས་སོགས་གང་ལ་བལྟས་ཀྱང་ལྷག་
ཆད་སོང་མེད་པར་མངོན་པས། དཔེ་རྙིང་བྲིས་མ་འདི་ཡི་མ་ཕྱི་དེ་ལྷག་ཆད་ཤོར་བ་ཞིག་ཡིན་ནམ་
སྙམ་སྟེ་དཔྱད།
སྤྱིར་ལམ་ཡིག་འདིར་ཚུར་མཐོང་སྐྱེ་བོའི་སྣང་ངོར་མ་གྲུབ་པའི་ཐུན་མིན་དག་སྣང་གི་
སྐོར་མང་ཙམ་འདུག་ལ། སྐབས་ལན་རེར་གཞི་ཆུང་ཙམ་ལ་སྒྲོ་འདོགས་ཆེན་པོ་བྱས་པའང་ཡོད་
དེ; ཁོང་གི་ཡུལ་གང་ཞིག་གི་མི་རྣམས་ཀྱི་མིག་ཀྱང་གྱེན་ཐུར་དུ་ཡོད་པས་འཇིགས་སུ་རུང་བ་
ཡོད་པར་བཤད་པའང་། བཙན་པོའི་འཛམ་གླིང་རྒྱས་བཤད་དུ། དེ་ནི་ཡུལ་དེའི་མི་རྣམས་ཀྱི་རྫི་མ་
སོགས་ཀྱི་གྲུབ་ཚུལ་ཙམ་ལ་བརྟེན་ནས་མན་ལུང་པས་ཀུ་རེའི་ཚུལ་དུ་འུད་བརྗོད་ཀྱིས་གསུངས་པ་
ཡིན་པར་བཤད་པ་ལྟ་བུའོ། །
སྒྲིག་པ་པོས།
70



མན་ལུང་གུ་རུའི་ལམ་ཡིག།
༄༅། །མན་ལུང་གུ་རུའི་ལམ་ཡིག་བཞུགས་སོ།།
མན་ལུང་གུ་རུ།
ལེའུ་དང་པོ།
དེ་ནས་ཤར་དུ་ཉིན་ལམ་བཞི་ཙམ་ཕྱིན་པའི་ས་ན། རྒྱ་ནག་གི་ཞིང་ས་བཅུ་
གསུམ་གྱི་བཟང་ཤོས་ཤིག་ཡིན་ཟེར་བའི། ཤིན་ཏུ་ཇུ་ཞེས་བྱ་བ་དེ་ཡོད་དེ། བྱང་ཆུབ་
སེམས་དཔའ་ཆོས་འཕགས་ཀྱི་བཞུགས་གནས་གྲོང་ཁྱེར་སྤོས་ངད་ལྡན་པ་ཟེར་བ་
དེ་ཡིན་ཟེར། སྤོས་རང་གི་བྱ་བ་བྱེད་པ་མང་པོ་འདུག །བྱང་ཆུབ་སེམས་དཔའ་ཆོས་
འཕགས་ཀྱི་ཆོས་ཁྲི་ཡིན་ཟེར་བའི་རི་ཆུང་ཞིག་འདུག་པའི་རྩ་བ་ཀུན་ས་མདོག་དམར་
པོར་ཡོད་འདུག་པ། བྱང་ཆུབ་སེམས་དཔའ་རྟག་ཏུ་ངུའི་ཁྲག་གིས་ཆགས་ཆགས་
བཏབ་པ་ཡིན་ཟེར་རོ། །ཆོས་འཕགས་ཀྱི་ཚེམས་ཡིན་ཟེར་པའི་རུས་པ་རྐང་པ་བཞི་
པ་དཔངས་སུ་ཁྲུ་གང་ཡོད་པ། སོའི་ཞལ་ཐང་ལ་མཐོ་གང་ཡོད་པ་ཞིག་འདུག །ལྗིད་
གསེར་བས་ཀྱང་སུམ་ལྡབ་ཀྱི་ཆེས་བ། མི་བརྒྱག་པས་པང་དུ་ལེན་ཐུབ་ཙམ་འདུག །
དེ་ནས་ཤར་དུ་ཉིན་ལམ་ལྔ་ཙམ་ཕྱིན་པའི་ས་ན་བོད་ཀྱི་མཆོད་རྟེན་དཀར་ཆུང་
བྱ་བ། བོད་ཀྱི་མངའ་བདག་ཁྲི་རལ་གྱིས་བརྩིགས་ནས། འདི་ཡན་ང་ཡི་ས་ཆ་ཡིན་ཞེས་
གསུངས་ནས་ཐོ་བརྒྱབ་པ་ཡིན་པར་གྲགས་པ་དེ་འདུག །
71



ལམ་ཡིག་ཕྱོགས་བསྒྲིགས།
དེ་ནས་ལྷོ་ནུབ་ཏུ་ཉིན་ལམ་ལྔ་ཙམ་ཕྱིན་པ་ན་འོ་མི་ཤན་ཞེས་བྱ་བ་ན། རི་ཆུང་
དཔངས་སུ་མདའ་རྒྱང་གསུམ་ཙམ་ཡོད་པ། རྩེ་མོ་ནས་བྲག་རི་མཐོན་པོས་བསྐོར་
བ་ཞིག་གི་བྲག་གི་སྨད་ནས་སྐས་ཁ་ཉི་ཤུ་ཙམ་འཛེགས་ནས་ཕྱིན་པའི་ས་ནས་ནམ་
མཁའ་ལ་བལྟས་པས་སྟོང་གཟུགས་ཡིད་ལ་གང་བསམ་མཐོང་བ་ཞིག་འདུག །དེར་རྒྱ་
ནག་གི་མི་རི་དེ་དང་ཉེ་བ་རྣམས་ལ་ནད་བྱུང་བའི་ཚེ། འཚོ་འཆི་བརྟག་པའི་ཕྱིར་རི་
དེའི་རྩེ་མོ་ལ་ཕྱིན་ནས་ནད་པ་དེའི་གཟུགས་དབྱིབས་ཡིད་ལ་བྱས་པས། འཆི་ན་མགོ་
མཇུག་ལོག་ནས་འབྱུང་ཞིང་
། མི་འཆི་ན་ཐད་ཀར་འབྱུང་བ་ཡིན་ཟེར།
དེ་ནས་ཤར་ཏུ་ཉིན་གཅིག་ཙམ་ཕྱིན་པའི་ས་ན་གླང་ཆེན་འགྱིང་རི་ཞེས་བྱ་བ་
དེ་ཡོད་དེ། རི་དེ་ཡི་དཔངས་ལ་ཉིན་ལམ་ལྔ་ཙམ་ཡོད་པར་གྲགས་ཤིང་
། རི་དེའི་རྩ་
བར་དགུན་ཡང་རྩ་ཤིང་སྔོན་པོ་མེ་ཏོག་དང་བཅས་པ་ཡོད་ལ། རི་དེའི་སྐེད་པ་ན་
དབྱར་དགུན་གཉིས་ཀར་ཁ་བ་ཆེན་པོ་ལ་འགྲོ་དགོས་པར་འདུག །རྩེ་མོར་ཉིན་ལམ་
ཕྱེད་ཙམ་གྱིས་སླེབས་པའི་ས་ཡན་ཆད་ལ་དབྱར་དགུན་གང་ཡང་ཁ་ཆར་བབས་མ་
མྱོང་ཟེར་ཏེ། རྩྭ་མེད་པའི་གཡའ་ཆུང་སྔོ་སི་ལེ་བ་ཞིག་འདུག །རྩེ་དེ་ན་ཁང་བ་ཀ་
གཉིས་པ་ཞིག་འདུག་པའི་ནང་ན་གླང་བོ་ཆེ་དང་
། པད་སྤུངས་དང་། བྱང་ཆུབ་སེམས་
དཔའ་ཀུན་ཏུ་བཟང་པོའི་སྐུ་གསུམ་ཀ་ཁྲོ་ཆུའི་གར་ལུགས་སུ་བྱས་པ་ཞིག་ཡོད་པ་
འདུག །བོན་པོ་རྣམས་ཀྱིས་བོན་ཀུན་ཏུ་བཟང་བོ་ཡིན་ཡང་ཟེར། གནས་དེར་བན་བོན་
གཉིས་ཀས་བསྐོར་བ་བྱེད་པ་ཞིག་འདུག །
རི་དེའི་རྩེ་མོ་ནས་རྩ་བའི་བར་དུ་ཉི་མ་ཕྱེད་ཙམ་གྱིས་ཕྱིན་པ་དགས(ཕྱིན་པའི་
ས}ན། རྒྱལ་པོའི་མགྲོན་ཁང་འབྲས་དང༌། སྣོད་སྤྱད། ཆུ། མེ་ཤིང་། མེ་ལྕགས་སོགས་
ཚང་མའི་ཚུལ་དང་ཚུགས་འདུག། དེ་ནས་ནུབ་ཏུ་ཉིན་ལམ་ལྔ་དྲུག་ཙམ་ཕྱིན་པ་ན།
72



མན་ལུང་གུ་རུའི་ལམ་ཡིག།
ལྗང་ནག་ར་བ་ཞེས་བྱ་བ་རྒྱ་ནག་རྒྱལ་པོ་ལ་ཁྲལ་འཇལ་དགོས་པའི་ནུབ་ཕྱོགས་ཀྱི་
མངའ་ཞབས་ཐག་རིང་བ་ཞིག་ཡོད་ཟེར། གླང་ཆེན་འགྱིང་རི་དང་ཤིན་ཏུ་ཇུ་ལྷོ་བྱང་
དྲང་པོར་འདུག །ཤིན་ཏུ་ཇུ་ནས་ཆུ་ལ་གྲུར་ཞུགས་ཏེ་ཉིན་ལམ་གཅིག་ཙམ་ཕྱིན་པའི་
ས་ན་རྒྱ་ནག་ཤན་ཏི་བྱ་བའི་རི་ཡོད། དེ་ན་རྡོར་གཅོད་ཀྱི་ཕན་ཡོན་ནས་བཤད་པའི་
དགེ་སློང་ཙི་ལུ་པ་ཞེས་བྱ་བའི་པུར་རིལ་པོར་ཡོད་པ་ཆུད་ཟོས་ཤོར་གྱི་དོགས་ནས། ད་
ལྟ་མཆོད་རྟེན་བྱས་འདུག་པའི་རྒྱབ་ནས་བྱིན་རླབས་ཞུས་ཆོག་པའི་བྱིན་རླབས་ཤིན་
ཏུ་ཆེ་བ་ཞིག་ཡོད།
དེའི་ཤར་ཕྱོགས་ན་བྲག་རི་ཞིག་ལ་ཀོང་ཙེ་འཕྲུལ་གྱི་རྒྱལ་པོས་བཟོས་པ་ཡིན་
ཟེར་བའི་སངས་རྒྱས་ཀྱི་ཞལ་རས་དབུ་སྐྲའི་མཚམས་ནས་མ་ནེའི་རྩེ་དང་
། སྙན་གཡས་
ནས་གཡོན་གྱི་བར་ལ་འདོམ་བརྒྱ་རེ་ཡོད་ཟེར་བའི་ཆེན་པོ་ཞིག་འདུག །
དེ་ནས་ཤར་དུ་ཉིན་ལམ་བཅུ་ཙམ་ཕྱིན་པའི་ས་ན་བྲག་དང་ཆུ་འཐབ་པའི་
གཅོང་རོང་ཆེན་པོ་ཞིག་འདུག་པའི་ཆུ་དེ་ཡི་དཀྱིལ་ན། བོད་ཀྱི་བློན་པོ་མགར་གྱི་ཆུ་
དེ་ལ་ཟམ་པ་བཙུག་པའི་ཆེད་དུ་ཁྲོ་ཆུའི་ཀ་བ་བཙུགས་པ་ཡིན་ཟེར་བའི་ཀ་བ་ལྟ་བུ་
ཆུའི་མཚམས་ནས་འདོམ་གསུམ་བཞི་ཙམ་འཕགས་པ་ཞིག་འདུག །དེའི་ཐམས་ཅད་
ཀྱི{ཐད་ཀྱི}བྲག་འདབས་ལ་མགར་ཆ་ཡིན་ཟེར་བའི་ཤིང་གི་སྦུད་པ་སོགས་ཀྱང་
མཐོང་བར་འདུག །
དེ་ནས་ཤར་དུ་ཉིན་ལམ་ལྔ་དྲུག་ཕྱིན་ས་ན། སྐྱང་སོ་བྱ་བའི་ཡུལ་ནས་ཆུ་ཆེན་
པོ་ཞིག་འབབས་ཤིང་འདུག་པར། གླང་ཆེན་གྱི་རི་རྩེ་ནས་ལྷོ་ཕྱོགས་སུ་བལྟས་པ་ན།
བུད་མེད་ཀྱིས་རྒྱལ་པོ་བྱེད་པའི་རྒྱལ་ས་ཤིན་ཏུ་ཆེ་བ། རྒྱ་དཀར་ནག་གཉིས་ཀ་ལ་མི་
གཏོགས་པའི་ཡུལ་ཆུ་དེས་བཅད་པ་ཞིག་ཡོད་ཟེར།
73



ལམ་ཡིག་ཕྱོགས་བསྒྲིགས།
དེ་ནས་ཉིན་ལམ་ལྔ་དྲུག་ཙམ་ཕྱིན་ས་ན། བྱ་ཤོངས་ཀེང་ཆུ་ཧུ་ཞེས་བྱ་བ་ཞིག་
འདུག་པའི་ཡུལ་ནས་བོད་སོགས་ཀུན་གྱིས་ཇ་ཚོང་བྱེད་པར་འདུག །དེ་ནས་ཉིན་ལམ་
བཅུ་ཙམ་ཕྱིན་པ་ན། རྒྱལ་པོ་གེ་སར་གྱི་མགོ་ཆགས་པ་ཡིན་ཟེར་བའི་ལྷ་ཁང་ཞིག་ལ་
གསེར་ཐོག་མི་ཚད་ཙམ་ཡོད་པ་གཅིག་འདུག །དེ་དང་ཕོ་བྲང་པད་ཀྱིན་ན་སངས་
རྒྱས་ཤཱཀྱ་ཐུབ་པའི་ཚེམས་བཞུགས་ས་ན་གསེར་ཐོག་མི་ཚད་ཙམ་ཞིག་འདུག །དེ་མིན་
རྒྱ་ནག་གི་མངའ་འོག་ན་གསེར་ཐོག་ཡོད་པ་དེ་ལས་མེད་ཟེར།
དེ་ནས་ཤར་དུ་ཉིན་ལམ་ལྔ་དྲུག་ཙམ་ཕྱིན་པའི་ས་ན་ཕོ་བྲང་ནན་ཐེལ་དུ་
གྲགས་པ་རིན་པོ་ཆེའི་ལྕགས་རིས་བསྐོར་བ་ལ། རྟ་པའི་ཉིན་ལམ་བཅོ་བརྒྱད་ཡོད་པར་
གྲགས་པ་དེ་འདུག། འོན་ཀྱང་རྒྱ་སྒོའི་ནང་དུ་བོད་སོགས་ཐག་རིང་གི་མི་མི་བཏང་
བར་འདུག །དེའི་རྒྱུ་མཚན་ནང་དུ་ཁྱད་ནོར་མང་པོ་ཡོད་པས་བསམ་ངན་སྐྱེ་དོགས་
པ་ཡིན་ཟེར་ཡང་། ཁ་ཅིག་ན་རེ། སྔོན་ཕོ་བྲང་ཆེན་པོ་ཡིན་ཡང་
། དེང་སང་རྒྱལ་བུ་
ཞིག་གིས་འཛིན་པས་མ་འཁྱོངས་པའི་དབང་གིས་ནང་ན་ཞིག་རལ་དུ་སོང་བ་མང་པོ་
ཡོད་པས་མི་མི་གཏོང་བ་ཡིན་ཟེར་བས། ཕྱི་མ་བདེན་པ་འདྲ། འདི་ནས་རྒྱ་ནག་གཏིང་
གི་བར་ལ་ཆུ་ལམ་གྱི་ཟླ་བ་གཉིས་ཙམ་དགོས་པ་འདུག་པ། སྐམ་ལ་འགྲོ་བའི་ཉི་མ་
བཅུ་ཙམ་ལ་ཆུ་ལམ་ཉི་མ་རེས་ཆོད་པ་ཡིན་ཟེར། ཡུལ་དེའི་ས་ཀུན་དུ་ཇ་དཀར་འདི་
ལུང་པའི་སྐྱེ་ཤིང་དུ་འདུག །རྒྱལ་བུ་གེ་སར་གྱི་མགོ་ཆགས་ས་ནས་ཕོ་བྲང་ནན་ཐེལ་
གྱི་བར་ལ་ཇ་འབྲུ་དྲུག་ཞིང་ལ་འདེབས་པར་འདུག །ཇ་འདི་རྒྱ་ནག་གི་ཡུལ་ཁམས་ན་
ཡང་སྐོམ་པ་སེལ་བའི་བཏུང་བ་བྱེད་པས་རིན་ཐང་ཆེ་བར་ཡོད། བོད་ལ་འགྲོ་བའི་ཇ་
ཀུན་ལ་ལྷ་ཆེ་བར་འཇུག་པར་འདུག །
ཕོ་བྲང་ནན་ཐེལ་ནས་ཤར་དུ་ཐག་རིང་དུ་ཕྱིན་པའི་ས་ཞིག་ན། རྒྱ་མཚོའི་གླིང་
74



མན་ལུང་གུ་རུའི་ལམ་ཡིག།
ན་གནས་པའི་རྒྱལ་པོ་ཆེན་པོ་ཞིག་དང་རྒྱ་ནག་གི་རྒྱལ་པོ་ཞིག་དང་གཉིས་སྔོན་
འཐབ་མོ་བྱུང་བར། རྒྱ་ནག་གི་རྒྱལ་པོའི་དམག་དཔོན་གྱི་གདོང་ནས་མདའ་གསུམ་
རྒྱབ་མཁན་མེད་པར་འགྲོ་ཞིང་
། རྒྱ་མཚོའི་གླིང་གི་དམག་དཔོན་གྱི་གདོང་ནས་མདུང་
གསུམ་གཡུག་མཁན་མེད་པར་འགྲོ་བ་ཞིག་ཡོད་དེ། དམག་དཔོན་གཉིས་ཀ་མི་རྟ་དང་
བཅས་པ་ནམ་མཁའ་ལ་འགྲོ་ཞིང་འཐབ་མོ་སྤྱོད་པས་མཐའི་དམག་དཔོན་གྱི་རྒྱ་ནག་
གི་དམག་དཔོན་དེ་བསད་པར་བྱེད་པ་ན། མཐའི་རྒྱལ་པོའི་དམག་དཔོན་གྱི་རྟའི་རྐང་
ལག་བཞི་ནས་ལྷ་ཡི་བུ་བཞིའི་བཟུང་སྟེ། འདི་བསད་ན་ཁྱེད་རྒྱལ་པོ་དང་བཅས་པ་
ཉམས་པར་འགྱུར་རོ་ཟེར་ནས། རྒྱ་ནག་གི་དམག་དཔོན་མ་སོད་པའི་རྒྱ་ནག་པ་རྒྱལ་
བར་བྱས་པ་ཡིན་ཟེར་རོ། །
ནན་ཐེལ་ནས་བྱང་ཕྱོཊ་སུ་རྒྱལ་པོས་བཟོས་པའི་ཁྲོ་ཆུའི་ལམ་ལ་ཟླ་ཕྱེད་ལྷག་
ཙམ་ཕྱིན་པའི་ས་ན། མི་གྲོང་ཁྲི་ཚོ་ཙམ་ཡོད་པའི་གྲོང་གི་མི་ཀུན་མིག་གྱེན་ཐུར་ལ་
ཡོད་པར་འདུག་པས། མ་འདྲིས་ཚེ་ཤིན་ཏུ་འཇིགས་པ་ཞིག་འདུག །
དེའི་ཤར་ཕྱོཊ་ན་རྒྱ་མཚོའི་རླབས་འཁྲིག་པ་ལ་བཟོས་པ་ཡིན་ཟེར་བའི་བྲག་རི་
ཞིག་ཀྱང་འདུག །དེ་ནས་བྱང་དུ་ཟླ་བ་ཕྱེད་ཙམ་ཕྱིན་པའི་ས་ན་རྒྱལ་པོའི་ཕོ་བྲང་ཏའི་
ཏའམ། སད་གྱིན་དུ་གྲགས་པ་དེ་ཡོད་དེ། ཕོ་བྲང་དེའི་ལྕགས་རི་ཕྱི་མའི་ཕྱི་ནང་གཉིས་
ཀ་ས་ཕག་གིས་བརྩིག་པའི་བར་ཐམས་ཅད་ལས་བརྒྱངས་པའི་ལྕཊ་རིའི་རྩེ་ལ་རྟ་པ་
བཅུ་བཤིབས་ནས་ཕྱིན་ཆོག་པའི་ཁ་ཞིང་དང་
། དེའི་ལམ་དེ་ལ་མི་མགྱོགས་པའི་ཕྱིན་
ན་ཉིན་གཅིག་ལ་བསྐོར་བ་གཅིག་འཁོར་ཙམ་ཡོད་ཟེར། ལྕགས་རི་དེའི་ཤར་ནུབ་བྱང་
གསུམ་ལ་རྒྱ་སྒོ་གཉིས་གཉིས་དང་། ལྷོ་ན་རྒྱ་སྒོ་གསུམ་ཡོད། དེའི་དབུས་ན་རྒྱལ་པོའི་
གསེར་ཁང་དུ་གྲགས་པ་གྲུ་བཞི་པ། ལྷོ་ནུབ་ཀྱི་ཟུར་ཕྱི་མ་ཅུང་ཟད་ཉམས་པ་ཞིག་ཡོད།
75



ལམ་ཡིག་ཕྱོགས་བསྒྲིགས།
དེ་ལ་ཉིན་ལམ་རེར་བསྐོར་བ་གསུམ་ཙམ་འཁོར་བ་ཡོད་ཟེར།
དེ་ལ་ཡང་ཤར་ནུབ་བྱང་གསུམ་ལ་རྒྱ་སྒོ་རེ་རེ་དང་། ལྷོ་ལ་རྒྱ་སྒོ་གསུམ་ཡོད་
པའི་དབུས་མའི་སྒོ་ཁང་ནང་ན་ལྕགས་ཀྱི་ཕྱག་ན་རྡོ་རྗེ་མི་ཚད་ཙམ་ཞིག་བར་སྣང་
སྟོང་པ་ལ་རྟེན་མེད་དུ་ཡོད་པར་ཞིག་ཀྱང་འདུག །དེ་ནི་སྟེང་འགོ་གཡས་གཡོན་དང་
བཅས་པ་ལ་རྡོ་ཁབ་ལེན་ཡོད་པའི་ནུས་པ་ཡིན་ཟེར། དེ་ཡི་ལྕགས་རི་ཕྱི་མ་མ་གཏོགས་
རྒྱ་ཡུལ་གྱི་ལྕགས་རི་ཀུན་གྱི་ཕྱི་ནས་རྩིག་པ་དང་
། ནང་ནས་སྤུངས་པའི་རི་ལ་རྩ་སྐྱེས་
པ་ལ་སེམས་ཅན་འཚོ་བར་འདུག །ལྕགས་རི་ཀུན་གྱི་སྟེང་ན་མདའ་རྒྱང་གང་ཙམ་གྱི་
སར་སྒྲོགས་ཀྱི་འཁྲུལ་འཁོར་གྱི་བཅས་མང་པོ་ཁ་ཕྱིར་བསྐོར་ནས་ལྕགས་རིའི་རྩེར་
རྒྱུན་དུ་བཙུགས་ཏེ། རྩ་བར་རྡོ་ཕུང་ཆེན་པོ་དང་བཅས་པ་ཡོད། གསེར་ཁང་ནང་གི་
བྱང་ཕྱོགས་ན་ཧོར་གྱི་དུས་སུ་བཟོས་པའི་རི་རྩེ་ལ་ཁང་བ་ཞིག་འདུག་པའི་ཀ་གདུང་
མཐིལ་འདེབས་ཐམས་བཅད་ཤེལ་དུ་ཡོད་ཏེ། བླ་མ་འཕགས་པའི་གཟིམ་ཁང་དུ་
བརྩིགས་པ་ཡིན་ཡང་ཟེར།
དེའི་ཤར་ཙམ་ལ་ཏཱ་མིང་གཡུང་ལོ་ཟེར་བའི་རྒྱལ་པོས་གཡོ་སྒྱུ་བྱས་ནས་དམག་
མི་ བགྲངས་པ་ཡིན་པས། མི་རེས་ས་ཕང་རེ་རེ་ཁྱེར་ལ་ཤོག་གསུངས་ནས་བཟོས་པའི་
རི་གཅིག་འདུག །རི་དེ་ལ་བཙུགས་ཤིང་སྣ་ཚོགས་ཡོད་ཅིང་། དེའི་གསེབ་ན་སྟག་
གཟིག་དོམ་དྲེད་ལ་སོགས་པ་གཅན་གཟན་དུ་མ་ཡོད་པའི་ཟས་སུ་ཞག་རེ་ལ་མ་ཧེ་
ལྔ་བརྒྱ་རེ་སྟོད(གཏོད)དགོས་པ་ཡིན་ཟེར། འདམ་སེང་ཡིན་ཟེར་བ་ཞིག་ཡོད་འདུག་
པའི་ཆེ་ཆུང་ནི་བོང་བུ་འབྲིང་པོ་ཙམ་ལ། མདོག་ཀྱང་སྔོ་ནག་བྱད་བཞིན་ཞིང་བུ་ལྟ་
བུ༑ གཉའ་བར་སྐྱེས་པའི་གཡུ་རལ་བྱ་ཕོ་མཚལ་ལུའི་གཉའ་རལ་ལྟར་ལ་ཤིན་ཏུ་རིང་
བ་སྟོད་ཤིན་ཏུ་རྒྱས་པ། སྨད་ཁྱི་ལྟར་སྐམ་པ་ཞིག་འདུག །ཁྲོ་ཆུས་བསྐོར་བའི་ར་བ་
76



མན་ལུང་གུ་རུའི་ལམ་ཡིག།
ནང་ན་མི་གཉིས་ཀྱིས་འདེགས་ཐུབ་ཙམ་གྱི་ཁྲོ་ཆུའི་ཕ་ཝང་བཞི་ལ་གཏད་འདུག་པ།
དབྱར་དུས་སྔ་དྲོ་འབྲུག་གི་སྒྲ་བྱུང་ན་ཞེ་སྡང་ཆེན་པོ་སྐྱེ་ཞིང་། ཐོག་སོ་གསུམ་བཞི་
ཙམ་ལ་ཕ་ཝང་བཞི་ཀ་ཁྱེར་ནས་མཆོང་ཐུབ་ཀྱིན་ཡོད་ཟེར། འདི་ལེན་ས་སོགས(སོག)
པོའི་ཡུལ་གྱི་མཐའ་ཞིག་ནས་ལེན་ཏེ། རྩ་མེད་པའི་བྱེ་མའི་ཐང་ལ་རྔ་མོའི་རྒྱུ་ལ་སྦྱང་
དང་ཚྭ་འདྲེས་ས་ཅུང་ཟད་རེ་བྱིན་ནས་ཟླ་རེ་ཙམ་ཕྱིན་པས་རྩ་སྟེར་མི་དགོས་ཤིང་དེ་
ལྟ་བུ་ཕོ་ཉས་ལེན་པ་ཡིན་ཟེར།
ཞོགས་པར་རྒྱལ་པོ་ལ་ཕྱག་འབུལ་བའི་ལམ་ཁ་ན་གླང་པོ་དྲུག་རྒྱན་གོས་བཟང་
བོ་སྤྲད་ནས་གཉིས་གཉིས་ཁ་སྤྲད་ནས་འཇོག་པར་འདུག །ཕྱག་འཚལ་བ་ལ་ཐོག་
མར་བྱ་རྣམས་ཕྱག་འཚལ་དུ་འོང་བར་འདུག །དེའི་རྗེས་ལ་མི་འབུམ་ཚོ་གསུམ་ཙམ་
གྱིས་ཕྱག་འཚལ་བར་འདུག །དེ་ནས་ཡི་གེ་མཐོང་མཚམས་སུ་ཁ་སང་ཉིན་མོ་རྒྱལ་པོ་
ལ་བཟང་བྱེད་ངན་བྱེད་གང་ཐུག་གིས་ཡི་གེ་རྣམས་ཀློག་ཤིང་
། སྐབས་སྐབས་སུ་འདི་
གྱིས་ཀྱི་གསུང་རེ་ཙམ་འབྱོན་པ་ཡིན་ཟེར། རྒྱལ་པོའི་གཡས་གཡོན་དུ་གྱད་ཀྱི་མི་ཉེ་དུ་
རེ་ཡོད་འདུག་པ་ལ། མི་ཉིས་འགྱུར་ཙམ་གྱི་བོངས་ཚད་ཡོད་པར་འདུག་ཅིང་
། གསེར་
གྱི་ཁྲབ་རེ་དང་རྨོག་རེ་གྱོན་ནས་རྒྱལ་བོའི་གཡས་གཡོན་དུ་གསེར་གྱི་ཐོ་སྟ་རིང་པོ་རེ་
བཟུང་ནས་ལོངལངས)འདུག་སྟེ། དེའི་རྩལ་ནི་མཁར་གོང་འཁྲེག་སོ་ཁོ་རང་གི་སྤར་
མོར་ཚུད་ཙམ་རེ་སེན་མོས་བརྩིར(བཙིར)བས་ཕྱེ་མ་ཞིབ་མོར་འགྲོ་བར་འདུག །
ཞག་རེའི་ཕོགས་ལ་འབྲས་ཁལ་ལྔ་རེ་དང་། མ་ཧེའི་ཤ་བུབ་རེ་སྤྲད་དགོས་པ་
ཡིན་ཟེར། དེ་རྣམས་རྒྱ་མཚོའི་གླིང་ཞིག་ནས་ཁོ་རང་རྣམས་བུད་མེད་དང་བཅས་པ་
བླངས་པ་ཡིན་ཟེར་ཏེ། ཤིན་ཏུ་འཇིགས་ཤིང་རྒྱལ་པོའི་རྒྱན་དུ་ཆེ་བར་མཐོང་། རྒྱལ་
པོའི་ཐུགས་དམ་རྒྱུན་པ་ལ་ཤཱཀྱ་ཐུབ་པའི་གསེར་སྐུ་མཐོ་གང་མ་ཞག་རེ་ལ་བརྒྱ་རེ་
77



ལམ་ཡིག་ཕྱོགས་བསྒྲིགས།
བརྒྱ་རེ་བཞེངས། བཀའ་འགྱུར་ཚར་རེ་བྲི། ཐུགས་རྟེན་རྡོའི་མཆོད་རྟེན་བཅུ་བཅུ་
བཞེངས་ཟེར། བཙུན་མོ་སུམ་སྟོང་ཙམ་ཡོད་པ་ལ་ཞག་རེ་རེ་བརྒྱ་བརྒྱ་བརྟེན་ཟེར།
རྒྱལ་པོ་རྣམས་ཞི་བར་གཤེགས་པའི་དུས་སུ་བུ་ཡོད་པ་མ་གཏོགས་པའི་བུ་དང་བུ་མོ་
མེད་པའི་བཙུན་མོ་ཀུན་ཤི་བའི་རོ་བཞིན་དུ་སྤོང་པའི་སྨན་ཁོང་དུ་བཏང་སྟེ། ལག་
ཏུ་རྒྱལ་པོའི་མཆོད་རྫས་པི་ཝང་དང་གླིང་བུ་སོགས་དུ་མ་གཏང་ནས་རྒྱལ་པོའི་པུར་
དང་ལྷན་གཅིག་ཏུ་ནོར་རྫས་མང་པོ་དང་བཅས་ཏེ་དུར་དུ་སྦེད་པ་ཡིན་ཟེར། རྒྱལ་
ས་འཛིན་པའི་བུ་ལྷ་ཚངས་པ་དང༌
། ལོ་ཙཱ་བྱེད་པའི་མ་རྒྱུད་དེ་ཚངས་པ་ལ་ཞུས་ནས།
བཙུན་མོ་ཕྱོགས་གང་ན་ཡོད་དྲིས་པ་དང་རྩིས་མཁན་གྱི་རྩིས་པ་དང་དེ་གཉིས་མཐུན་
པའི་བཙུན་མོ་ལ་བུ་སྔ་མ་གང་སྐྱེས་པ་དེ་ལ་རྒྱལ་པོར་བསྐོ་བ་ཡིན་ཟེར། བུ་གཞན་མ་
རྣམས་ནི་རྒྱལ་པོ་ཐོབ་པའི་རེ་བ་མེད། དཔལ་འབྱོར་དང་ལོངས་སྤྱོད་ཤིན་ཏུ་ཆེ་བར་
འདུག་གོ། །
ཡང་འཁྱམས་མེད་པའི་ཁང་པ་ཞིག་ན། སྨན་རྩེའི་ཡུལ་ནས་འོང་བ་ཡིན་ཟེར་
བའི་བུད་མེད་ཅིག་གི་མགོ་ལ་རྭ་ཅོ་གླང་གསར་གྱི་རྭ་ཅོ་ལྟ་བུ་མཐོ་གང་ཙམ་སྣུམ་ཅུ་
རེ་བ་ཞིག་སྤྱི་བོའི་གཙུག་ན་སྐྱེས་འདུག་ཅིང་
། ཡུལ་དེ་ན་མགོ་ལ་རྭ་ཅོ་སྐྱེས་པའི་བུད་
མེད་ཀུན་རིགས་བཟང་བར་བྱེད་ཀྱིན་ཡོད་ཟེར།
ཡང་རྒྱ་མོ་ཁྱོ་རྒྱལ་ཅན་གྱི་ཡུལ་ཟེར་བ་དེའི་རྒྱུ་མཚན་ནི། རྒྱལ་པོའི་ཁྲིམས་
ལུགས་ཀྱིས་ཆུང་མ་མེད་པ་རྣམས་སྨད་ཚང{སྨད་འཚོང}མའི་སར་འགྲོ་བ་མ་
གཏོགས་བུད་མེད་གཞན་ལ་སྤྱོད་པ་མེད་པས། བུད་མེད་ཁྱོ་པོ་ཡོད་པ་རྣམས་དགེ་
བསྙེན་མ་ཚད་ལྡན་དུ་ཡོད་ཅིང་
། ཁྱོ་ཕོ་བྱེས་ཐག་རིང་པོར་སོང་བའི་སྐབས་སུ་ཆགས་
ནད་སེལ་བ་ལ་ཁྱི་ཤ་ཁྱི་ལྟ་བུ། སྐེད་པ་ཁྱི་གཞན་ལས་ཆེས་རིང་བར་ཞིག་ཡོད་པར་
78



མན་ལུང་གུ་རུའི་ལམ་ཡིག།
འདུག་པས། རྒྱ་མོ་ཁྱི་ཁྱོ་ཅན་ཀྱི་ཡུལ་ཡིན་ཡང་ཟེར། ཡང་ལྷོ་ཕྱོགས་ཀྱི་ཡུལ་ཆུང་ངུ་
ཞིག་ན་བུ་མོ་སྐྱེས་ཚད་སྐྱེ་འབྲས་ལེགས་ཤིང༌། ཕོ་སྐྱེས་ཚད་ཁྱིའི་གཟུགས་སུ་སྐྱེས་ས་
ཞིག་ཀྱང་ཡོད་ཟེར།
ཡང་ལྷོ་ཕྱོགས་ཀྱི་ཡུལ་ཞིག་ནས་སྐྱེས་པ་གཉིས་རྒྱལ་པོ་ལ་ཕྱག་འབུལ་དུ་འོང་
འདུག་པའི་ལྟེ་བ་སྒལ་ཚིགས་དང་བཅས་པ་ལ་བུག་པ་ལག་མགོ་ཤོང་བ་ཙམ་རེ་ཡོད་
པར་འདུག་སྟེ། འགྲོ་དུས་སུ་བུག་པ་དེ་ལ་དབྱུག་པ་སྦོམ་པོ་རེ་བརྒྱུས་ནས་སྣེ་མོ་གཉིས་
མིའི་ཕྲག་པ་ལ་བཀལ་ཏེ། ཁོ་རང་རྐང་པ་ཅུང་ཟད་བསྐུམས་ནས་འགྲོ་བར་འདུག །
ཡུལ་དེའི་ཕོ་རིགས་ཐམས་ཅད་དེ་འདྲ་བ་ཡིན་ཟེར། དེ་དང་རྒྱ་མཚོའི་ནང་མཐའ་
་གཏོགས་པའི་ཡུལ་ཞིག་ནས་རྒྱལ་པོ་གསར་པ་དེ་རྒྱལ་སར་ཕེབ་དུས་སུ་མི་རེའི་མུ་
ཏིག་བྱེ་རེ་འབུལ་བ་ལ། མང་ཉུང་ཁང་པ་ཀ་བཞི་མ་རེ་ཙམ་གང་བར་ཡོད་ཟེར། ཕོ་
བྲང་གི་དབུས་ན་འཛམ་བུ་ཆུ་བོའི་གསེར་ཁོ་ན་ཞོ་བཅུ་བཅུ་ལ་སྲང་རེ་རེ། སྲང་ལྔ་
བཅུ་ལ་བྲེ་ཆེན་རེ་རེ་བྱས་པའི་རྩིག་པ་གྲུ་བཞི་ཕྱོགས་རེ་ལ་འདོམ་བཅུ་དྲུག་བཅུ་དྲུག་
ཡོད་པ་། དཔངས་སུ་འདོམ་བརྒྱད་ཡོད་པ་གར་བུའི་སྟེ(སྟེང)ན་གསེར་གར་བླུགས་
བྱས་པའི་ནོར་ལྷའི་སྐུ་འདྲ་མང་པོ་བཞུགས་པའི་མདུན་ན་རིན་པོ་ཆེའི་མཆོད་རྫས་དུ་
མ་བཤམས་ཤིང་ནོར་རྫས་ཀྱི་སྙིང་པོར་བྱེད་ཀྱིན་འདུག །
ཐེག་ཆེན་ཆོས་རྗེས་ཕེབས་དུས་ཉིན་གཅིག་བོད་ན་ཡོད་པའི་བཀའ་འགྱུར་
རྣམས་བོད་ཡིག་ཏུ་མཛད་པ་ན་སྐུ་རིམ་དུ་འགྱུར་ཆེ་གསུངས་པས། རྒྱལ་པོའི་ལུང་
གིས་མི་ཆེན་གཉིས་དང་། བཙུན་མོ་ཐུགས་བབས་ས་ཞིག་ལ། ཁྱོད་ཀྱི་སང་ཉི་མའི་ངོ༌
ལ་གསེར་གྱི་བཀའ་འགྱུར་ཚར་གཅིག་བཞེངས་གྲུབ་པར་གྱིས། ཁྱེད་གཉིས་ཀྱིས་སང་
ཉི་མའི་ངོ་ལ་བོད་ཀྱི་བཀའ་འགྱུར་མཚལ་གྱི་པར་བ་ཚར་བརྒྱ་དང་བརྒྱད་བཞེངས་
79



ལམ་ཡིག་ཕྱོགས་བསྒྲིགས།
ལ་
གྲུབ་པ་གྱིས། ཞེས་ལུང་འབུད་ཅིང་འདུག་པར། མི་ཆེན་གཉིས་ཀྱིས་སང་ཉི་མའི་དགོང་
ཇ་ཁ་ཙམ་ལ་འགྲུབ་བྱུང་། བཙུན་མོ་དམ་པ་དེ་དང་གཞན་གཅིག་གིས་ཀྱང་ཚར་རེ་
བསྒྲུབས་འདུག་པ། གྲུབ་རེས་ཀྱིས་ཕུལ་བས་རྒྱལ་པོའི་གསུང་གིས་མ་བཅོལ་བ་རྣམས་
བརྩོན་འགྲུས་ཆེ་བ་འདྲ་བས་འཇིག་རྟེན་གྱི་ཡུལ་ན་ཡོད་པ་དཀའ་གསུངས།
འོན་ཀྱང་པར་འདི་མང་དུ་སྤེལ་ཆུག་གསེར་གྱི་ཚར་ལྔ་པོ་སྤུས་ཤིན་ཏུ་དག་ཅིང་
།
གཙོ་བོར་ཡི་གེ་མཁན་ཚོ་ནས་ངེའི་ཆེ་ཆེན་པོ་སྟོན་འདུག་པས། གསེར་གྱིས་ཚར་གསུམ་
བཞེངས་མཁན་འདི་ལ་སྔར་མངའ་ཐང་གང་འདུག །སུལ་ལྡོབ་ཏུ་སྤོར་ལ་ཕྱིན། རེ་རེ་
བཞེངས་མཁན་འདི་ལ་ཉིན་གཅིག་སྤོར་ལ་བྱིན། མི་ཆེན་གཉིས་པོ་ལ་ལོ་གཅིག་གི་
བར་ལ་སྲོག་ལ་ཆད་པ་མི་འབེབ་པ་དང་། ལོ་གཅིག་གི་བར་དུ་ཉི་མ་བཅུ་རེ་བཞིན་ལ་
གོས་ཆེན་ལུ་ཧང་མ་གཏོགས་པའི་གོས་གྱོན་དུ་ཆུག་གསུངས་ཟེར། ཡང་རྒྱལ་པོའི་ཞང་
པོ་ཡིན་ཟེར་བའི་མི་ཞིག་གིས་རྟ་དཀར་པོ་ཆེན་པོ་ཞིག་ལ་ཡོབ་གསུམ་བརྩེགས་བྱས་
པ་ཞིག་ཀྱང་མཐོང་ངོ༌།།
ར་བ་ཕྱི་མའི་དབུས་ན་ཁང་པ་ཤིན་ཏུ་མཐོ་བ་གསུམ་བརྩེགས་གཅིག་གི་ནང་ན་
ཆུ་ཚོད་འཛིན་པ་དང་
། ཁྲིམས་རྔ་ཆེན་པོ་བརྡུང་བའི་ཁང་པ་ངོ་མཚར་བ་ཞིག་འདུག །
རྒྱ་ཡི་ཡི་གེ་བཟང་པོ་མཁན་ཀྱི་མི་ཞིག་བྱུང་འདུག་པ་དེའི་མིག་ཡན་ཆད་ཀྱི་ཐོད་པའི་
དཔངས་ལ་ཡང་མིའི་གདོང་པ་ལྟ་བུ་ཞིག་ཡོད་པ་ལ། སྤྱི་གཙུག་ཀྱང་གཞན་ལས་རིང་
ཙམ་ཞིག་བྱུང་འདུག་པ། ཁྱོ་ཤུག་གཉིས་སེམས་ཤིན་ཏུ་མཐུན་པའི་དབང་གིས་གཅིག་
ཏུ་འདྲེས་པ་ཡིན་ཟེར་ཏེ། ད་ལྟ་ཡང་གཉིས་ཀྱི་རྣམ་པར་ངོ་ཤེས་པ་ཡོད་པར་འདུག་
གོ༑ །
ཕོ་བྲང་འདི་རྒྱ་ཧོར་གྱི་བསྟན་པའི་རྗེས་ནས་རྒྱའི་རྒྱལ་རྒྱུད་འདི་ལ་རྒྱལ་པོ་
80



མན་ལུང་གུ་རུའི་ལམ་ཡིག།
གཅིག་གིས་རང་གནས་པའི་ས་ཕྱོགས་བཞི་མཚམས་བརྒྱད་ཀྱི་ཉིན་ལམ་ལྔ་ཚུན་ལ་
གནས་པའི་སྐྱེ་བོའི་ཚོགས་ཀྱི་གཏམ་ཆེ་འབྲིང་ཆུང་གསུམ་གང་ལབ་པ་ཐམས་ཅད་
ཐོས་པ་གཅིག་བྱུང་། གཅིག་གིས་བཙུན་མོ་སུམ་སྟོང་གི་རྩར་ལུས་སྟོང་དུ་སྤྲུལ་ནས་
བཞུགས་ཐུབ་པ་གཅིག་བྱུང་
། གཅིག་གིས་སྐྱེས་བུ་དེའི་གཟུགས་མཐོང་བ་དང་
། དེའི་
ཕ་མ་བུ་ཚ་ཁང་རྣམས་ཀྱི་མིང་ཤེས་པ་དང་
། སྐྱིད་སྡུག་ལེགས་ཉེས་ཅི་བྱུང་བ་དང་ཅི་
འབྱུང་བ་ཐམས་ཅད་ཤེས་བ་གཅིག་བྱུང་
། གཅིག་གིས་སྤྱན་གྱིས་གཟིགས་པ་ལ་རྒྱབ་
མདུན་ཁྱད་མེད་གཅིག་བྱུང་ཟེར། རྒྱལ་པོ་འདི་ལ་གླིང་གཡོར་ཤར་གྱི་ས་ནས་སྐྱེས་བུ་
རྣམས་ལུས་མི་ལ་མགོ་བྱའི་མགོ་ཅན་འབའ་ཞིག་ལ་ལུས་རྩལ་ཆེ་ཞིང་རྣམས་འགྱུར་
མང་དུ་སྟོན་པ་ཞིག་ཡོད་འདུག་པས། སྐྱེས་འབུལ་བ་རྣམས་ཕོ་བྲང་ནང་དུ་འབོད་མི་
ནུས་པས། ཤར་ཕྱོགས་རྒྱ་མཚོའི་མཐའ་ནས་གྲོང་ཁྱེར་ཞིག་ཡོད་པ་དེ་ནས་འབུལ་བ་
ལེན་ཅིང་
། དེ་ནས་གནང་སྦྱིན་རྣམས་སྐྱེལ་ན་ཡོད་ཟེར།
དེ་ནས་བྱང་ཤར་མཚམས་སུ་ཐག་རིང་པོར་ཕྱིན་པ་ན། ཧོར་ཀྱི་རྒྱལ་པོའི་རྡོ་
ཁབ་ལེན་གྱིས་ཕོ་བྲང་བརྩིགས་པ་ཞིག་ཡོད་པ་དེ་མཐོང་པར་ཁྲབ་ཆེན་གྱིས་ཕྱིན་པ་
ན་ཉིན་ལམ་རེ་ཙམ་གྱི་ས་ནས་ནམ་མཁའ་ལ་ཁྱེར་ཏེ་ཕོ་བྲང་ལ་འབྱར་འགྲོ་བར་འགྲོ་
འདུག་ཟེར་ཏེ། འདི་བདེན་ན་འདི་འདྲ་བའི་རྫས་ཀྱི་ནུས་པ་མང་པོས་ནམ་མཁའ་
ལ་འཕུར་ནུས་པར་ངེས་པས། བོད་ཀྱི་བླ་མ་འགའི་རྣམ་ཐར་ན་རྒྱ་གར་གྱི་གྲུབ་ཐོབ་
ཕལ་ཆེ་བའི་གྲུབ་རྟགས་རྫས་ལ་བསྟེན་པ་ཡིན་འདྲ། ཟེར་བ་དེ་ཡང་བདེན་པ་འདྲ་སྟེ།
བདེན་ཡང་ལོག་ལྟ་བསྒོམ་དུ་མི་རུང་སྟེ། རྫས་འཛོམས་ན་དོན་ཆེན་པོ་འགྲུབ་པས་དེ་
བསྒྲུབས་པ་ལ་བསོད་ནམས་ཆེན་པོ་བསགས་དགོས་པའི་ཕྱིར་རོ།།
དེའི་ཏུ་ནས(དེ་ནས)ནུབ་ཏུ་ཉིན་ལམ་བདུན་ཙམ་ཡོད་པའི་ས་ན་ཤར་རི་བོ་རྩེ་
81



ལམ་ཡིག་ཕྱོགས་བསྒྲིགས།
ལྔ་འདུག །དེ་ནས་ནུབ་ཏུ་ཉིན་ལམ་བཅུ་ཙམ་ཡོད་པའི་ས་ན་དབུས་རི་བོ་རྩེ་ལྔ་འདུག་
སྟེ༑ དེའི་གནས་ལུགས་ཞིབ་ཆ་ཁོ་བོས་བྱས་པའི་ཡིག་ཆ་ཟུར་དུ་ཡོད་པ་ལས་ ཤེས་
པར་བྱ་ཞིང་། རགས་བསྡུས་ནི་ཐང་ཤིན་ཏུ་ཆེ་བ་ཞིག་གི་དཀྱིལ་ན་རི་ཆུང་གྲུ་བཞི་པ་
དཔངས་མདའ་རྒྱང་གང་རེ་ཙམ་ཡོད་པ་ཞིག་གིས་གྲུ་བཞིར་འཁོར་མོར་བསྐོར་བའི་
ནང་ན་མཚོ་གྲུ་བཞི་པ་ཁ་ཞིང་མདའ་རྒྱང་རེ་ཡོད་པས་བསྐོར་བ། དེ་ཡི་ནང་ན་ཐང་
བདེ་མོ་གྲུ་བཞི་པ་ཞིག་གིས་བསྐོར་བ། དེའི་དཀྱིལ་ན་རི་ཆུང་གྲུ་བཞི་དཔངས་ཕྱི་མ་
དང་མཉམ་པ་བཞི་ཕྱོགས་བཞི་ན་རེ་རེ་ཡོད་པའི་མཚམས་ཀྱི་གྲ་བཞི་ལ་མཚོ་བཞི་
བཞི་ཡོད་པ། ཀུན་གྱི་དབུས་ན་རི་ཟུར་བརྒྱད་པ་དཔངས་ཤིན་ཏུ་མཐོ་བར་ཡོད་པ་
ཞིག་འདུག །
རི་དང་ཐང་ཀུན་ལ་སྐྱེས་སྣ་ཚོགས་སྐྱེས་པ། དབུས་ན་རིན་ཆེན་སྣ་ཚོགས་ཀྱི་
གཡའ་མ་ཆོ་ལེ་བ་ཡོད་པ། དབུས་རི་དེའི་རྩེ་ན་བོད་ཀྱི་རྒྱལ་པོ་རལ་པ་ཅན་གྱིས་
བརྩིགས་པའི་ལྷ་ཁང་ཡིན་ཟེར་བའི་ལྷ་ཁང་ཞིག་གི་ནང་ན། འཇམ་དབྱངས་ཀྱི་སྐུ་
འདྲ་ཤེལ་ལས་གྲུབ་པ་ཞིག་འདུག་པ་ལ་མིག་གིས་ཡུན་རིང་དུ་བལྟས་ཏེ། སླར་ནམ་
མཁའ་ལ་བལྟས་པ་ན་འཇའ་འོད་ཀྱི་དཀྱིལ་ན་སྐུ་དེ་ཁ་མཐོང་བ་ཞིག་ཡོད། ལྷོའི་རིའི་
རྩ་བ་ན་རྡོ་གྲུ་བཞི་པ་ཁ་ཞེང་མདུང་གང་མ་ཙམ་ཞིག་གི་འོག་ནས་སྐུད་པ་འཐེན་ན་
དོན་ཡོང་བས་ནམ་མཁའ་ལ་གནས་པར་ཤེས་པ་དང་
། སྟེང་དུ་མི་ཉི་ཤུས་ཀྱང་ཁེངས་
ཤིང་ལྔ་བརྒྱ་ལྷག་ཙམ་ཡང་མི་དགོས་པར་ཤོང་བར་འདུག །ནུབ་རེ་ལ་གསེར་ཤ་མོ་
སྟེང་འོག་བསྒྱུར་ནས་སྐྱེས་པ་ལྟ་བུ་ཞིག་ལ་ཆེ་ཤོས་རྣམས་མི་རེ་རེས་ཐེག་ཙམ་ལ་རོ་
ཤིན་ཏུ་ཞིམ་པ་དེ་འདྲ་ཡོད་པ་ཞིག་འདུག །བྱང་རིའི་རྩེ་མོར་རྡོ་ཁྲི་ཞིག་ཡོད་འདུག་
པའི་སྟེང་དུ་ཕྱིན་ན་ཡིད་ལ་གང་བསམ་གྱི་སྐྱེ་གཟུགས་ཚེ་སྔ་ཕྱི་སོགས་ལེགས་ཉེས་
82



མན་ལུང་གུ་རུའི་ལམ་ཡིག།
ཐམས་ཅད་ཡིད་ལ་འཆར་བ་ཞིག་འདུག །
གཞན་ཡང་གནས་འདིའི་ཕྱི་རོལ་ཙམ་དུ་ཕྱིན་པ་ནས་རྩ་བཞི་སོགས་སྡོམས་པ་
ལ་སྐྱོན་བྱུང་ནགས་ང་མི་ཐུབ་ཅིང་། ཁྱད་པར་དུ་མི་ཚངས་པར་སྤྱོད་པ་ཡིན་ན་རི་
ཆུང་ནང་མའི་ནང་དུ་སླེབས་ན་སྐྲ་ཐམས་ཅད་རང་ཁར་བྱི་བར་འགྱུར་ཞིང་
། བཤགས་
པ་སོགས་ཀྱིས་ཉེས་པ་སེར་སླར(སེལ་སླ)ཡང་སྐུ་སྐྱེ་བ་ཞིག་ཡོད་པར་འདུག
ཤར་རི་བོ་རྩེ་ལྔ་དང་
། བྱང་རི་བོ་རྩེ་ལྔ་ནི་ཁོ་བོས་མ་མཐོང་ལ། ནུབ་རི་བོ་རྩེ་ལྔ་
ཞེས་བྱ་བ་ནི་རྒྱ་མོ་བཟའི་ཕའི་རྒྱལ་ས་དེའི་ནུབ་ཕྱོགས་ན་ཡོད་དེ། དེ་ན་ཁྲོ་ནག་གི་
ཁང་པ་ཞིག་ཡོད་པར་འདུག་ཅིང་
། དེ་དང་ཉེ་བའི་ས་ཞིག་ན་རྡོ་རིང་ཆེན་པོ་དཀྱུས་
སུ་འདོམ་བདུན་ཡོད་པ། ཞེང་དུ་འདོམ་གསུམ་ཡོད་པ་ཞིག་ལ་བོད་ཀྱི་ཡི་གེས་སངས་
རྒྱས་ཀྱི་བཀའ་རྣམས་བྲིས་ཡོད་ཟེར་བ་ཞིག་འདུག་པས། རྡོ་དྲེག་བཤུས་པའི་འོག་
ནས་ཚིག་གཉིས་གསུམ་སྦྲེལ་ནས་ཀློག་ཐུབ་པར་འདུག །བོད་ཀྱི་བློན་པོ་མགར་གྱིས་
བཞེངས་པ་ཡིན་ཟེར། རྒྱུ་ཡི་ཡུལ་ན་རྡོ་རིང་དེ་ལས་ཆེ་མེད་ཟེར་རོ།།
དེ་ནས་ནུབ་ཏུ་ཡོང་པའི་ས་ན་སྤྲུལ་པ་སྡེ་ཡི་ལྷ་ཁང་ཞེས་བྱ་བ་དེ་འདུག་སྟེ།
དེའི་བྱུང་ཁུང་ནི་ཆོས་རྗེ་ས་སྐྱ་པཎྜི་ཏ་ཧོར་གྱི་རྒྱལ་པོའི་མཆོད་གནས་ལ་ཕེབས་པའི་
དུས་སུ། རུས་སྦལ་ལ་སྤུ་འོང་མི་འོང་གི་གླེང་མོ་ཞིག་བྱུང་བའི་རྗེ་ས་པཎ་གྱིས་རུས་
སྦལ་ལ་སྤུ་མེད་གསུངས་པས། རྒྱལ་པོས་གཏམ་དེ་སུན་འབྱིན་པའི་ཕྱིར་དུ་རུས་སྦལ་
གྱི་ལྤགས་པ་སྤུ་དང་བཅས་པ་ང་ཡི་ལག་ན་ཡོད་ཟེར་ནས། ལྤགས་པ་འདོམ་སྐོར་ལྷག་
ཙམ་ལ་སྤུ་རིང་པོ་མཐོ་རེ་ཙམ་ཡོད་པ་འཇའ་རིས་ཁྱུག་གེ་ཡོད་པ་ཞིག་བསྟན་པས།
པ་པཎ་གྱིས་རུས་སྦལ་གྱི་ལྤགས་པ་དང་སྤུ་དངོས་མ་ཡིན་ཏེ། ཆུ་ལ་གནས་པའི་སེམས་
ཅན་མང་པོའི་དོན་དུ་ས་ལ་གནས་པའི་བྱུང་ཆུབ་སེམས་དཔའ་ཆེན་པོ་རྣམས་རུས་
83



ལམ་ཡིག་ཕྱོགས་བསྒྲིགས།
སྦལ་འདྲ་བའི་གཟུགས་ཅན། མིང་འདི་སྐད་དུ་འབོད་པ་འབྱོན་པར་གསུངས་རབ་
ནས་བཤད་པར་ཡོད་པས། འདི་ལ་ཡོན་ཏན་གཞན་ཡང་ཡོད་གསུངས་སོ།།
ཡོན་ཏན་གཞན་ཅི་ཡོད་ཟེར་བའི་ལན་དུ། ཁྱོད་ནི་རྫས་དང་འཁོར་གྱི་བསོད་
ནམས་ཤིན་ཏུ་ཆེ་བར་འདུག་པས། མཆོད་གནས་དང་གསུང་རབ་སོགས་ལ་བརྟེན་
པས་འདིའི་ཡོན་ཏན་མཐོང་ཡོད་ལས་ཆེ་གསུངས། རྒྱལ་པོས་འདི་རུས་སྦལ་གྱི་ཝགས་
པ་སྤུ་ཅན་དུ་འདུག་པ་དང༌། སྤུ་མདོག་འཇའ་རིས་སུ་འདུག་ཅིང་
། སྤུ་དཀོན་པའི་སྒོ་
ནས་ཁྱད་ནོར་དུ་འཛིན་པ་མ་གཏོགས། དེ་ལས་གཞན་པའི་ཡོན་ཏན་མཐོང་བ་མེད་
ཟེར་བའི་ལན་དུ། རྫས་ཀྱི་བསོད་ནམས་གཉིས་དེ་དང་ཆོས་ཀྱི་བསོད་ནམས་གཉིས་
སོ་སོ་ཡིན། འཁོར་ལོས་བསྒྱུར་རྒྱལ་ཐ་མལ་པ་ཞིག་གི་བསོད་ནམས་ལས་ཐེག་དམན་
གྱི་དགྲ་བཅོམ་པ་དམན་པའི་ཚུལ་འཛིན་པ་ཞིག་གི་ཚོགས་གཉིས་ཀྱིས་སྤངས་རྟོགས་
མང་པོས་མཐོ་བར་བཤད་པ་ཡིན།
དེས་ན་མང་དུ་ཐོས་པ་ལ་བརྩོན་པ་ཆེར་བསྐྱེད་དགོས་པ་ཡིན་ཞེས་གསུངས་
ནས༑ ལྤགས་པ་འདི་ལ་ཡོན་ཏན་མང་དུ་ཡོད་དེ། ཁྱོད་ཀྱི་ཚོགས་གཉིས་ཅུང་ཟད་
བསགས་པ་དང་། ཁོ་བོས་སྨོན་ལམ་གྱི་སྟོབས་ཀྱིས་འདིར་སླེབས་པ་ཡིན། དེས་ན་ཁོ་
བོའི་ཁྱེད་རྣམས་ལ་པགས་པ་འདིའི་ཡོན་ཏན་བསྟན་ན་མཐོང་བར་སྲིད་ཀྱི། འདི་
ལ་ལྟ་ལུགས་མང་དུ་ཡོད་པས་སྟོན་ཤེས་ཀྱིས་བསྟན་ནས། ལྟ་ཤེས་ཀྱིས་བལྟས་ན་སངས་
རྒྱས་སྟོང་གི་སྐུ་ཡང་ཚང་བར་བཞུགས། ཉེ་བའི་སྲས་བརྒྱད་ཀྱང་བཞུགས་ས་ཡིན་
གསུངས་ནས། ཕྱོགས་འདི་ནས་བཟུང་སྟོན་དང་གསུངས་པའི་ཁ་བཀོད་བྱས་པས།
སངས་རྒྱས་སྟོང་གི་སྐུ་དང་ཉེ་བའི་སྲས་བརྒྱད་ཀྱི་སྐུ་ཡང་གསལ་བོར་མཐོང་བ་དང་
།
དེར་ཚོགས་པའི་སྐྱེ་བོ་ཚོགས་མང་པོ་ཡང་ཐམས་ཅད་ཡ་མཚར་ཆེར་སྐྱེས་སོ།།
84



མན་ལུང་གུ་རུའི་ལམ་ཡིག།
འོན་ཀྱང་རྒྱལ་པོ་ཅུང་ཟད་སྐྱེངས་པའི་རྣམ་པར་གྱུར་ཏེ། ཁྱོད་མཐའ་ཡི་བན་དེ་
ཁ་བརྡར་བྱེད་པ་ཞིག་འདུག་སྟེ། ངེད་རང་བློན་པོའི་ཚོགས་དང་བཅས་པ་དུད་འགྲོའི་
དཀྱིལ་དུ་རྒྱབ་བོ་གསུངས་པ་དང་། ས་པཎ་གྱིས་སྐྱེ་བ་མང་ཙམ་ནས་ཁ་བརྡར་བྱེད་
པ་ཞིག་བྱུང་འདུག །སེམས་ཅན་རྣམས་ཀྱི་ཕྱིའི་གཟུགས་དང་
། ནང་སེམས་ཀྱི་རྒྱུ་བ་མི་
གཅིག་པ་ཀུན་གྱི་ཆོས་ཉིད་ཡིན་མོད། གསུངས་པས་ཀྱང་རྒྱལ་པོ་ཅུང་ཟད་མ་མཉེས་
པར་གྱུར་ཏེ། དེ་ནས་ཞག་མི་མང་བ་ཞིག་ལ་བློན་པོའི་ཚོགས་ཐམས་ཅད་བསྡུས་ཏེ།
ངའི་མཆོད་གནས་འདི་མཁས་པར་ཡོད་པའི་རིགས་སུ་འདུག །འོན་ཀྱང་ཁྱེད་རྣམས་
ང་དང་བཅས་པ་དུད་འགྲོའི་དཀྱིལ་དུ་བརྒྱབ་པས། ཁོ་བོ་ཅུང་ཟད་སྤོབས་པ་དམའ་
བ་ཞིག་བྱུང་
། དེས་ན་ཁོ་ལ་ལན་ཅུང་ཟད་ཅིག་བྱེད་པ་ཡིན་པས། སྒྱུ་མ་མཁན་རྣམས་
བསྡུ་ལུགས་གྱིས་ལ། རྫས་སྔགས་སོགས་རྩོལ་སྒྲུབ་དགོས་པ་རྣམས་ལ་རྩོལ་བ་གྱིས་
གསུངས་སོ།།
དེ་ནས་ཡུན་མི་རིང་བ་ཞིག་ལ་སྒྱུ་མ་མཁན་རྣམས་ཀྱི་ཡུལ་ཁམས་ཡིད་དུ་འོང་
བ་ཞིག་ལ་གཙུག་ལག་ཁང་དང་
། དགོན་པ་ཤིན་ཏུ་མཛེས་ཤིང་ཡིད་དུ་འོང་བ་ལྟ་ན་
སྡུག་པ་ཞིག་སྤྲུལ་ཐུབ་པ་དང་། རྒྱལ་པོའི་ལུང་གིས་ཁྱོད་ངའི་མཆོད་གནས་ལ་བོས་
པ་ཤིན་ཏུ་མཁས་པར་འདུག་ཅིང་རྟེན་ཡ་མཚན་ཅན་མང་པོ་ཡང་མཐོང་བས་ཡིད་
སྤྲོ་བར་གྱུར། དེ་ན་ངེད་ལ་གནས་དབེན་པ་ཞིག་ན་དགོན་ཆུང་སྐྱིད་པོ་ཞིག་ཡོད་པ་
དེ་ཁྱེད་ལ་སྟེར་བ་ཡིན་པས་དེ་རིང་ངེད་ཀྱང་དེར་འགྲོ་ཞིང་
། ཁྱེད་རང་དཔོན་སློབ་
རྣམས་ཀྱང་ཤོག་གསུངས་བྱུང་བ་དང་
། དེར་དཔོན་སློབ་ཐམས་ཅད་ཀུན་ཀྱང་ཕྱིན་
པས༑ རྒྱལ་པོའང་འཁོར་མང་པོ་དང་བཅས་བྱོན་འདུག་ཅིང་། ས་ཆ་རང་གི་དབྱིབས་
ལ་བརྟག་པས་སྒྱུ་མ་བྱས་པ་ཡིན་པར་ཤེས་ཏེ། ཁྱེད་རྣམས་སྔོན་ལ་རྒྱུགས་དང་ང་རྟིང་
85



ལམ་ཡིག་ཕྱོགས་བསྒྲིགས།
མ་ཁོ་ན་བྱེད་གསུངས་ཏེ། སྒོ་སྲུང་གི་ཁྲོ་བོ་ལ་བཀའ་བགོ་མཛད་པ་ཙམ་གྱིས་སྒྱུ་མ་
བཤིག་མ་ཐུབ་པར་ལུས་པས་ན། སྤྲུལ་པ་སྡེ་ཡིན་ཟེར། ཡང་ཁ་ཅིག་གིས་མཁའ་འགྲོས་
བརྩིགས་པའི་མཆོད་རྟེན་དུ་མ་ཡོད་པ་ལ་མིའི་གྲངས་ཀ་འདི་ཙམ་ཡོད་ཅེས་རྩི་རྒྱུ་
མེད་པ་ཞིག་ཡོད་པའི་སྤྲུལ་པའི་སྡེ་ཡིན་ཡང་ཟེར།
དེ་ནས་ལྷོ་རུ་ཡོང་པ་ན། གཙང་ཁའི་ཡུལ་ན་བླ་ཆེན་དགོང་པ་རབ་གསལ་གྱི་
པུར་དངོས་འཇིམ་པ་ལ་བཅུག་སྟེ་ལྡེར་སྐུར་བཞུགས་པར་འདུག །དེ་ནས་ལྷོ་ཕྱོགས་
སུ་ཉིན་ལམ་གསུམ་བཞི་ཙམ་ཡོད་པའི་ས་ན། བྱམས་པ་འབུམ་གླིང་ཞེས་བྱ་བ་བྲག་རི་
ཤིན་ཏུ་མཐོ་བ་ཞིག་གི་བྲག་འདེབ་ལ་ཀོང་ཙེ་འཕྲུལ་གྱི་རྒྱལ་པོས་བསྐོས་པ་ཡིན་ཟེར་
བའི་བྲག་ཁུང་ཁང་པ་ཀ་བཞི་མ་ཞིག་ལ། ལྷ་རིས་རྣམས་བྲག་ལ་བསྐོས་པ་ཁོ་ན་མང་
པོ་དང་། རྗེ་བཙུན་ཆེན་པོ་བྱམས་པ་བཟང་བོའི་འདུག་སྟངས་ཅན་ཞབས་གཉིས་རྡོ་རྗེ་
བརྩིགས་ཤིང་སྐུ་སྟོད་བྲག་ལ་བསྐོས་པའི་དཔངས་ལ་འདོམ་ཉི་ཤུ་ཙམ་ཡོད་པ་ཟེར་བ་
ཞིག་འདུག །གནས་དེར་རྟེན་རྣམས་མང་ཞིང་བྱིན་རླབས་ཆེ་བར་གྲགས་པས། མཇལ་
མཁན་མང་བོ་ཡོད་པར་འདུག་གོ། །རྨི་ལམ་རྫུན་བཤད་སྒྱུ་མའི་སྒྲ་དབྱངས་ཆེན་པོ་
ལས༑ ཤར་ཕྱོགས་ཀྱི་སྐད་ཆ་བཤད་པའི་ལེའུ་སྟེ་དང་པོའོ།
ལེའུ་གཉིས་པ།
དེ་ནས་གཉིས་པ་ལྷོ་ཕྱོགས་ཀྱི་སྐད་ཆ་བཤད་པ་ནི། འདི་ནས་ཤར་ལྷོ་མཚམས་ཀྱི་
ཕྱིའི་རྒྱ་མཚོའི་གླིང་ཞིག་ན་རི་པོ་ཊ་ལ་ཞེས་བྱ་བ་དེ་ཡོད་དེ། དེ་ཡང་རྒྱ་གར་བའི་མི་
རིགས་ཤས་ཆེ་བས་འཛིན་པའི་ཡུལ་གཅིག་ན་རི་གདོང་ཁ་ནུབ་ཏུ་རྒྱུག་པའི་རི་ཆེན་
86



མན་ལུང་གུ་རུའི་ལམ་ཡིག།
པོ་ཞིག་གི་རི་སྐེད་ཙམ་ལ། རྗེ་བཙུན་སྒྲོལ་མའི་སྐུ་མི་གཉིས་འགྱུར་ཙམ་ཞིག་བཞུགས་
འདུག །དེའི་དབུ་སྐྲ་ཡིན་ཟེར་བའི་ཤིང་སྡོང་བོ་ཞིག་མདའ་རྒྱང་གང་ཙམ་གྱི་ནམ་
མཁའ་ལ་ཡོད་པར་འདུག །རི་དེའི་རྩེ་ལ་འཕགས་པ་སྤྱན་རས་གཟིགས་ཀྱི་སྐུ་འདྲ་བྱིས་
སྦ་ལོ་བརྒྱད་པའི་ཚད་ཙམ་ཞིག་ལ་བྱིན་རླབས་ཤིན་ཏུ་ཆེ་བར་ཡོད་པ་ཞིག་འདུག །
དེ་ནས་ཤར་དུ་ཉིན་ལམ་ཕྱེད་ཙམ་ཕྱིན་པའི་ལུང་ཆུང་ཞིག་ན་ལྷ་སྐུ་རང་བྱུང་
ཆེ་འབྲིང་ཆུང་གསུམ་དེ་འདྲ་མང་པོ་ཡོད་པར་འདུག །ཡུལ་འདི་སྔོན་རྒྱ་ནག་རྒྱལ་
པོས་མངའ་ཞབས་སུ་འཇུག་པར་འདོད་ནས་དམག་འབུམ་ཚོ་མང་པོ་རྫིངས་ལ་
བརྫངས་པས། མཚོ་དེ་ལ་པད་མའི་སྡོང་པོ་ཆེན་པོ་མང་པོ་གློ་བུར་དུ་སྐྱེས་ནས་ཡུལ་
དེར་བགྲོད་མ་ནུས་ཟེར། དེང་སང་ཚོང་པ་ཡར་འགྲོ་མར་འགྲོ་བྱེད་པར་འདུག །ཡུལ་
དེ་དང་ཉེ་བ་ཞིག་ན་གཞོན་ནུ་མ་ཅན་གྱི་གྲོང་ཁྱེར་ཡོད་པར་འདུག་སྟེ། ཆུ་གྲང་གི་རྦ་
ལ་མཚན་མ་ཟད(བཟེད)པས་ཆགས་པས་ནད་སེར(སེལ)ཞིང་ཕྲུ་གུ་སྐྱེས་ཚད་བུ་མོར་
ཡོང་བར་འདུག་ཟེར།
དེར་རྒྱ་ནག་རྒྱལ་པོའི་ཕོ་དར་མ་འབུམ་ཚོ་གསུམ་བཞི་ཙམ་ཞིག་དེ་རྣམས་ཀྱི་
ཁྱོ་བོར་བསྐོས་ནས་བཏང་བས། གཉིས་བརྒྱ་སུམ་རྒྱ་རེའི་སར་རེ་རེ་ལས་མ་ཁྱབ་ཅིང་
ཅི་ཙམ་སྤྱོད་ནུས་པའི་བར་དུ་སྤྱོད་བཅུག་ནས། མི་ནུས་པ་ན་བསད་དེ་ཤ་རུས་བགོ་
བཤའ་བྱས་པའི་དུམ་དུ་རེ་རྐེ་ལ་བཏགས་ནས་དྲི་བསྣམས་པར་འདུག་ཟེར། ཡུལ་དེ་
ནས་རྒྱལ་བོ་ལ་འཛམ་བུ་ཆུ་བོའི་གསེར་བྲེ་ཆེན་པོ་མང་པོ་སྐྱེལ་མི་འོང་བ་ལ། བུད་
མེད་རེ་རེས་སར་སྐྱེས་པ་དར་མ་བཅུ་བཅུ་རེ་ཙམ་བསྒོས་ནས་བཞག་ནའང་། བུ་མི་
སྐྱེ་ཞིང་བུ་མོ་འབའ་ཞིག་སྐྱེ་བ་ལ་ཆགས་སེམས་གཞན་ལས་ཆེ་བར་འདུག་ཟེར། དེ་
ནས་བྱང་དུ་རྒྱང་བལྟས་ཉེ་མོར་འདུག་པའི་ས་ན། རྒྱ་ནག་སྨན་རྩིའི་ཡུལ་ཡིན་ཟེར་བ་
།
87



ལམ་ཡིག་ཕྱོགས་བསྒྲིགས།
ལམ་
འདུག །
དེ་ནས་ནུབ་ཏུ་ཐག་རིང་དུ་འོངས་བ་ན་ལི་ཁ་ར་ཤིང་འཕེལ་དང་
། ཆུ་ཀླུང་
འདམ་བུ་ཅན་དང་། ཙི་ཚང་ཚིང་ཅན་ནགས་ཚལ་རྣམས་ཡོད། དེ་ནས་ནུབ་ཏུ་ཡོང་
བ་ན་ལྷོ་ཕྱོགས་ནམ་མཁའི་ལྡན་བྱ་བ་ཡོད་དེ། དེ་ཡང་ས་ནས་མདའ་རྒྱང་གསུམ་ཙམ་
གྱི་ནམ་མཁའ་ལ་ནགས་ཚལ་འཐུག་པོ་ཞིག་ཡོད་ཅིང་
། དེ་ཡི་ཤར་ནུབ་ཏུ་ཉིན
བཅུ་ཙམ་གྱི་ཁྱོན་ཡོད་ཟེར། དེ་དང་ཉེ་བ་ན་ཟང་གླིང་ཡོད་ཟེར་ཏེ། སྔོན་རྒྱ་ནག་རྒྱལ་
པོ་དང་ཐོག་མར་གྲོགས་པོ་བྱས་མཐར་བསླུས་ཏེ། སངས་རྒྱས་ཀྱི་ཚེམས་གདན་དྲངས་
པ་ཡིན་ཟེར། ཆུ་ཀླུང་འདམ་བུ་ཅན་ནས་བྱང་ཕྱོགས་སུ་འོངས་པ་ལ་ལྷོ་ཕྱོགས་དཔལ་
གྱི་རི་འདུག་སྟེ། རི་དེའི་དཔངས་ལ་ཉིན་ལམ་གཅིག་ཙམ་ཡོད་ཅིང་། ཤར་ནུབ་ཏུ་ཉིན་
ལམ་ལྔ་ཙམ་ཡོད་པ། ཐང་གི་དཀྱིལ་དུ་རི་བོ་འབུར་སོར་སྐྱེས་པ་ལ་རྩེ་མོ་གསུམ་པ་
ཞིག་ཡོད་པར་འདུག །
དེ་ཡི་བྱང་གི་ཕྱོགས་ན་རྒྱ་གར་རྡོ་རྗེ་གདན་གྱི་གཙུག་ལག་ཁང་ཡོད་དེ། དེ་ལ་
ལྕགས་རི་སུམ་རིམ་བྱང་ཆུབ་ཀྱི་ཤིང་དང་བཅས་ཡོད་པ་ལ། མུ་སྟེགས་པ་རྣམས་ཀྱིས་
ལྕགས་རི་སུམ་རིམ་གྱི་ཕྱི་མ་དེ་བསྐྱེལ། བྱང་ཆུབ་ཀྱི་ཤིང་བཅད་ནས་རྩ་བ་ལ་ཁྲོ་ཆུའི་
ལུགས་བརྒྱབ། རྩེའི་ཏོའི་ཕབས་ནས་དབང་ཕྱུག་གི་རྟགས་བཙུག་ཀྱང་
། མཚན་མོ་མི་
མ་ཡིན་རྣམས་ཀྱིས་དབང་ཕྱུག་གི་རྟགས་བསྐྱེལ། བྱང་ཆུབ་ཤིང་གི་ལོ་མ་གང་འཐོར་
སར་བྱང་ཆུབ་ལྗོན་ཤིང་གི་ཤིང་ཕྲན་མང་བོ་སྐྱེས་པས། ད་དུང་ཁོ་ཡི་བསྟན་པ་ཡོད་
པར་འདུག་ཟེར་ནས། མུ་སྟེགས་ཀྱིས་འཇིག་མ་ནུས་ཏེ། དེང་སང་སངས་རྒྱས་པའི་
འཛིན་པར་ཡོད་།
དེ་ནས་ལྷོ་ནུབ་ཏུ་ཕྱིན་པའི་ས་ན་གྲོང་ཁྱེར་དཔལ་ཡོན་ཅན་ཞེས་བྱ་བ་དེ་ཡོད།
88



མན་ལུང་གུ་རུའི་ལམ་ཡིག།
གྲོང་ཁྱེར་དེའི་དབུས་ན་དཔལ་ལྡན་འབྲས་སྤུངས་ཀྱི་མཆོད་རྟེན་ཡོད་དེ། སྨད་ནི་མིའི་
འབྲས་སོ་བའི་རྒྱུ་ལས་བཞེངས་ཤིང་
། སྟོད་ནི་ལྷས་རིན་པོ་ཆེ་ལས་བཞེངས་པ་ཡིན་ཟེར་
ཏེ༑ ཆུ་བོ་གང་གཱའི་ཞབས་དང་ཕྱིའི་རྒྱ་མཚོའི་ནང་མཐའི་བར་དུ་ཡོད་པར་འདུག།
དེ་ནས་ནུབ་ཏུ་ཕྱིན་པ་ན། སྔོན་སྲིན་པོས་བཟུང་བའི་ཡུལ་ཡིན་པའི། ད་ལྟ་ཡང་
རྩལ་སྟོབས་གཞན་ལས་ཆེ་བར་ཡོད་ཟེར་ཏེ། སིང་གཱ་ལ་ཞེས་པའི་ཡུལ་ཡང་ཟེར། དེ
ནས་ཤར་ཏུ་འོང་པ་ན་བྲམ་ཟེའི་གྲོང་ཀ་བ་དང་ཉེ་བའི་ཀ་བ་ཡོད། ཀ་བ་ནི་ཤིན་ཏུ་
ཆེ་བར་འདུག །ཉེ་བའི་ཀ་བ་བརླགས་ཡིན་ཟེར་བའི་གྲོང་གསུམ་སྟོང་ཙམ་ཡོད་པར་
འདུག །
དེ་ནས་ཤར་ཕྱོགས་སུ་ཕྱིན་པའི་ས་ན་ཤིན་ཀུན་ཞེས་བྱ་བའི་གྲོང་ཁྱེར་ཡོད་དེ།
ཡུལ་དེའི་མི་ཀུན་མུ་སྟེགས་པ་ཤས་ཆེ་ཞིང་
། སངས་རྒྱས་པའི་ཕལ་ཆེན་སྡེ་བའི་བཙུན་
པ་ཐོ་རེ་བ་ཡང་ཡོད། ཤིན་ཀུན་གྱི་རི་བོ་གླང་རི་ཞེས་པ་ནི་གླང་གི་རྭ་ཅོ་ཡ་གཅིག་
ཀོག་ནས་ས་ལ་བསྐྱེལ་ནས་བཞག་པ་འདྲ་བ་ཞིག་ཡིན་འདུག་ཅིང་། རྭ་ཅོའི་སྦོམ་པའི་
ངོས་ཀྱི་རྩེ་ལ་མཆོད་རྟེན་དང་བཅས་པ་ཡོད། འོན་ཀྱང་མཆོད་རྟེན་གོ་མ་ས་ལ་གྷན་
རྡོ་དངོས་ནི་མ་ཡིན་ནོ། །གནས་དེ་ནི་མཆོད་རྟེན་དང་བཅས་པ་བོད་ཀྱི་བྱང་ཤར་
མཚམས་ན་ཡོད་ཟེར་ཏེ། རེ་མདའ་བ་གཞོན་ནུ་བློ་གྲོས་ཀྱི་གསུངས་དེ་ངེས་པར་སྣང་
ངོ་༑ །རྨི་ལམ་རྫུན་བཤད་སྒྱུ་མའི་སྒྲ་དབྱངས་ཆེན་པོ་ལས། ལྷོ་ཕྱོགས་ཀྱི་སྐད་ཆ་བཤད་
པའི་ལེའུ་སྟེ་གཉིས་པའོ།།
ལེའུ་གསུམ་པ།
གསུམ་པ་ནུབ་ཕྱོགས་ཀྱི་སྐད་ཆ་བཤད་པ་ནི། སྤུ་རང་ཡ་ཙེ་རྒྱལ་པོའི་ས་ནས་
89



ལམ་ཡིག་ཕྱོགས་བསྒྲིགས།
རྡོ་སོལ་ལ་ཆུ་རྒྱབ་པའི་ནུས་པས་མཚན་མོ་རྡོ་ལ་མེ་འབར་བ་མཐོང་བ་དང་
། རྡོ་ཆུའི་
ནུབ་པའི་མི་ཕྱུག་གི་ཁོང་དུ་ཆུ་ཐིགས་པ་རེ་ཤོར་ན་རྡོ་རུ་འགྲོ་བ་ཡོད་ཟེར། གུ་གེ་གྲོ་
ལིང་ན་ལོཙྪ་བ་རིན་ཆེན་བཟང་པོས་བཞེངས་པའི་ལྷ་ཁང་ནི་ཧོར་གྱིས་མེ་བརྒྱབས་
ནས་མེད། དུས་ཕྱི་དུས་ཤིག་ལ་བྱས་པའི་ལྷ་ཁང་སུམ་བརྩེགས་ལ་འོག་ཁང་གི་ནང་ན་
གསང་འདུས་ཀྱི་དཀྱིལ་འཁོར་དང༌
། གྱང་རིས་སོགས་སྔར་དང་ཆ་མཐུན་ཙམ་འདུག །
གུ་གེའི་ཡུལ་དེ་ཞང་ཞུང་གི་བོན་པོའི་ཡུལ་དུ་འདུག །དེའི་སྨད་ན་ད་ལྟ་ཡང་བོད་
སྐད་མ་ཡིན་པའི་ཁོ་རང་ཚོས་སྐད་ཟུར་པ་ཞིག་ལབ་པ་ཡིན།
དེ་ནས་ནུབ་ཏུ་ཆུ་འཕྲང་གསུམ་བརྒྱབ་ནས་ཕྱིན་པ་ནས། ནཱ་ག་ཀུཊྛི་ཞེས་བྱ་བའི་
རི་མཐོན་པོ་ཞིག་གི་རྩེ་ལ། རྒྱལ་ཕྲན་ཞིག་གི་རྒྱལ་སར་འདུག་པའི་ས་ན་ཡུལ་དེའི་དྲང་
སྲོང་ཀུན་འདུས་ནས་དུས་སྟོན་ཞིག་ལ་ཚོགས་འདུག་ཅིང་
། དེའི་ཉིན་དེ་ལ་དུས་ཡང་
ཡང་མི་གཉིས་གསུམ་རེ་མཁའ་སྤྱོད་ལ་འགྲོ་བ་ཀུན་གྱིས་མཐོང་བ་ཡིན་ཟེར།
དེའི་ཤར་ཕྱོགས་ཀྱི་རི་འདེབ(འདབས)གཅིག་ན་ཕ་ཝང་ཆོ་ལེ་བ་མང་པོ་འདུག་
པའི་འོག་ན་མི་གཉིས་གསུམ་ཤོང་བའི་ཕུག་པ་ཐོ་རེ་བ་ཞིག་ཡོད་འདུག་པ་ལ། གྲུབ་
ཐོབ་འདི་དང་འདིའི་རྡོ་གདུགས་ཡིན་ཟེར་ནས་ངོ་སྤྲོད་ཅིང་འདུག །ལྭ་བ་པའི་རྡོ་
འདུགས་ཡིན་ཟེར་བའི་ཕ་ཝང་ཟུར་གསུམ་པ་ཆེན་པོ་ཞིག་འདོམ་དོ་ཙམ་གྱི་ནམ་
མཁའ་ལ་འདུག་པ། ས་ལ་ལྷུང་དོགས་ནས་བཙུགས་པ་ཡིན་ཟེར་བའི་རྡོའི་ཀ་བ་གསུམ་
གཙུགས་འདུག་སྟེ། དེས་ཡིད་མ་ཆེས་སུ་སོང་བ་ཞིག་འདུག །
དེ་ནས་བྱང་ཕྱོགས་སུ་སོང་བ་ན། ཡུལ་འཁོར་ཞིག་བདེ་མཆོག་གི་ཕོ་བྲང་ཡིན་
པས་བུད་མེད་རྣམས་ཕྱེད་གཟུགས་མའི་རྣམས་པར་ཡོད་ཟེར་བ་འཐོར་བུ་མཐོང་བ་
ནི༑ གཞོག་རེ་ལ་ཁ་དོག་གང་ཡང་འཛོམས་པོར་ཡོད་པ་ལ། གཞོག་རེ་ལ་གློ་ཤུ་དང་
90



མན་ལུང་གུ་རུའི་ལམ་ཡིག།
འབུར་ཆུང་ལྟ་བུའི་ཤ་རིགས་རྩུབ་མོ་ཡོད་པ། ལུང་སྟོང་དུ་འཕྲད་ན་འཇིགས་པའི་
སྣང་བ་སྐྱེས་ཐུབ་པར་འདུག །ཡང་ལམ་ཁའི་འགྲོན་ཁང་ཞིག་ན་བིརླ་པ་ཞུ་ནས་ཐིམ་
པ་ཡིན་ཟེར་བའི་ཕ་ཝང་ཞིག་འདུག་པ་ལ་སྣུམ་འཛག་ཅིང་འདུག་པ་བསོགས་པས་
མཚན་ངོ་རེ་ཐུབ་པའི་མར་མེ་ཡོང་བར་འདུག །དཀོར་གཉེར་ཡིན་ཟེར་བའི་བུད་མེད་
ཅིག་འདུག་པ་རང་བཞིན་གཏུམ་པའི་ཚུལ་སྟོན་ཅིང་
། མདུན་ན་ཡོད་འཕྲོ་ལ་མེད་
འགྲོ་ཞིང་མེད་བཞིན་དུ་ཡོད་འོང་བའི་རྫུ་འཕྲུལ་སྣ་ཚོགས་སྟོན་པ་ཞིག་འདུག །
དེ་ནས་ནུབ་ཏུ་ཕྱིན་པའི་གྲོང་ཁྱེར་ཆེན་པོ་ཞིག་གི་ནང་ན། ཉི་མའི་གུང་ལ་ཤར་
ཕྱོགས་ཀྱི་ངོས་ནས་ཕྲ་མེན་མ་ཞིག་མ་ཧེ་རུ་བརྫུས་ནས་རྭ་ཅོ་གཉིས་ལ་མི་རོ་ཆེན་པོ་
རེ་བརྒྱུས་ནས། ནམ་མཁའ་ལ་འུར་སྒྲ་ཆེན་པོ་དང་བཅས་བྱུང་བས་མི་མང་པོ་འཇིགས་
སྣང་ཤིན་ཏུ་ཆེ་བར་བྱེད་འདུག་ཅིང་། དེ་སྲུང་མཁན་ཡིན་ཟེར་བའི་མི་ཞིག་གིས་ཁྲི་
སྙན་པཱ་ལས་རྭ་དུང་ཞིག་བུས་བྱུང་བ་དང་
། ཡར་ཇེ་མཐོར་སོང་སྟེ། ནུབ་ཕྱོགས་ཀྱི་
ནམ་མཁའི་ངོས་ལ་ཡལ་སོང་།།
གཞན་ཡང་དེ་འདྲ་བ་བྱ་གཅན་སོགས་དུ་མའི་གཟུགས་སུ་སྤྲུལ་ནས། དངོས་སུ་
མི་ཁྱེར་བ་ཐོ་རེ་བ་ཡོད་ཟེར། དེའི་ནུབ་ཏུ་ཕྱིན)པ་ན། ཨིན་བྷུ་ཏིའི་རྒྱལ་ས་ཞིག་པའི་
རྗེས་ཡིན་ཟེར་བ་ཞིག་འདུག་སྟེ། སྔོན་རྒྱལ་པོ་འདིའི་མཁའ་སྤྱོད་གྲུབ་པས་ཡུལ་དེའི་
མི་ཕྱུག་གྲོང་ཁྱེར་དང་བཅས་པ་ནམ་མཁའ་ལ་སོང་བའི་རྗེས་ད་ལྟ་ཡང་ནམ་མཁའ་
ན་མངོན་པར་ཡོད་ཟེར། དེའི་ནུབ་ཕྱོགས་ན་གྲོང་ཁྱེར་ཞིག་འདུག་པའི་གྲོང་དེ་ལ་
མིའི་གྲངས་འབུམ་ཚོ་བཞི་ཡོད་ཟེར། ཕྲ་མེན་མ་བྱུང་བའི་གྲོང་ཁྱེར་དེ་ཕན་ཆད་རྒྱ་
གར་ནུབ་ཕྱོགས་ཨུ་རྒྱན་གྱི་ཡུལ་ཡིན། ཡུལ་དེའི་གྲོང་ཕལ་ཆེར་ན་བཟང་བཏུང་ཅུང་
ཟད་དཀོན་པས་མི་རྣམས་ཀྱི་བྱུང་དབྱིབས་ཅུང་ཟད་རིང་པའི་རྣམ་པ་ཅན་དུ་འདུག །
91



ལམ་ཡིག་ཕྱོགས་བསྒྲིགས།
སློབ་དཔོན་པདྨ་འཁྲུངས་པའི་མཚོ་ཡིན་ཟེར་བའི་མཚོ་ཆེན་པོ་ཞིག་ཀྱང་འདུག
དེ་ནས་བྱང་དུ་ཕྱིན་པ་ན། ཨུ་རྒྱན་གྱི་ལུང་པ་དངོས་གཞིར་དྷུ་མ་ཐ་ལ་ཞེས་བྱ་
བའི་གྲོང་ཁྱེར་ཆེན་པོ་དང་། ལུང་པ་ཕུ་མདའ་རིང་པའི་རྣམ་པ་ཅན་ལ་ཆུ་ཆེན་པོ་
འབབ་པ་བདུན་ཙམ་འདུག །ཆོས་ལུགས་ཕལ་ཆེར་མུ་སྟེགས་པ་ཡིན་ཟེར་ཏེ། སངས་
རྒྱས་པ་ཡང་རེ་རེ་ཙམ་ཡོད་པར་འདུག །སངས་རྒྱས་པའི་ལྷ་ཁང་ཞིག་ན་ཕག་མོའི་ལྡེར་
སྐུ་མི་ལས་ཆེ་བ་ཞིག་འདུག་པ་དེ་ལ་ལོ་རེ་ལ་སྐྲ་མཐོ་རེ་སྐྱེ་བ་བྱིན་རླབས་ཅན་ཡིན་
ཟེར་བ་ཞིག་འདུག །བོད་རིགས་ངན་ཡིན་ཟེར་ནས་ཁྱོ་ག་ཕལ་ཆེར་གྱིས་ཅོག(བཙོག)
ལྟ་བྱེད་ཅིང་། བུད་མེད་རྣམས་ཀྱིས་བྱམས་པར་བྱེད་ཅིང་འདུག །ཨུ་རྒྱན་པ་རིན་ཆེན་
དཔལ་དང་ང་གཉིས་ཀྱི་ཕར་རེས་ཀྱི་འགྲོ་ལམ་གཅིག་འདུག་ཅིང་
། ཁོང་གི་ཚུར་རེས་
ལ་ཁའི་ངོས་ནས་བྱོན་པར་འདུག་ཅིང་། ངས་ནི་སྔར་གྱི་ལམ་དེ་ལས་ལོག་ནས་འོང་
།
ཁོང་གི་ལམ་ཡིག་ན་ཉིན་ལམ་གསུམ་བཞི་ཙམ་ལ་ཡང་ཟླ་རེ་དགོས་པའི་ཡི་གེ་འདུག་
པ་ནི། དུས་སྔར་བས་ལམ་འཕྲང་སོགས་ཀྱི་མི་གཞན་མི་འགྲོ་ཞིང་
། བགྲོད་དཀའ་བའི་
དུས་ཤིག་ཡོད་པ་ཡིན་པས་འདྲའོ། །རྨི་ལམ་རྫུན་བཤད་སྒྱུ་མའི་སྒྲ་དབྱངས་ཆེན་པོ་
ལས༑ ནུབ་ཕྱོགས་ཀྱི་སྐད་ཆ་བཤད་པའི་ལེའུ་གསུམ་པའོ།།
ལེའུ་བཞི་བ།
བཞི་བ་བྱང་ཕྱོགས་ཀྱི་སྐད་ཆ་བཤད་པ་ནི། ཁམས་ཀྱི་རྒྱལ་བོའི་ཡུལ་ནས་བྱང་
དུ་ཐག་རིང་པོ་ཙམ་ཕྱིན་པའི་ས་ཞིག་ན། ཚ་ལ་དང་ཆུའི་ནང་ནས་རིན་པོ་ཆེ་མང་པོ་
འབྱུང་བ་ཡོད་ཟེར་འདུག །དེ་ནས་བྱང་དུ་ཕྱིན་པ་ན། ཡུལ་དྲུག་གི་ཡ་གྱལ་ལི་ཡུལ་གྱི་
92



མན་ལུང་གུ་རུའི་ལམ་ཡིག།
རྗེ་
རྒྱལ་པོ་མངའ་ཐང་ཤིན་ཏུ་ཆེན་པོ་ཞིག་འདུག་པའི་ལྕགས་རི་གྲུ་བཞི་བའི་ཕྱོགས་
ལའང་། ཚོང་པས་ཉིན་ལམ་དྲུག་དྲུག་འགྲོ་དགོས་པ་ཡོད་ཟེར། དེ་ནས་བྱང་དུ་ཕྱིན་
པ་ན། སྟོད་ཧོར་གྱི་རྒྱལ་པོ་དང་། སོག་པོའི་ཡུལ་གྱི་རྒྱལ་པོ་ལ་སོགས་པའི་ཡུལ་ཁམས་
ཤིན་ཏུ་ཆེ་བ་མང་པོ་ཡོད།
དེ་ནས་ཆུ་བོ་སིནྡྷུ་ནུབ་ནས་ཤར་དུ་འབབ་ཅིང་ཡོད་དེ། དེའི་ཕྱོགས་ཀྱི་ཧོར་
གྱི་ཡུལ་ཕལ་ཆེར་ཁང་བ་མེད་ཅིང་། སྦྲ་དང་གུར་སོགས་ལ་བརྟེན་ནས་སྡོད་པར་
འདུག །དྲག་ཤོས་རྣམས་ལ་གུར་གཉིས་ཐོག་དང་གསུམ་ཐོག་ཡོད་ལ། སྐྱེས་བྱེད་པའི་
དུས་སུ་རྔ་མོང་བརྒྱད་ཅུ་ཙམ་ལ་ཁལ་བཀལ་ནས་འགྲོ་སྡོད་བྱེད་པར་འདུག །ཤམ་བྷ་
ལའི་མཐའ་སྐོར་གྱི་གངས་རིའི་ལྷོ་ཕྱོགས་ཀྱི་ཕྱིའི་རྩ་བ་ན་ཡུལ་དང་གྲོང་ཁྱེར་ཆེན་
པོ་འདུག་པའི་མི་ཀུན་ཕོ་མོ་གཉིས་ཀ་གཅིག་ལ་འདུས་པ་ཡིན་ཟེར་ཏེ། ཕོ་ཡི་དབང་
པོ་བརླ་གཡས་ལ་ཡོད་ཅིང་། མོ་མཚན་བརླ་གཡོན་པ་ལ་ཡོད་ཅིང་
། ཕྲུ་གུ་ཡང་བརླ་
གཡོན་པའི་ནང་དུ་ཟླ་བ་གསུམ་རེ་གསུམ་རེ་ཙམ་གནས་ནས་སྐྱེ་བ་འབའ་ཞིག་ཡིན་
ཟེར། ཡུལ་ཤམ་བྷ་ལའི་རྒྱ་ཁྱོན་ནི་ལྷོ་འཛམ་བུའི་གླིང་ཆུང་ངུའི་ཕྱེད་བྱང་མ་ཡིན་ཞིང་
།
བྱང་ངོས་ཡུལ་ཆེན་པོ་གསུམ་ཀའི་སྤྱི་མིང་ལ་ཤམ་བྷ་ལར་བཏགས་པར་འདུག །གངས་
དཔག་ཚད་ལྔ་བརྒྱ་བ་ཞིག་གིས་ཕྱོགས་ཀུན་ཏུ་བསྐོར་བའི་ནང་རྣམས་པདྨའི་
དབྱིབས་ཅན་ལ་འདབ་མ་བརྒྱད་པར་དེ་གཅོད་བྱེད་ཕྱི་ནང་གི་རིའི་ཟུར་དགོང་སྤྲད་
ནི་
ཀྱིས་བྱས་པ།
དེའི་ལྷོ་ནུབ་མཚམས་ནས་ཆུ་དང་མི་འགྲོ་བའི་ལམ་ཞིག་འདུག་སྟེ། དེར་སོག་
པོའི་ཚོང་པ་དང་བག་མ་ཡར་འགྲོ་མར་འགྲོ་བྱེད་པར་ཡོད་ཟེར། ཡུལ་དེའི་ཤར་གྱི་
ཕྱོགས་སུ་ཆུ་རླུང་བྱ་གསུམ་མ་གཏོགས། སྔོན་ཆད་མི་འགྲོ་མ་མྱོང་ཟེར་བ་ཞིག་འདུག །
93



ལམ་ཡིག་ཕྱོགས་བསྒྲིགས།
ཆུ་དེ་ཐག་རིང་བ་ནས་ཕྱིའི་རྒྱ་མཚོ་ལ་འབབ་བོ།།
ཡུལ་དེའི་ལྟེ་བར་འམ་མ་ནས་གྱེན་དུ་ཉིན་གསུམ་འཛེགས་པའི་དབུས་ཀྱི་ལྟེ་བ་
ལ; རྒྱལ་པོའི་ཕོ་བྲང་ཀ་མཱ་པ་ཞེས་བྱ་བ་གྲུ་བཞི་བའི་ཕྱོགས་རེ་རེ་ལ་དཔག་ཚད་བཅུ་
གཉིས་ཙམ་ཡོད་དེ། དེའི་ལྷོ་ཕྱོགས་སུ་མ་ལ་ཡའི་སྐྱེད་མོས་ཚལ་གྱི་དབུས་ན་རྒྱལ་བོ་
ཟླ་བཟང་གིས་བཞེངས་པའི་དུས་ཀྱི་འཁོར་ལོའི་དཀྱིལ་འཁོར)གྱི་བློས་བསླང་ཆེན་པོ་
དང་༑ རིགས་ལྡན་པདྨ་དཀར་པོས་བཞེངས་པའི་བློས་བསླང་གཉིས་ཀ་རྡོ་རྗེའི་གུར་
ཁུང་གཅིག་གི་ནང་དུ་ཚུད་པ་ཡོད།
ཕོ་བྲང་དེའི་བྱང་ཕྱོགས་ན་གྲོང་ཁྱེར་བྱེ་བ་ཕྲག་གཅིག་ཕོ་བྲང་གི་འཁོར་གྱི་ཚུལ་
དུ་འདུག་པ། དེ་གསུམ་ཀའི་ཤར་ནུབ་ན་མཚོ་ཆེན་པོ་ཚེས་བརྒྱད་ཀྱི་ཟླ་བ་ལྟ་བུ་རེ་རེ་
ཡོད་པ་རྒྱལ་བོའི་ཕོ་བྲང་ཆེན་པོ་དེ་དང་། གཞལ་ཡས་ཁང་བ་ཆེན་པོ་བཞི་ལ་ཁོང་
བརྩེགས་ལ་སོགས་རྣམ་གྲངས་དུ་མས་མཛེས་པར་བྱས་པའི་དབུས་ན་རིན་པོ་ཆེའི་རྒྱ་
ཕིབ་ཀྱི་རྣམ་པས་བརྒྱན་པ་ཞིག་ཡོད་པར་འདུག །གཞན་ཁང་བ་ཕལ་ཆེར་གཉིས་ཐོག་
མ་བོད་ལུགས་ལྟར་བདེ་མོར་གྱུར་བ་ཡོང་
། ཡུལ་དེའི་རྒྱལ་པོའི་སྐུ་ཆས་ནི་དབུ་སྐྲ་སིལ་
བུར་སྤྱི་བོར་བཅིངས་པ། ཞྭ་ཁྲ་བོ་རྩེ་ལྔ་པ་རིགས་ལྔའི་རྟགས་ཀྱིས་མཚན་པ་གསོལ་བ།
ཁྲི་མཐོ་བ་ཞིག་གི་སྟེང་དུ་བཞུགས་ནས། སྐྱེ་བོ་དུ་མ་ལ་ཆོས་གསུངས་པའི་སྐབས་ཤིག་
ཏུ་ཁོ་བོས་ཀྱང་ཞལ་མཐོང་ཞིང་གསུངས་ཐོས་པ་ཙམ་བྱུང་
། རྒྱལ་པོ་དེའི་ཡོན་ཏན་ནི།
ཕྱི་རུ་རྒྱལ་པོ་བྱོན་པའི་གྲོང་དང་སྐྱེད་ཚལ་རྣམས་སུ་དཔག་བསམ་གྱི་ཤིང་དང་རེ་རེ་
འདུག་པ་ལས་ཐུགས་ལ་གང་བཞེད་འབྱུང་བ་དང་
། ནང་དུ་རྒྱལ་པོ་ཁྲི་ལ་ཐོག་མར་
ཕེབས་དུས་སུ་ཀླུའི་རྒྱལ་པོའི་ནོར་བུ་རིན་པོ་ཆེ་ཕུལ་བ་ལས་ཐུགས་ལ་གང་བཞེད་
འབྱུང་བ་འདུག་ཟེར།
94



མན་ལུང་གུ་རུའི་ལམ་ཡིག།
གཞན་ཡང་ངོ་མཚར་བ་ཕོ་ཉ་བཏང་དུས། སྡེ་བའི་རྒྱལ་བོ་ལ་རལ་གྲི་ཡིད་ཀྱི་
ཤུབས་ཅན་དང་། འདབ་མའི་རྒྱལ་ཕྲན་དགུ་བཅུ་རྩ་དྲུག་པོ་རེ་རེ་ལ་དབྱུག་པ་ཡིད་
ཀྱི་ཤུགས་ཅན་རེ་རེ་ཡོད་པ་དེ་ཕོ་ཉའི་ལག་ཏུ་གཏད་ནས། དེ་གང་དུ་འགྲོ་བའི་ཡུལ་
དེའི་ཡིད་ལ་བྱས་པས་སྐད་ཅིག་ལ་ཡུལ་དེར་སླེབས་པ་ཡིན་ཟེར། ལོངས་སྤྱོད་ཀྱི་ཁྱད་
པར་ནི། འབྲས་དང་ཤིང་ཐོག་སྣ་ཚོགས་དང་གྲོ་ལ་སོགས་པའི་འབྲས་བུའི་བྱེ་བྲག་དུ་
མ་ལ་ལོངས་སྤྱོད་བྱེད་པར་འདུག །སྐྱེས་པ་ཕལ་ཆེར་གོས་དཀར་པོ་དང་། ཞྭ་དམར་
པོ་ཕྲ་ཞྭ་རྩེ་རིང་ལྟ་བུ་འཁྱོགས་པོ་འདབ་མ་མེད་པ་གྱོན་པ། མོ་རིགས་ཕལ་ཆེར་གོས་
དམར་པོ། ཞྭ་དཀར་བོ་རིན་པོ་ཆེའི་རྒྱན་ཆོ་ལེ་བ་ཡོད་པ་ཞིག་གྱོན་པ་དང་
། རབ་བྱུང་
རྣམས་ཞྭ་ལྷམ་མེད་པ་ཆོས་གོས་རྣམ་གསུམ་ལ་བརྟེན་པ་མང་པོ་འདུག །གྲ་བསྐོར་གྱི་
ལུགས་སུ་བྱེད་འདུག་པ་ནི། ཚིག་གཙོ་བོ་མི་འདོན་པར་དོན་གྱི་བཤད་པ་ཅུང་ཟད་
དང་༑ ཉམས་རྟོགས་ཀྱི་སྟེང་ནས་བྱེད་ཟེར།
བྱང་ཤར་གྱི་པད་འདབ་ལ་གནས་པའི་མི་རྣམས་ཀྱི་ལུས་ཀྱི་རྒྱབ་ཏུའང་རྐང་
ལག་ཡོད་པ་མི་གཉིས་རེ་རྒྱབ་འབྲེལ་བ་ལྟ་བུ་ལ། འགྲོ་དུས་འགྲོ་ལ་ཕྱག་བཙལ་བ་
ལྟར་རྐང་པ་གཉིས་ས་ལ་བཙུགས་ཤིང་།གཉིས་ནམ་མཁའ་ལ་གཡུག་ཅིང་འགྲོ་བའི་ས་
ཆོད་གཞན་ལས་ཆེ་བ་ཞིག་འདུག །གཞན་ཡང་ཡུལ་འདིར་ལོ་རྒྱུས་གཞན་དུ་མི་ལུས་
རྟ་མགོ་ཅན་དང་། ཁྱིའི་མགོ་ཅན་དང་
། རྐང་པ་ཡ་གཅིག་ལས་མེད་པ་ལ་མི་གཉིས་
གཉིས་གཤིབས་ནས་ཕྱིན་ན་རྟ་ལས་ཀྱང་མགྱོགས་པའི་སྡེ་དང་
། མི་རྣ་བ་ཆེན་པོ་ཡོད་
པའི་སྡེ་ན། རྣ་བ་གཅིག་གིས་གོས་བྱེད་ཅིང་། གཅིག་གིས་སྔས་བྱས་ནས་ཉལ་བ་དང་
།
རེས་འགའ་གཉིས་ཆར་གོས་སུ་གྱོན་པ། རེས་འགའ་མགོར་དཀྲིས་ནས་ཞྭ་ལྟར་གྱོན་
ཆོག་པའི་སྡེ་དང་
། མི་མགོ་མེད་པ་ལ་སྟོབས་ཤིན་ཏུ་ཆེ་བ། དཔུང་མགོ་གཉིས་ལ་མིག་
95



ལམ་ཡིག་ཕྱོགས་བསྒྲིགས།
དང་༑ རྣ་བའི་ཐད་དུ་ཁ་ཡོད་པ་སོགས། ཡུལ་རིགས་མི་འདྲ་བ་དུ་མ་ཡོད་པར་ཡང་
བཤད་འདུག་གོ། །
ཡུལ་འདིའི་མཐའ་བསྐོར་བའི་རི་དང་ཡུལ་དྲུག་གི་ཡ་གྱལ་གང་རའི་བར་ན་
ཕྱིའི་རྒྱ་མཚོ་ཆེན་པོ་དང་འདྲ་བའི་མཚོ་ཆེན་པོའི་ཆོད་པ་ཡོད། པད་འདབ་རེ་རེ་ལ་
ཡུལ་ཆེན་པོ་བཅུ་གཉིས་རེ་དང་
། ཡུལ་རེ་རེ་ལ་རྒྱལ་པོ་གསེར་གྱི་ཐོད་ཅན་རེ་དང་
གྲོང་ཁྱེར་བྱེ་བ་ཕྲག་རེ་རེ་ཡོད་དེ། ལྟེ་བའི་བྱང་ཕྱོགས་ཀྱི་གྲོང་ཁྱེར་བྱེ་བ་ཕྲག་གཅིག་
མ་གཏོགས་པར་གཞན་ཀུན་དྲིལ་བས་མི་གྲོང་བྱེ་བ་ཕྲག་དགུ་བཅུ་རྩ་དྲུག་ཡོད་པ་
ཡིན་འདུག །དུས་ཕྱིས་ཡུལ་དེར་འགྲོ་བར་འདོད་པའི་མི་དག་སྲིད་ན། འདི་ནས་
མངའ་རིས་མང་ཡུལ། དེ་ནས་སྟོད་ཧོར་གྱི་ཡུལ་དང་། དེ་ནས་སོག་པོའི་ཡུལ་ཁམས་
ཆེན་པོ་གསུམ་བཤགས་ནས་ཕྱིན་པ་ན། ཡུལ་དེའི་ལྟེ་བ་ན་ལོ་གསུམ་ལ་སླེབས་སོ།།
ཁོ་བོ་ནི་ཡིག་ཆ་འགའ་རེ་དང་བོད་རྒན་ཕལ་ཆེར་རི་བོང་ཅལ་རྒྱུག་ལ་བརྟེན་
ནས༑ རྒྱལ་བོ་ཤར་དང་ཡས་སྟག་ནུབ་ཀྱི་རྣམ་པས་ཤར་གྱི་ཕྱོགས་དང་ཡུལ་གཞན
ན་དོན་མེད་པར་ལོ་མང་བོ་འཁྱམས་ཤིང་
། མཐར་གཞན་སྟོབས་ལ་བརྟེན་ནས་རང་
གཞན་ཀུན་གྱི་བློར་ཚུད་དཀའ་བའི་ཡུལ་མང་བོ་ཕྱིན་པར་གྱུར་ཏེ།
རྨི་ལམ་རྫུན་བཤད་སྒྱུ་མའི་སྒྲ་དབྱངས་ཆེན་པོ་ལས། བྱང་ཕྱོགས་ཀྱི་སྐད་ཆ་
བཤད་པའི་ལེའུ་སྟེ་བཞི་བའོ།།
ཆུང་
ལེའུ་ལྔ་པ།
ལྔ་པ་རང་གི་སྐྱེས་ཡུལ་དབུས་སུ་བྱས་པའི་སྐད་ཆ་བཤད་པ་ནི། ཡུལ་མཐའ་ཀུན་
96



མན་ལུང་གུ་རུའི་ལམ་ཡིག།
ན་འབྲོག་དང་། ཀླུང་ཀུན་ན་ཞིང་དང་ཡུལ་དང་གྲོང་ཁྱེར་ནས་ཡོད་པ་ལ་གནག་རྟ་
དང་འབྲུ་སོགས་བརྟེན་པ་ཡོད། གཞན་ཡང་ལེགས་ཕྱོགས་ནས་བརྗོད་ན་ཧ་ཅང་ཚད་
པ་ཚ་བའི་དུས་སུ་བསིལ་བ་བསྟེན་པས་ཆོག་པ་དང༌། སྐོམ་ན་ཆུ་བཏུང་རྒྱུ་དང་འཁྱག་
པ་མུར་རྒྱུ་ཡོད་པ། འབྱོར་ལྡན་དུ་ཡོད་པ་འགའ་རེ་སྟན་ནང་ཚང་ཅན་ཁོ་ནས་གདན་
འདིངས་སུ་ཡོད་པ་དང་བཅས་པ་ནི་ཡོན་ཏན་ཙམ་དུ་མཐོང་
། གཞན་ཡུལ་ཁྲིམས་ཀྱི་
བྱ་བ་བྱེད་མཁན་མེད་པའི་སྟོབས་ཀྱིས་རྒྱན་གོས་བཟའ་བཏུང་སོགས་རང་གི་ཡིད་ལ་
གང་དྲན་རྣ་བས་གང་ཐོས་ལོངས་སྤྱོད་བྱེད་པ་ནི། རྒྱལ་བོ་ཨུ་ཏྲ་ཡ་ནས་བུ་གཙུག་ཕུད་
ཅན་རིན་པོ་ཆེའི་ཆར་འབབས་པ་དང་མཚུངས་སོ་སྙམ་མོ།།
ཡང་གླང་མེད་ངོ་མཚར་ཆེ་བའི་གཏམ་ནི། གཙང་ཁའི་གཞུང་ན་ཕྱུགས་མ་ཕལ་
ཆེ་བ་ལ་ལོ་རེ་ལ་བེའུ་གཉིས་གཉིས་ཁྲིད་ཅིང་། མཛོ་མོ་རེས་ཀྱང་བཟའ་ཚང་མི་བདུན་
རེ་སོས་པ་ཡིན་ཟེར། དེ་ནས་ལྷོ་ནུབ་ཏུ་སོང་བ་ན། རྒྱལ་མོ་རོང་གི་ཁ་སྟོད་ན་བན་བོན་
གཉིས་ནུས་མཐུ་དང་ལག་མཐུ་གཉིས་ཀ་འགྲན་པར་འདུག་སྟེ། ཐོག་ནམ་མཁའ་ནས་
བསྲུངས་ཀྱང་ས་འོག་ནས་ཡར་བརྒྱབ་སྟེ་མི་གསོད་པ་ཡིན་ཟེར། ཁང་བའི་རྩེ་ལ་རྡོ་
གཡམ་པ་ཆེན་པོ་མི་གཉིས་གསུམ་གྱིས་འདེགས་དགོས་པས་མནན་ནས་བཞག་ཀྱང་
རླུང་པོས་བསྐྱེལ་ཐུབ་འདུག །སྒོང་གསུམ་ནས་ཕལ་ཆེར་ན་ལོངས་སྤྱོད་མི་མཁས་ཤིང་
།
དབུས་གཙང་ན་ཕྱིན་པའི་བཙུན་པ་སོགས་ཀྱིས་དབུས་གཙང་གི་ལུགས་ལྟར་ལོ་མགོ་
ལོ་མཇུག་འཁྱོངས་པའི་ཟ་ལུགས་བྱེད་པ་ན། ཀུན་གྱི་ཁ་རུབ་བྱེད་ནས་དབུས་གཙང་
གི་ཡི་དྭགས་དེ་དགོས་པ་འདུག །ཡོད་དུས་མི་ཟ་ན་མེད་དུས་ཅི་ཟ་ཟེར་ནས། དེ་རིང་
གང་ཡོད་པ་ཐམས་ཅད་ཡང་བརྫིས་ནས་ཟ་ཞིང་སོང་ནས
། ཚ་གྲོ་དགོངས་དུས་ནས་
ལྟོ་ཅི་ཡང་མེད་པར་སྡོད་ནས་འདུག །འོར་རྒྱུ་བྱམས་པ་ཞེས་བྱ་བའི་ས་ན་ཞིང་རྨོས་
97



ལམ་ཡིག་ཕྱོགས་བསྒྲིགས།
མོ་
པའི་ཀ་འོག་ནས་ད་ལྟར་ཡང་རྡོ་སྐུ་ཆག་པ་དང་མ་ཆག་པ་མང་བོ་དོན་ཡོད་པའི་ས་
ཆ་དེར། རྒྱ་མོ་བཟའ་ལ་བློན་པོ་མགར་གྱིས་ལམ་བར་དུ་བུ་ཚ་བྱུང་བ་མ་སྐྱེས་ཀྱི་བར་
དུ་ཡོལ་ནས་བསྡད་པ་ཡིན་ཟེར།
དེ་ནས་ཉིན་ལམ་གསུམ་ཙམ་ཕྱིན་པའི་ས་ཞིག་ན་བུད་མེད་ཁྱོ་མེད་པ་ཀུན་གྱིས་
མི་ལ་ངོམ་པའི་འཕྱོར་ཆས་རང་གི་མཚན་མ་ལ་བྱེད་པར་འདུག །ཡང་བྱང་ར་སྒྲེང་ན་
ཆུ་ཧ་ཅང་བཟང་བའི་སྟབས་ཀྱིས་སྐྱེ་བོ་ཀུན་གྱིས་ཆུ་མ་ཐུབ་པ་ཡིན་ཟེར་ཏེ། ཕོ་དར་
དར་ཀུན་གྱི་རྐང་ལག་གི་འོག་ཕྱིན་ཅི་ལོག་ཏུ་འཆུས་པ་འགའ་རེ་འདུག །ཤུགས་ནག་
འཐུག་པོ་ཅན་གྱི་ཆུ་ཡིན་འདུག་པས་ངན་དྲགས་པ་ཡིན་ནམ་བཟང་དྲགས་པ་ཡིན་
ནམ་མི་ཤེས། ཉང་སྟོད་རྒྱལ་མཁར་རྩེ་ན་ལོ་དུས་ཀྱི་རིམ་གྲོ་ཆེན་པོར་ཚོགས་པའི་དུས་
སུ༑ གཤེན་མོ་རྒན་མོ་ཞིག་གི་བྱངས་དྲངས་ཏེ། མི་མང་པོ་ཚོགས་པའི་ཁྲོམ་དགྱིལ་དུ་
བུད་མེད་རྣམས་སྐད་གཙར་ནས། འབལ་མོ་འབལ་མོ་འབལ་མོ་ཟངས་ཀྱི་བྱ་ལེ་ཅན་
ལ་ཧོ་ཧོ་ཞེས་འདོན་པར་འདུག་སྟེ། བུད་མེད་ཀྱི་ཁ་ཁྲེལ་ཆུང་བས་ཡིན་ནམ་སྙམ་མོ། །
ལྷོ་ཕྱོགས་ཕག་རེ་ཁ་ན། མི་ཞིག་གི་མགྲིན་པ་འབྲས་ཀྱིས་ན་ནས་ཆད་པར་གྱུར་
ཀྱང་མ་ཤི་བས། ལྟོགས་སྐོམ་བྱུང་བ་ན་ལག་པས་བྲང་ལ་ཧད་ཧད་བྱེད་པར་འདུག་
པའི་དུས་སུ། གཉེན་འཁོར་གྱི་ཙམ་འདུར(རྩམ་དྭངས)མགྲིན་པའི་བུག་པ་ནས་མར་
བླུག་པར་འདུག །ཅེས་མི་མང་པོས་མཐོང་བར་བྱུང་འདུག་པས་ལས་བཟང་ངན་གྱི་
འབྲས་བུ་མ་ཟད་ན་རྐྱེན་གྱིས་སྐྱེ་ཤི་བྱེད་པ་ཡང་དཀའ་བ་ཞིག་ཡོད་འདྲ་སྙམ་མོ། །
ཡང་སྙེ་ནམ་ན་ཉིན་ལམ་ཕྱེད་ཙམ་ཞིག་ཡོད་པའི་རི་གཟར་བོ་ཞིག་གི་ལྡེབ་ལ་
ལམ་ཞིག་པའི་ཞིག་པའི)དེར་མ་རྐྱང་གདོང་ཐུག་ན་ཡང་དབང་ཆུང་བ་ཞིག་ལམ་
ཡངས་པ་ཞིག་ཏུ་གཟུར་ཏེ་ལོག་དགོས་པར་འདུག་པས་ལམ་དེ་ཁོ་ན་འཇིགས་པར་
98



མན་ལུང་གུ་རུའི་ལམ་ཡིག།
རྡོ་
འདུག །བྱང་གི་ཚྭ་མཚོ་སོགས་ནས་བྱུ་རུ་དཀར་པོ་རུ་བསྡུ་ཐུབ་པའི་རྡོ་འཕྲེང་དཀར་
པོ་ལ་ཆས་བཟང་ངན་གྱི་རྒྱན་བྱེད་པ་ཐོ་རེ་དབུས་གཙང་གི་གཞོང་ན་ཡོད། བོད་ཀྱི་
བྲག་རི་གཟད་པོ་དང་གང་ཆེ་བ་སོགས་ལ་རིན་པོའི་ཆེའི་རིགས་མང་བོ་ཡོད་ཀྱང་ཕ་
ལམ་སོགས་མེད་པའི་སྐྱོན་གྱིས་པད་མ་ཚོགས་ཡིན་འདུག་ཅིང་
། ཆུ་ཤེལ་བཟང་པོའི་
རྡོ་རིགས་ ་མང་པོ་ཡོད་པ་ནི། གངས་རི་ཁ་བྱང་དུ་བསྟན་པ་འཁྱག་པ་ཞུ་མ་ཐུབ་ནས་
ལོ་སྟོང་ལོན་པ་ན་ཆུ་ཤེལ་དུ་འགྲོ་བ་ཡིན་ཞེས་རྒྱ་གཞུང་ཚད་མར་བྱེད་པ་འགའ་ལ་
སྣང་སྟེ། འགྱུར་ཁ
ཁ་ཅིག་ཏུ་འགྱུར་མ་དག་པ་ཡིན་ཟེར་སྐད་དོ། །
ཡང་ཁོ་བོས་ཡུལ་ཁ་ཕ་བྱ་ན། དབྱར་ཁ་གསེར་བསྒྲུབ་ཏུ་ཕྱིན་པས་ན། མི་ཉག་
མོ་ཡིན་ཟེར་བའི་ཁམས་བཙུན་མ་ས་འོག་གཏེར་རྣམས་མཐོང་བ་ཞིག་གིས། ཁྱོད་
རང་ལྟད་མོ་ལྟ་ན་ངས་བསྟན་ཆོག་ཟེར་ནས་ཕྱིན་པས། རྒྱ་མཚོའི་ནང་མཐའི་ངོས་
ཀྱི་མཐའ་དང་འཁོར་ཡུག་ལ་འདི་ནི་ནུབ་བ་ལང་སྤྱོད་ཡིན་ནོ། །འདི་ནི་བྱང་སྒྲ་མི་
སྙན་ཡིན་ནོ། །འདི་ནི་ཤར་ལུས་འཕགས་ཡིན་ནོ། །འདི་ཡི་ཡུལ་ན་འདི་འདྲ་ཡོད་ཅེས་
འཆད་ཅིང་
། འགྲོ་བའི་ཡུན་ལ་ཇ་སྦྱོར་གཅིག་ཙམ་རེ་འོང་བར་འདུག །དེ་ནི་གཞན་
སྟོབས་ཀྱིས་ཡིན་ཏེ། གཞན་སྟོབས་བྱ་བ་ཅི་ལ་ཟེར་ན་སྙམ་ན། དཔེར་ན་ཐང་ཆད་པ་
ལ་རྟ་ལ་ཞོན་ནས་ཐག་རིང་པོའི་སར་འགྲོ་བ་དང་
། ཆུ་ཆེན་པོ་ལ་གྲུ་ཟམ་སོགས་ལ་
བརྟེན་ནས་གོས་ལྷམ་ཤ་གསུམ་ཆུས་མ་རེག་པར་ཕ་རི་ལ་སླེབས་པ་དང་དེ་འདྲ་བ་
དེ་ལྟ་བུ་ལ་ཟེར་བ་ཡིན་ནོ། །རྨི་ལམ་རྫུན་བཤད་སྒྱུ་མའི་སྒྲ་དབྱངས་ཆེན་པོ་ལས་རང་
ཡུལ་ཀྱི་སྐད་ཆ་བཤད་པའི་ལེའུ་སྟེ་ལྔ་པའོ།།
དེ་ལྟར་ཁོ་བོ་ནི། རང་དང་གཞན་གྱི་སྟོབས་ལ་བརྟེན་ནས་མི་སྲིད་པ་སྣ་ཚོགས་
མཐོང་མོད་ཀྱི། སྤྱིར་ཡང་ལས་བཟང་ངན་གྱི་འཕེན་པས་དངོས་པོ་གཅིག་ལ་ཡང་ལྟ་
99



ལམ་ཡིག་ཕྱོགས་བསྒྲིགས།
ཚུལ་དང་མཐོང་ཚུལ་མི་འདྲ་བ་དུ་མ་འབྱུང་བར་ཚད་མ་གྱུར་པས་གསུངས་ཤིང་
།
རང་གིས་མྱོང་བས་གྲུབ་བོ། །དེས་ན་གཞན་ནི་མི་བདེན་ལ། ཁོ་བོ་ནི་བདེན་པ་ཁོ་ནའོ་
སྙམ་དུ་བསམ་པར་མི་བྱ་སྟེ། དེ་ནི་བླུན་པོའི་ལོག་རྟོག་ཡིན་པས། ཤེས་ལྡན་རྣམས་ཀྱིས་
ཞིབ་ཏུ་དཔྱད་ཅིང་གཞིག་པར་བྱ་དགོས་སོ།།
མི་སྲིད་དགུ་སྲིད་སྲིད་པ་འདི།།
མི་མཐོང་དགུ་མཐོང་ཁོ་བོའི་མིག།
མི་ཐོས་དགུ་ཐོས་ངོ་མཚར་གཏམ།
མི་བྲི་དགུ་བྲིས་ཡི་གེར་བཀོད།།
ཞེས་པ་འདི་དང་འདི་འདྲ་བདག་བློར་མི་ཤོངས་ཤིང་བདེན་པར་མི་འཛིན་པ་རྣམས་ལ་སྡིག་པ་
བསོག་པའི་རྒྱུ་རུ་མ་གྱུར་ཅིག དགེའོ། །བཀྲ་ཤིས་དཔལ་འབར་འཛམ་གླིང་རྒྱན་དྲུག་ཤོག །
100



ཨུ་རྒྱན་པ་ཕྱི་མའི་ལམ་ཡིག།
སྟག་རས་པ་ངག་དབང་རྒྱ་མཚོའི་ཨུ་རྒྱན་ལམ་ཡིག
༼ ༡༥༧༥-༡༦༥༣༽
ཨུ་རྒྱན་པ་ཕྱི་མའམ། སྟག་རས་པ་ངག་དབང་རྒྱ་མཚོ་ནི་རབ་བྱུང་བཅུ་པའི་ཤིང་ཁྱི་ཕྱི་ལོ༡༥༧༥
ལ་འཁྲུངས་ཤིང་། རབ་བྱུང་བཅུ་གཉིས་པའི་ལྕགས་ཡོས་ཕྱི་ལོ༡༦༥༣ལོར་གྲོངས། གཞན་གྱིས་
དགུང་ལོ་བརྒྱད་ཅུར་བཞུགས་པར་གསུངས་པ་ནི་ཁོང་གི་ཞལ་ནས། ལོ་བརྒྱད་ཅུ་ལོན་པའི་མི་རྒན་
དང་༑ །ཤིང་རྩ་བ་རུལ་བའི་སྡོང་པོ་གཉིས། །སྡོང་པོ་ནམ་འགྱེལ་མི་ཤེས་ཆོས་ལ་གཤེགས། ཟེར་བ་ཡིན་
པས༑ ཞེས་སོགས་གསུངས་པ་ལ་བརྟེན་ནས་སྨྲས་པ་ཡིན་ནམ་སྙམ་མོད། དེ་ནི་སྤྱིར་དགུང་ན་མཐོ་
བའི་ངང་ཚུལ་གསུངས་པ་ཙམ་ལས་གྲོངས་དུས་དགུང་ན་དེ་ཙམ་ཐོན་པའི་དོན་མིན། གྲོངས་ལོ་ནི་
རྣམ་ཐར་ལེགས་བྲིས་བེ་ཌཱུརྱ་དཀར་པོའི་རྒྱུད་མངས་ལས། གདུལ་བྱ་བསོད་ནམས་ཀྱི་སྐལ་བ་རྫོགས་
པ་དང་། རྟག་འཛིན་ཅན་རྣམས་འདུ་ཤེས་བཅུ་གཅིག་ལ་བསྐུལ་བས་ཐར་བའི་ལམ་དུ་དྲང་བའི་ཕྱིར།
ལྕགས་ཡོས་ཆོ་འཕྲུལ་ཆེན་པོའི་ཚེས་བརྒྱད་ཀྱི་ཉིན་ཆོས་ཀྱི་དབྱིངས་སུ་སྙོམ་པར་ཞུགས་པས་མཁའ་
སྤྱོད་དུ་གཤེགས། ཞེས་དགུང་ལོ་དོན་བརྒྱད་པ་ལ་གྲོངས་པར་གསལ་ལོ། །
ཁོང་ཆུང་དུས་ཀྱི་མཚན་ལ་ཚེ་དབང་ལྷུན་གྲུབ་ཅེས་བཏགས། འབྲུག་པ་པདྨ་དཀར་པོ་ཡང་
ཞལ་མཇལ། དགུང་ལོ་བཅུ་ལ་སོན་སྐབས་ཡབ་སྐུ་གཤེགས། ཡབ་སྐུ་གཤེགས་ཁར་སྔོན་ས་སྐྱ་པས་
ཁོང་ལ་ལུང་བསྟན་ཡོད་པས་ངེས་པར་བུ་ཚེ་དབང་ལྷུན་གྲུབ་ས་སྐྱར་གཏོང་དགོས་ཞེས་ཞལ་ཆེམས་
གནང་མོད། རྗེས་སུ་ཁོང་གི་ཚེ་རབས་ལས་ཀྱི་བླ་མ་ལྷ་རྩེ་བར་སོང་གཤིས་ས་སྐྱར་མ་ཕེབས་པར་
འབྲུག་པ་པདྨ་དཀར་པོའི་དངོས་སློབ་ལྷ་རྩེ་བ་ངག་དབང་བཟང་པོ་བླ་མར་བསྟེན་ནས་ཆོས་དང་
གདམས་པ་ཞུས། རབ་ཏུ་བྱུང་བའི་མཚན་ལ་ངག་དབང་རྒྱ་མཚོ་ཞེས་གསོལ། རྗེས་མར་ཁོང་རྒྱ་ནག་
101



ལམ་ཡིག་ཕྱོགས་བསྒྲིགས།
དང་ཚ་བ་རོང་སོགས་སུ་ཕེབས་ཤིང་
། སླར་ཡང་ཛ་ལན་དྷ་ར་དང་། ཁ་ཆེ། ཨུ་རྒྱན་གྱི་གནས་སོགས་
སུ་བྱོན་པ་ཡིན་མོད། ལམ་ཡིག་འདིར་རྒྱ་ནག་སོགས་སུ་ཕེབས་པའི་སྐོར་མེད། སྐབས་དེར་བླ་མ་སྟག་
དང་འདྲ་བ་སྟག་ཚང་རས་པ་དང་། རྒྱལ་པོ་སེངྒེ་དང་འདྲ་བ་སེངྒེ་རྣམ་རྒྱལ་ཞེས་ཡོངས་སུ་གྲགས་
སྐད།
ལམ་ཡིག་འདི་ནི་ཨུ་རྒྱན་གྱི་ཡུལ་ཞིབ་འཇུག་བྱེད་མཁན་དག་ལ་ཤིན་ཏུ་གལ་ཆེ་བ་ཞིག་ཡིན།
ཁོང་ཨུ་རྒྱུན་དུ་ཕེབས་དུས་ཨོ་རྒྱན་པ་སྔ་མ་རིན་ཆེན་དཔལ་གྱི་ལམ་ཡིག་ལ་བརྟེན་ནས་ས་གནས་
སོགས་བཙལ་ཞིང་བྱོན་པ་ཡིན་ཞིང་
། དེ་རྗེས་མཁས་དབང་དགེ་འདུན་ཆོས་འཕེལ་གྱིས་ཨུ་རྒྱན་པ་
སྔ་ཕྱི་གཉིས་ཀའི་ལམ་ཡིག་ལ་བརྟེན་ནས་གནས་རྣམས་ངོས་བཟུང་ཡོད་ལ། དགེ་ཆོས་ཁོང་གིས་གྲུབ་
ཆེན་ཨུ་རྒྱན་པ་རིན་ཆེན་དཔལ་ལ་ཨུ་རྒྱན་པ་སྔ་མ་དང་
། སྟག་རས་པ་ངག་དབང་རྒྱ་མཚོ་འདི་བ་
ཚང་ལ་ཨུ་རྒྱན་པ་ཕྱི་མ་ཞེས་བཏགས་ཡོད་དེ། ཁོང་གི་གཏམ་རྒྱུད་གསེར་ཐང་དང་
། རྒྱ་གར་གནས་
ཡིག་ཀུན་ཏུ་ལམ་ཡིག་འདི་གཉིས་ཧ་ཅང་གལ་ཆེན་དུ་བཟུང་ཡོད།
དཔེར་ན་རྒྱ་གར་གནས་ཡིག་གི་མཇུག་ཏུ། ད་ལྟའི་མི་ལོ་དྲུག་བརྒྱ་ལྷག་གི་སྔ་རོལ་དུ། རྗེ་རྒོད་
ཚང་པའི་བུ་ཆེན་དང་། ཀརྨ་རང་བྱུང་པའི་སློབ་དཔོན་དུ་གྱུར་པ་གྲུབ་ཐོབ་ཨོ་རྒྱན་པ་རིན་ཆེན་
དཔལ་དེ། ཟླ་བོ་དཔལ་ཡེ་འཁྲིད། དབྱུག་པ་ཕྱག་ཏུ་ཐོགས། ཞབས་ས་ལ་བཙུགས་ཏེ། འགྲོ་བ་མི་ཡི་
ལུགས་སུ་གནས་འདིར་བྱོན་འདུག་པ་དེའི་ལམ་ཡིག་རྒྱས་པ་དང་། དེ་འོག་ལོ་སུམ་བརྒྱའི་རྗེས་སུ་
འདིར་བྱོན་པ་སྟག་རས་ངག་དབང་རྒྱ་མཚོ་གཉིས་ཀའི་རྣམ་ཐར་ལ་གཟིགས་དང་
། ལམ་བར་གྱི་གྲོང་
དང་ཚྭ་ཁ་ལ་སོགས་པ་ཕལ་མོ་ཆེ་ད་དུང་ཡང་ངོས་ཟིན་པ་ཡོད། ཅེས་སོགས་གསུངས་པ་ལྟར་རོ། །ཨོ་
རྒྱན་སྔ་མའི་ལམ་ཡིག་དེ་ཡང་ཤིན་ཏུ་གལ་ཆེ་བར་ཡོད་མོད། དེ་ཉིད་ལམ་ཡིག་དེབ་ཕྲེང་གཉིས་པའི་
ནང་དུ་དགོད་པར་བྱའོ། །
སྒྲིག་པ་པོས།
102



ཨུ་རྒྱུན་པ་ཕྱི་མའི་ལམ་ཡིག།
ར༄༅། །ཨོ་རྒྱན་མཁའ་འགྲོའི་གླིང་གི་ལམ་ཡིག་ཐར་ལམ་
བགྲོད་པའི་ཐེམ་སྐས་བཞུགས་སོ། །
ཨོ་རྒྱན་པ་ངག་དབང་རྒྱ་མཚོ།
ན་མོ་གུ་རུ་དྷརྨ་བ་ཏི་ཌཱ་ཀི་ནཱི་
གྲུབ་དབང་མཆོག་རྣམས་དངོས་གྲུབ་ལེན་པའི་གནས། །
མ་དང་མཁའ་འགྲོ་འདུ་བས་སྐལ་མེད་རྣམས། །
སྤ་བཀོང་འཇིག་རྟེན་གསུམ་པོ་ཐམས་ཅད་ཀྱིས། །
མཆོད་པའི་ཡུལ་གྱུར་དེ་ལ་ཕྱག་འཚལ་ལོ། །
དེ་ཡང་གསང་བ་བླ་ན་མེད་པའི་རྒྱུད་སྡེ་མཐའ་ཡས་པ་ནས། ནང་རྡོ་རྗེའི་ལུས་
རྣ་བ་གཉིས་ཡོད་པའི་གཡས་པ་དང་སྦྱར་བ། འཕགས་ཡུལ་གྱི་དབུས་མ་ག་དྷ་རྡོ་
རྗེའི་གདན་ནས་ནུབ་ཕྱོགས་སུ་དཔག་ཚད་ལྔ་བརྒྱ་འདས་པ་ན། རྒྱལ་པོ་ཨིནྡྲ་བྷུ་ཏི་
ཞེས་པ། དེ་བཞིན་གཤེགས་པ་དངོས་ཀྱི་གདུལ་བྱར་གྱུར་ཏེ། འཁོར་དང་བཅས་པ་
གསང་ཆེན་གྱི་སྤྱོད་པ་བརྩམས་པས་སྙིགས་མའི་ལུས་སྤངས་ཏེ་འཇའ་ཚོན་གྱི་སྐུར་
གྱུར་
དེ་ནས་དཔལ་གསང་བའི་བདག་པོས་རྒྱུད་སྡེ་རྣམས་གསེར་གྱི་གླེགས་བམ་ལ་
103



ལམ་ཡིག་ཕྱོགས་བསྒྲིགས།
བཻཌཱུརྱའི་ཞུན་མས་བྲིས་ཏེ་ཀླུ་རྣམས་ལ་གཏད། དེའི་དོན་ཉམས་སུ་བླངས་པས་ཀླུ་
ཕལ་མོ་ཆེ་མཆོག་གི་དངོས་གྲུབ་ཐོབ། དེའི་བུ་དང་བུ་མོ་རྣམས་རྣལ་འབྱོར་པ་དང་
མཁའ་འགྲོ་མར་གྱུར། དེ་ནས་དཔལ་ཨོ་རྒྱན་མཁའ་འགྲོའི་གླིང་ཞེས་དེང་སང་གི་བར་
གྲགས་པ། ཧེ་རུ་ཀ་རང་བྱུང་གི་ལྷ་ཁང་ཆོས་ཀྱི་དཀོར་མཛོད། ཆོས་ཀྱི་རྒྱལ་པོ་མཚན་
མཐུན་པ་དགུ་དང་། ཕྱག་ན་རྡོ་རྗེའི་སྤྲུལ་པ་དྲང་སྲོང་འགྲོ་བ་དབུགས་འབྱིན་དང་
།
གྲུབ་ཐོབ་ཆེན་པོ་ལ་ཝ་པ་སོགས་སྐྱེས་མཆོག་དུ་མ་དང༌
། ཁྱད་པར་རྡོ་རྗེ་ཕག་མོས་
བྱིན་གྱིས་བརླབས་པས་གསང་སྔགས་བླ་མེད་ཀྱི་སྤྱོད་པ་སྐྱོང་བ་ཐུན་མོང་གི་རྫུ་འཕྲུལ་
དངོས་སུ་སྟོན་ནུས་པ་དེང་སང་གི་བར་དུ་ཡོད་པ། ས་མུ་དྲ་སིནྡྷའི་ཚུ་རོལ། རྣལ་
འབྱོར་གྱི་དབང་ཕྱུག་རྣམས་ཉམས་དང་རྟོགས་པ་གོང་དུ་སྤེལ་བའི་ས། སོ་སོའི་སྐྱེ་བོ་
ཕལ་བ་དག་ཀྱང་ཚེ་འདིའི་ཀུན་རྟོག་རགས་པ་འགགས་ཏེ། མི་རྟོག་པ་རྒྱུད་ལ་བསྐྱེད་
ནུས་པ། དེང་སང་རྒྱ་གར་བ་རྣམས་ཀྱི་འཕྲལ་སྐད་དུ་ཀཱ་མ་ལ་པིར་ཞེས་འབོད་པའི་
བཤུལ་ལམ། རིམ་པར་བགྲོད་པའི་ཚུལ་ཅུང་ཟད་ཅིག་གླེང་ན།
སྤྱིར་འཛམ་བུ་གླིང་གི་ཆུ་བོ་བཞི་འབབ་ཀྱི་ལྟེ་བ་ཕལ་གྱི་གངས་ཏི་སེ་ཞེས་
འབོད་ཅིང་། ཏི་སེ་ནས་གངྒཱ་ལྷོ་ནུབ་ཏུ་འབབ། མྱང་པོ་རི་རྫོང་ནས་ཉི་མ་གཅིག་གིས་
སྲེ་ཏ་པུ་རིར་སླེབ། དེ་ནས་ཞང་ཞུང་གི་ཡུལ་གུ་གེ་ཁྱུང་ལུང་དུ་སླེབ། གུ་གེ་བརྒྱུད་ཏེ་
ཕྱིན་པས་ཞག་ལྔ་ལ་ཤ་རཾ་ལ་རྩར་སླེབ། ལ་ཐོན་ནས་ཁུ་ནུ་རང་གི་མགོ །དེ་ནས་རྣམ་
རྒྱལ༣པུཥཤ༈ དེ་ནས་ཉིན་གཉིས་ནས་སཱ་རར། ཁྱགས་སུ། དེ་ནས་ཉིན་ལྔ་ལ་སུ་གེ་ཐང་
དུ་སླེབ། དེ་ནས་ཞག་གསུམ་ལ་ཛ་ལ་མུ་ཁར་སླེབས། དེ་ན་ཡོད་པའི་རྡོ་ལ་མེ་འབར་དང་
།
ཆུ་ལ་མེ་འབར་གཉིས་ལ་ཀླུ་སྒྲུབ་ཀྱིས་སྦྱིན་སྲེག་མཛད།
དེའི་ཉེ་ལོགས་ན་ཀླུ་སྒྲུབ་ཀྱི་སྒྲུབ་ཁང་ཕ་བོང་དྲོད་པ་འདྲ་བ་ཞིག་འདུག །དེ་
104



ཨུ་རྒྱན་པ་ཕྱི་མའི་ལམ་ཡིག།
ནས་ཉིན་གཅིག་ལ་ཡུལ་ཉི་ཤུ་རྩ་བཞིའི་ཡ་བ་ཛཱ་ལནྡྷ་ར་ཞེས་པ་རྒྱ་གར་བ་ཀུན་ཀངྐ་
ར་གོ་ཊ་ཞེས་འབོད། བོད་པ་རྣམས་ན་གར་གོ་ཊ་ཞེས་པ་ཡུལ་དེའི་ཤར་ངོས་ན་ལྷ་
ཁང་མཆོད་རྟེན་གྱི་བཟོ་འདྲ་བ་དེའི་ནང་ན་མ་ཧཱ་དུར་ཁ་ཞེས་རྡོའི་རྟེན་རྨོག་འདྲ་
བ་ཞིག་འདུག །དེ་ལ་རྡོ་རྗེ་ཕག་མོ་གནས་ཀྱི་ཡོད་ཟེར། དྲོད་མ་ཡལ་བར་འདུག །ལྷ་
ཁང་དེའི་ཕྱོགས་བཞིར་ལས་བཞིའི་ཐབ་ཁུང་དང་། བྱང་ངོས་སུ་དམར་མཆོད་ཀྱང་
བྱེད༑ ཤར་དུ་མི་རྣམས་ལྕེ་བཅད་ནས་ཞག་གསུམ་དེ་ཀར་འདུག་པས་སོས་ཤིང་ངག་
མི་བདེ་བ་རྣམས་ལ་ཤིན་ཏུ་ཕན་པ་ཞིག་གདའ། དེར་ནུབ་གཅིག་རྨི་ལམ་དུ། རྒྱ་
དར་
དམར་པོའི་གུར་ཁང་གི་ནང་དུ་བཅོམ་ལྡན་འདས་མ་སྣང་ལ་རང་བཞིན་མེད་པ་ཞིག་
བཞུགས་འདུག་པར། བདག་ཊི་ལ་ངང་ཁ་ཆེར་འགྲོ་བ་ལ་བར་ཆད་མེད་པར་ཨེ་ཕྱིན།
ལུང་བསྟན་དབུགས་དབྱུང་གནང་དུ་གསོལ་ཞུས་པས། རྒྱུ་དར་བཀྲ་ཤིས་ཁ་བཏགས་
ཤིག་གནང་ནས་བར་ཆད་མེད་དོ་གསུངས།
ཡུལ་དེའི་ལྷོ་ན་ལདྷུ་ར་ཞེས་བྱ་བ་དུར་ཁྲོད་བརྒྱད་ཀྱི་ནང་ཚན་ཤིང་བརྒྱད་ཀྱི་
ཡ་བ་ཡིན་ཟེར། གེ་སར་གྱི་སྡོང་པོ་ཡོད་པ་དེ་ལའང་དམར་མཆོད་བྱེད་ཅིང་
། དེའི་ཉེ་
ལོགས་ན་ཕུག་པ་ཆེན་པོ་རྒྱལ་བ་རྒོད་ཚང་པའི་སྒྲུབ་ཕུག་དེ་ལ་བོད་རྣམས་སྡོད་ཅིང་།
ཟླ་བ་དང་པོ་ལ་ཆོ་འཕྲུལ་གྱི་དུས་ཆེན་རྒྱ་གར་བའི་ནང་པ་ཐམས་ཅད་ཟླ་བ་རེར་ཚུལ་
དུས་མཆོད་ཞིབ་ར་ཟེར་གཏོང་གི་འདུག །གནམ་གང་གི་ཉིན་གྲོལ་སྟོན་རྒྱལ་པོའི་ཕོ་
བྲང་ནང་དུ་ཛོ་ཀི་རྣམས་དང་
། སེ་ཉ་སི་དང་
། བོད་པ་ཐམས་ཅད་ཁྱད་མེད་དུ་མཆོད་
པ་གཏོང་གིན་འདུག །དུར་ཁྲོད་དེའི་ཆུ་གཉིས་ཀྱི་བར་ན་ཕ་བོང་ཐོད་པ་འདྲ་བ་ཞིག་
ལ་རྣལ་འབྱོར་མའི་སྐུ་ཤིན་ཏུ་གསལ་བ་འདུག །ཚོགས་བདག་གླང་སྣ་རང་བྱོན་ཡོད་
ཟེར་བ་མི་རྣམས་ལ་བཤད་རྒྱུ་མི་འདུག་ཅིང་མ་རྙེད། ཡུལ་དེའི་བྱང་ངོས་ཀྱི་རི་དེའུ་
105



ལམ་ཡིག་ཕྱོགས་བསྒྲིགས།
ཆེ་བ་ཞིག་འདུག་པ་དེ་ཁ་ནུ་མ་ཨོ་ཏེ་ཡིན་ཟེར། ལར་ཀངྐ་ར་ཀོ་ཊའི་ཡུལ་དེ་ཤིན་ཏུ་
ཉམས་དགའ་བ། ལོངས་སྤྱོད་ལ་སོགས་པ་ཕུན་སུམ་ཚོགས་པ་དགེ་སེམས་ཆེ་བ། སྐྱེས་
ཕོ་མོ་ཐམས་ཅད་ལྟ་ན་སྡུག་པ། རྒྱལ་པོ་དེ་ནང་བ་ཡིན་པས་སེ་ཉ་སི་དང་
། ཛོ་ཀི་
གཉིས་ཀའི་སྡེ་ཡོད། རྒྱལ་རིགས་དེ་ལ་འཁོར་ལོ་སྡོམ་པའི་སྤྲུལ་བ་རེ་འབྱུང་ཟེར། ཀད་
ར་ཀོ་ཊ་ནས་ཉིན་གཅིག་ནུབ་ཏུ་ཕྱིན་པས། ནུ་རུ་ཕུ༑ཤྲཱི་ན་ག་རསྣཔ་ཋ། ནོ་ས་ར། ཀ་
ཞུ་ཧ་ར། པ་རུ་རྡ༈ པ་ཋན་མུ་སུར། ས་ཀི་རི།ས་ལོ༈ བྷེ་ཚར་བྷུ་ར། ས་ལ་གོ་ཟུ། སོ་ཊ་ཀོ་
ཊ༑ གྷ་ཙོ་ར་ཀ་ནས་ཉིན་གཉིས་ལ་བ་ལ་ན་གར་ཊི་ལར་སླེབས
། དེ་ན་ཛོ་ཀིའི་སྡེ་ཡོད། བླ་
མ་དེ་ཛིན་པིར་ཟེར་བའི་ཕྱིས་འབྱུང་གི་གྲུབ་ཐོབ་རྩོད་མེད་དེའི་སྐུའི་སྐྱེ་བ་བྷ་ནཱ་ཐ་
ཟེར་བ་གཞོན་ནུ་ཞིག་འདུག །
གཞན་སྟག་ལེ་ནཱ་ཐ་ཟེར་བའི་གྲུབ་ཐོབ་ཅིག་འདུག །རི་དེའི་ལྷོ་ངོས་ཀྱི་བྲག་ལ་
རྒྱན་གྱི་སྐུ་རང་བྱོན་ཤིན་ཏུ་གསལ་བ་ཞིག་འདུག །ཛཱ་པིར་དང་ཛིན་པིར་གཉིས་
ཀྱིས་སཱ་འཛུལ་ལ་བྱོན་པའི་ཤུལ་དེ་ན་འདུག །དེ་ནས་ཁ་ཆེ་ལ་ཕྱིན། ཁ་ཆེའི་ཡུལ་དེ་
ཡང་ལུང་པ་ཤར་ནུབ་ཏུ་རིང་བ། ཟས་གོས་ལ་སོགས་པ་མོད་པ། གནས་ཀྱང་ནུབ་
ཕྱོགས་ཀྱི་ཆུ་གཉིས་ཀྱི་བར་ན་སྨིན་མ་རྭ་མེ་ཤྭ་ར། དེའི་ཤར་ཕྱོགས་ན་མཚོ་ཆེན་པོ་
ཞིག་གི་དཀྱིལ་ན། མང་པུ་རེ་ཟེར་བའི་མཆོད་རྟེན་གཅིག་འདུག །དེ་ཀ་དགྲ་བཅོམ་པ་
ཉི་མ་གུང་པས་སྐྱིལ་ཀྲུང་བྱས་པས་ཀླུ་རྣམས་ཀྱིས་རྫི་ཆར་དྲག་པོ་ཕབ་པས། ཆོས་གོས་
ཀྱི་སྣེ་བངས་པ་ཙམ་ཡང་མ་བྱུང་
། སླར་མདའ་རྡོའི་མཚོན་འཕངས་པའི་
ཏོག་ལ་སོགས་པ་སྐྱེས་པས་ངོ་མཚར་དུ་གྱུར་ནས་བཀའ་ཅི་སྩོལ་ཞུས་པས། ངས་སྐྱིལ་
ཀྲུང་གིས་མནན་པའི་ས་འདི་སྟེར་དགོས་གསུངས་པས། མཚོ་རྣམས་སྐམས་ནས་ཡུལ་
ཆགས་པའི་ཡུལ་གྲུ་གཅིག་ལ་གྲོང་ཁྱེར་འབུམ་ཚོ་སོ་དྲུག་ཡོད་ཟེར། དེ་ན་རྗེ་བཙུན་
ཨོ་
ཤུལ་དུ་མེ་
106



ཨུ་རྒྱན་པ་ཕྱི་མའི་ལམ་ཡིག།
ནཱ་རོ་བའི་ཀུན་དགའ་ར་བ་ཁ་ཆེ་ཁྲི་སྟན་ཡོད་ཟེར། དེའི་མཚོ་དེ་ཕྱིས་རྒྱས་པས་ཡུལ་
དེའང་ཤར་ངོས་སུ་སྤོས།
དེ་ལ་ཁ་ཆེ་ན་གར་དུ་གྲགས་པའི་ཡུལ་གྲུ་ཆེན་པོ་ཞིག་འདུག །ན་འོས་དྲུང་ན་
བྷ་རོ་མ་ཙི་ཟེར་བ་ཕྱི་པའི་ལྷ་ཁང་ཀ་བ་བཞི་བརྒྱ་ཡོད་པ་ཞིག་འདུག །པ་ལྷར་སྒང་
ན་ཁྲོན་པའི་ནང་དུ་སྒྲོལ་མའི་སྐུ་འཆར་བ་ཞིག་འདུག །དེའི་དུས་ཚོགས་ཀྱི་འཁོར་ལོ་
བསྐོར། དྲན་པ་བཟང་པོ་ན་རེ། བླ་མས་ལུང་བསྟན་པའི་གནས་སུ་སླེབ། ད་དངོས་གྲུབ་
ཇི་ལྟར་ཞུ་ཟེར་བས་གླུ་འདི་བླངས་སོ། །རྩ་བ་ནི་འོག་ཕྱོགས་ཀླུ་ཡུལ་ལ་ཐུག་པ། །རྩེ་མོ་
ནི་དགའ་ལྡན་ལྷ་ཡུལ་ལ་སླེབ་སྣང་ངོ༌
། །དཔག་བསམ་ཤིང་ལ་དགོས་འདོད་འབྱུང་
ཟེར་དང་པོ་ནས་ཐོས་ཟིན། །ཞུ་བ་ཞིག་ཡོད་དོ་གྲུབ་པ་བརྒྱད་ཀྱི་དངོས་གྲུབ་ཞུ་བ་
ཡིན་འབོལ་མོ་ཤོག་ཤོག །རྩ་བ་ནི་རྡོ་རྗེ་འཆང་ཆེན་ལ་ཐུག་པ། །རྩེ་མོ་ནི་དྲིན་ཅན་བླ་
མ་ལ་སླེབ་སྣང་ངོ༌
། །བཀའ་བརྒྱུད་བླ་མ་ལ་རྟོགས་པ་དོན་གྱི་ཟབ་ཁྱད་ཡོད་ཟེར་དང་
པོ་ནས་ཐོས་ཟིན། །ཞུ་བ་ཞིག་ཡོད་དོ་བྱིན་རླབས་འཕོ་བའི་དབང་བསྐུར་ཞུ་བ་ཡིན་
འབོལ་མོ་ཤོག་ཤོག །རྩ་བ་ནི་བྱང་ཆུབ་ཀྱི་སེམས་ཉིད་ལ་ཐུག་པ། །རྩེ་མོ་ནི་རང་བཞིན་
ཡོངས་ཤེས་ལ་སླེབ་སྣང་ངོ༌། །རང་སེམས་རྟོགས་ན་སངས་རྒྱས་ཡིན་ཟེར་དང་པོ་ནས་
ཐོས་ཟིན། །ཞུ་བ་ཞིག་ཡོད་དོ་ཚེ་གཅིག་མཆོག་གི་དངོས་གྲུབ་ཞུ་བ་ཡིན་འབོལ་མོ་
ཤོག་ཤོག །ཅེས་སོ། །དེའི་ཤར་ཕྱོགས་ན་སྟག་སི་ལི་མ་ཟེར་བའི་རི་ཞིག་འདུག་པ། རི་
བོ་གྲུ་འཛིན་ཡིན་ཟེར། དེ་ནས་ཉིན་གཅིག་གིས་པུཏྤ་ཧ་རིར་སླེབས། དེར་ཞག་བདུན་
བསྡད།
ན་མོ་གུ་རུ། ཕ་དྲིན་ཅན་བླ་མའི་ཞབས་ལ་འདུད། །ས་བོད་ཡུལ་གཙང་གི་རས་
པ་ང་། །དཔལ་མེ་ཏོག་མདངས་འཕྲོག་གི་གནས་སུ་སླེབ། །སེམས་དགའ་དྲག་མ་བཟོད་
107



ལམ་ཡིག་ཕྱོགས་བསྒྲིགས།
གླུ་འདི་ཐལ། །སྨན་གུར་ཀུམ་གྱི་མེ་ཏོག་དྲི་བསུང་ལྡན། །བུང་བ་རྐང་དྲུག་གི་གཤོག་
རྩལ་རྣ་བར་སྙན། །གཙང་ཆབ་སྔོན་མོའི་མཎྜལ་ཡིད་གར་འོང་
། །ཤིང་ལྗོན་པའི་བསིལ་
སྐྱོབ་དྭངས་ཉམས་ཆེ། །དངོས་གྲུབ་ཀྱི་བདུད་རྩི་སྐོམ་དུ་བརྟེན། །ཨེ་མ་ཧོ་སྐལ་བ་བཟང་
ངོ་སྙམ། །འདི་བསམ་གྱིན་དུ་བཀའ་བརྒྱུད་ཀྱི་རྣམ་ཐར་དྲན། །ཕ་སྐད་གཉིས་སྨྲ་བའི་
ལོ་ཙཱ་བས། །རྒྱ་གར་ཡུལ་དུ་ལན་གསུམ་བྱོན། །སྤྲུལ་སྐུ་ནཱ་རོ་པཎ་ཆེན་ལ། །བཀའ་རྒྱ་
མཚོ་ལྟར་ཟབ་སྙིང་པོའི་དོན། །གསེར་ཞུན་མ་ལྟ་བུའི་གདམས་ངག་ཞུས། །
བཀའ་བབས་ལུང་བསྟན་མངའ་གསོལ་མཛད། །གངས་ཅན་འགྲོ་བའི་དོན་ལ་བྱོན། །
བཤད་སྒྲུབ་ཀྱི་བསྟན་པ་ཉིན་མོར་མཛད། །གྲུབ་ཐོབ་ཀྱི་གཏེར་ཁ་གྲངས་མེད་ཕྱེ། །མཁའ་
སྤྱོད་ཀྱི་གནས་ཀྱང་འདི་བས་བྲེལ། །དུས་ད་ལྟ་ནཱ་རོའི་བརྒྱུད་འཛིན་བཟང་
། །ལམ་མོས་
གུས་ཀྱིས་ཆོག་པའི་གནད་ཀ་ལ། །བྱིན་རླབས་ཀྱི་དབང་བཞི་སེམས་ལ་ཐོབ། །འདི་རྟོགས་
པ་དོན་བརྒྱུད་ཀྱི་ཁྱད་ཆོས་ཡིན། །མི་གཞན་ལ་བརྗོད་ན་རྫུན་པའི་གཏམ། །ཐ་སྙད་ཀྱི་
ཚིག་ཕྱིར་མི་འབྲང་བ། །ལམ་སྲིད་པའི་སྡུག་བསྔལ་ཁྱད་དུ་བསད། །ལུས་བྲན་དུ་བཀོལ་
ཞིང་དཀའ་བ་སྤངས། །རྐྱེན་བཟང་ངན་གྱི་སྟེང་དུ་རང་བབས་བཞག། །ད་ཆོས་ཉིད་དུ་
གྲོལ་རྒྱུ་མ་རྙེད་པས། །ལམ་བསྒྱུར་ཁའི་སྤང་བློ་ག་ལ་དགོས། །མི་གཞན་ལ་བཤད་ན་རྫུན་
པའི་གཏམ། །ཞེས་དང་། ཕྱོགས་ལས་རྣམ་རྒྱལ་མངའ་བའི་དངོས་གྲུབ་དང་
། །བདུད་སྡེའི་
གཡུལ་ལས་རྒྱལ་བའི་མཐུ་སྟོབས་ཀྱིས། །འགྲོ་ཀུན་ཕན་བདེའི་ལམ་ལ་བཀོད་བྱས་ནས། །
དཔལ་ལྡན་བླ་མའི་ལུང་བསྟན་འགྲུབ་པར་ཤོག །ཅེས་སྨྲས་སོ། །
དེ་དུས་མཆེད་གྲོགས་གསུམ་ཡོད་པས་ཚད་པས་ཆེར་ན། བོད་ལ་ལོག་འགྲོ་
རོགས་གྱིས་ཟེར་ཚུར་ལོག་འོངས། ཁོང་གསུམ་གྱིས་ཀསྨི་ར་ཟེར་བའི་ཡུལ་དུ་བསྡད། དེ་
ནཱ་རོ་པའི་འཁྲུངས་ཡུལ་ཡིན། ངས་སེནྟ་བྲག་རི་ཟེར་བའི་དུས་ཀྱི་ཆུ་ས་ག་ཟླ་བའི་བཅོ་
108



ཨུ་རྒྱན་པ་ཕྱི་མའི་ལམ་ཡིག།
ལྔ་ལ་བབས་ནས་སྣོན་ཟླ་བའི་བཅོ་ལྔ་ཚུན་ལ་འབབ་པ་ཞིག་འདུག །དེ་ཡུལ་ཉི་ཤུ་རྩ་
བཞིའི་སོར་མོ་ཡིན་ཟེར། གནས་དེ་ནང་པས་ད་ལྟའང་འཛིན། དེ་ནས་ཁོང་གསུམ་གྱི་
རྩར་ལོག་པས་བོད་ལ་འགྲོ་ཟེར་མ་ཉན། རང་ཉིད་ཀྱང་ཅུང་ཟད་མ་བདེ་བས་ནད་
ཀྱང་དགེ་སྦྱོར་གྱི་དྲོད་ཚད་ཉུལ་བར་གོ །ཆོས་ཤན་རྐྱེན་གྱིས་འབྱེད་པས་རྐྱེན་ཐོག་
ཏུ་བློས་བཏང་། བདག་འཛིན་ཡུལ་མེད་དུ་སོང་། བག་ལ་ཉལ་ཐམས་ཅད་ཐེར་ལ་
ཐོན། མཉམ་རྗེས་གཉིས་ཇེ་བརྟན་སོང་། རིག་པ་ཤུབས་ནས་ཐོན་པས་ནད་ཀྱང་བདེ་
བར་ཤར་བ་ཞིག་བྱུང་
། བླ་མ་སངས་རྒྱས་དངོས་སུ་མཐོང་བས་རོ་སྙོམས་ཀྱི་གདམས་
ངག་ལ་ཡིད་ཆེས། ལར་སེམས་ཅན་ཐམས་ཅད་རང་རང་གི་ལས་ལ་སྤྱོད་ཅིང་སྡུག་
བསྔལ་རང་གར་མྱོང་བ་འདི་སྙིང་རྗེ་སྙམ་ངེས་འབྱུང་དྲག་པོ་སྐྱེས། ལྷག་པར་ཀླ་ཀློའི་
ཆོས་ལུགས་དར་བས། འབད་པས་བསྒྲུབས་ཀྱང་བྱང་ཆུབ་ཐོབ་པར་མ་གསུངས་པས།
འདི་ཀུན་ཀྱང་ལམ་ལོག་པ་ལས་སླར་ལོག་ནས་སངས་རྒྱས་ཀྱི་བསྟན་པ་ལ་ཞུགས། རྗེ་
བཙུན་ངག་དབང་བཟང་པོའི་འཁོར་དུ་སྐྱེ་བར་གྱུར་ཅིག །བདག་གིས་དཔལ་ལྡན་བླ་
མའི་བཀའ་བསྒྲུབས་ཤིང་
། རི་ཁྲོད་བས་མཐའ་རྒྱལ་ཁམས་ཀྱི་གནས་ཆེན་རྣམས་སུ་
དྲོད་ཚད་མྱུལ་བའི་སྣང་མི་སྣང་ཀུན་བྱང་ཆུབ་ཀྱི་ལམ་ལ་འགོད་པར་གྱུར་ཅིག་ཅེས་
སྨོན་ལམ་བཏབ།
དེ་ནས་ཚུར་འོངས་ཝ་རན་དུ་སླེབ། དེར་ཁོང་རྣམས་ཆེར་ན། མ་ཌེ་ལ་འགྲོ་
དགོས་ཟེར་ཕྱིན་པས་གཅིག་ལམ་དུ་ཤི །མ་ཌར་སླེབས་ནས་ཞག་གཉིས་ནས་གྲགས་པ་
རྒྱ་མཚོ་ཤི །དེར་དྲན་པ་བཟང་པོ་ན་རེ། ང་བོད་དུ་སླེབས་ནས་ཤི་ན་བསམ་པ་འདུག །
ལ་ལ་ཕྱིན་ན་ཉེ་ཟེར་འདུག་པས་འགྲོ་རོགས་གྱིས་ཟེར། ངས་ལ་ལ་ས་སྟོང་དང་ཁ་བ་
ཆེན་པོ་ཡོད་ཟེར་འདུག་པས་ཕྱིན་ཤན་འདྲ་བྱུང་ན་ཤི་གསོན་ཕྱེད་ཕྱེད་འདི་རུ་སྡོད།
109



ལམ་ཡིག་ཕྱོགས་བསྒྲིགས།
མི་སྡོད་ན་རོང་ལ་ཕྱིན་ནས་ཆ་ཡང་དྲོ། ཟས་ཀྱང་སློང་རུང་ཕྱིན་པས་ཆོག །རོང་ལ་
འགྲོ་བྱས་ཀྱང་མ་ཉན་པར་ལ་རང་ལ་འགྲོ་དགོས་ཟེར། དེ་ལ་གླུ་འདི་བླངས། བྱ་ཆེན་
འགྱུར་སྐད་མང་བ་རྣ་བར་སྙན་པ་ཙམ་བྱུང་སྟེ། །རྒྱུ་ཡུལ་ཚད་པ་ཚ་བས་སྐྱིད་པ་སྐྱུར་
པ་ལས་མི་འདུག །མཆོད་པ་ཁེ་ཏུས་ལ་འབུལ་བ་དགེ་བ་ལྟར་སྣང་ཙམ་ཡིན་འདུག །
ཐར་བའི་ལམ་སྟོན་ནི་མི་སྣང་སྐྱིད་པ་སྐྱུར་བ་ལས་མི་འདུག །མཆེད་གྲོགས་ལྷན་ཅིག་
ཏུ་འགྲོ་བ་བློ་བག་དྲོ་བ་ཙམ་སྣང་སྟེ། །ཕན་གཏམ་བཤད་པ་ལ་མི་ཉན་སྐྱིད་པ་སྐྱུར་
བ་ལས་མི་འདུག །ཅེས་སོ། །དེར་ངེད་གཉིས་ཀྱིས་ཞག་གསུམ་འོངས། གངས་ལ་ཞིག་
བརྒལ། ང་དེའི་ནུབ་ལ་རྩེར་བསྡད། མཆེད་གྲོགས་སློབ་མ་བྱུང་
། སང་ཉིན་སླར་ལོག །ཁོ་
ཤི་བ་ཡིན་ནམ་འགྲོ་མ་ཐུབ་པ་ཡིན་ལྟར་ཕྱིན་པས། ལའི་སྐེད་སྨད་ཙམ་དུ་འཕྲད་བྱུང་།
དེའི་ཉིན་ཁ་བ་ཆེན་པོ་རང་ཞིག་བབས། འགྲོ་མ་ཐུབ། སང་ཉི་མ་སྔ་ཕྱེད་ཙམ་ལ་ཁོ་
བོས་འགྲོ་ཨེ་ཐུབ་ན་ཟེར། ངས་འགྲོ་ཐུབ་པའི་རེ་བ་ཟད། ཚེ་འདིའི་ཆགས་སྡང་གི་འཁྲི་
བ་ཆོད་ལ་བླ་མ་ལ་མོས་གུས་དྲག་པོ་བསྐྱེད། བར་དོའི་གདམས་ངག་དྲན་པར་བྱའོ་
སྙམ་པའི་མདུན་པ་ཐོང་
། ཉམས་ལེན་ཐིམ་རིམ་གང་བྱུང་གི་སྟེང་དུ་སེམས་མ་བཅོས་
པར་ཀློད་ནས་བཞག་པས་ཐིམ་རིམ་སྟོང་པར་འཆར།
བཞི་པ་འོད་གསལ་ཆེན་པོ་སྟོན་གནམ་གཡའ་དག་པ་ལྟ་བུ་ཤར་བ་འོད་གསལ་
བ་དེ་སྔར་འདྲིས་ཀྱི་མི་དང་འཕྲད་པ་བཞིན། ངོ་ཤེས་པས་ཆོས་སྐུར་འཚང་རྒྱ་བར་
གསུངས་འདུག །གལ་ཏེ་དེར་ལམ་མ་ཆོད་ན་བར་དོ་ཟུང་འཇུག་ལོངས་སྤྱོད་རྫོགས་
པའི་སྐུར་ལྡང་དགོས་བས། སྣང་བ་གསུམ་གྱིས་རྒྱུ་བྱས་ནས་བར་དོའི་ཡིད་ལུས་དབང་
པོ་ཀུན་ཚང་ལས་ཀྱི་རྫུ་འཕྲུལ་ཤུགས་དང་ལྡན་པ། དེ་དུས་བར་དོ་ལ་བར་དོ་ཡིན་པར་
ངོ་ཤེས་པས་སྒྱུ་ལུས་དང་འོད་གསལ་ཟུང་འཇུག་གིས་ཡང་དང་ཡང་དུ་འོད་གསལ་
110



ཨུ་རྒྱན་པ་ཕྱི་མའི་ལམ་ཡིག།
དུ་སྦྱངས་པས་ལོངས་སྐུར་འཚང་རྒྱ། དེར་ལམ་མ་ཆོད་ན་འཇིགས་པའི་སྒྲ་བཞི།
ང་བའི་གཡང་ས་གསུམ་དུ་ཕྱིན་པས་མངལ་དུ་ཚུད། དེར་ལམ་ངན་པ་བཀག །བཟང་
པོ་འཚོལ་བའི་འདམ་ཁ་ཡོད་པས་མངོན་དགའི་འཕོ་བ་ལ་སོགས་པ་ཡང་བྱ། བསམ་
བཞིན་དུ་སྐྱེ་བ་ལེན་པས་དེ་ལྟར་ཡིད་ལ་བཞག་བྱས། ལར་མཆི་མ་ཞིག་ཕྱུང་ནས་ཁྱོད་
ཤེས་སོགས་འདི་བྱས་སོགས་གང་དྲག་བྱ་རོགས་གྱིས་ཟེར་ནས་དབུགས་ཆད་སོང་
།
དེར་། རྗེ་མཚན་ལྡན་བླ་མ་རིན་པོ་ཆེ། །སྤྱིར་འདུས་བྱས་ཐམས་ཅད་མི་རྟག་པ། །
སྒོས་སྒྱུ་ལུས་གཡར་པོ་འཇིག་པའི་དུས། །ལམ་བར་དོ་གསུམ་གྱི་གདམས་ངག་དགོས། །
ནང་འབྱུང་བ་རིམ་གྱིས་བསྡུ་བའི་སྐབས། །སྣང་མཆེད་པ་ཐོབ་པའི་རྟགས་སྣང་འཆར། །
གཤིས་མ་བཅོས་རང་ངོ་ཤེས་བཞིན་དུ། །ཐིམ་རིམ་གྱི་སྟེང་དུ་རང་བབས་ཞོག །གཡའ་
དག་གི་སྟོན་གནམ་ཇི་བཞིན་འབྱུང་
། །དུས་དེར་ཅིག་ཅར་དུ་རྩལ་རྫོགས་སོ། །གོམས་
པའི་སྟོབས་ཀྱིས་གྲོལ་བ་ཟེར། །དེ་མིན་གོམས་པ་ཅུང་ཞན་ན། །དཔུང་དེད་དཔོན་
གསུམ་དང་མ་འཕྲད་ན། །བར་ཆད་བདུད་ཀྱི་ཕྱག་བརྙན་ཡོད། །གཟུར་མེད་ཀྱི་འཕྲང་
ལ་སྒུག་ཅིང་འདུག །དབང་པོ་ཀུན་ཚང་རྫུ་འཕྲུལ་ལྡན། །ཟུང་འཇུག་ལོངས་སྤྱོད་རྫོགས་
པའི་སྐུ། །རྗེས་གཞིག་རིལ་འཛིན་གྱིས་ཡང་ཡང་སྦྱང་
། །དེ་བར་དོ་མི་འཁྲུལ་པའི་
གདམས་ངག་ཡིན། །དུས་དེ་ལས་འགྱང་ན་ལུགས་ལྡོག་གི །སྣང་བ་གསུམ་གྱི་ཉེར་ལེན་
བྱས༑ །རང་དབང་མེད་པའི་སྐྱེ་གནས་འཚོལ། །མངལ་སྒོ་འདམ་པའི་སྦྱོར་བ་བྱ། །མངོན་
དགའི་འཕོ་བ་ཞེས་བྱའོ། །ཞེས་སོ། །
དེ་ནས་ཁ་བ་དང་ལ་ཞག་བཅོ་ལྔ་འོངས། བོད་ཟངས་དཀར་དུ་སླེབ། ལུས་གསོ་
བ་དང་བསྟུན་པའི་མཚམས་ཤིག་བྱ་བསམ་ཡོད་པས། སྒྲུབ་ཆེན་བདེ་བ་རྒྱ་མཚོས། ངའི་
དགོན་གནས་འདི་ས་རྩུབ་མོ་རང་ཞིག་ཡིན་པས། འདིར་ཕན་ཐོགས་པ་འདུག་པ་
ངས་
111



ལམ་ཡིག་ཕྱོགས་བསྒྲིགས།
འདི་རང་དུ་མཚམས་གྱིས་ཟེར་བས་དེར་བསྡད། དེ་རྟིང་ནཱ་རོ་པའི་སྒྲུབ་ཕུག་རྫོང་ཀུ་
ལ་ཟེར་བ་དེ་ལ་ཟླ་བ་གཉིས་ཙམ་བསྡད། ན་གར་ཀོ་ཊ་ནས་སོང་བའི་མཆེད་གྲོགས་
རྣམས་སླེབ། གར་ཤ་མཁའ་འགྲོའི་གནས་མཇལ་བ་དང་། དབྱར་ཆོས་གསུང་བ་ལ་ཅིས་
ཀྱང་འོང་དགོས་ཚུལ་ནན་ཆེ་བས་དེ་དང་སྟབས་བསྟུན་གྱིས་འབར་གདན་དུ་ཕྱིན།
སྒྲུབ་ཆེན་བདེ་བ་རྒྱ་མཚོ་དཔོན་སློབ་རྣམས་ལ་ཆོས་དབང་སོགས་ཕུལ། འགྲོ་སྐབས་
ཁོང་དཔོན་སློབ་ཚོས་སྐྱེལ་ཐུང་མཛད།
དེ་དུས་ཀོང་དྲོའི་ཚུལ་དུ། བཀའ་དྲིན་འཁོར་མེད་ཀྱི་རྗེ་བཙུན་སོགས་བརྩམས།
དེ་ནས་གར་ཤ་སྟེང་དུ་རྒྱལ་པོ་ཚེ་རིང་དཔལ་ལྡེས་ཞབས་ཏོག་ཟླ་བ་གསུམ་ཙམ་
མཛད། ཆོས་དབང་སུར་བར་བྱུང་། དེ་སྟེང་ཁང་གསར་དུ་ནུ་མོ་བསོད་ནམས་ཡུམ་
སྲས་ཀྱིས་བསྙེན་བཀུར་བཏེག །ཕྱག་ཆེན་ཆོས་དྲུག་རོ་སྙོམས་རྟེན་འབྲེལ་ལམ་ཟབ།
མར་མི་དྭགས་གསུམ་གྱི་བཀའ་འབུམ། ཆོས་འབྱུང་
། མ་ཎི་བཀའ་འབུམ་ལ་སོགས་པ་
ལུང་ཁྲིད་སྨར་བར་བྱུང་
། ནུ་མོ་བསོད་ནམས་རང་ཆོས་མཛད། ངེད་རྣམས་ཀྱིས་རི་བོ་
གནྡྷ་ལ། གུ་ས་ཏ༣མཎྜལ༈རོ་ཕགལྟམཐེ་བོང་མ་རུ་སོགས་ངེས་མེད་ཀྱི་རི་ཁྲོད་བསྟེན།
དགུན་དེ་གཡུར་རྫོང་དུ་ཟླ་བ་དྲུག་མཚམས་ལ་བསྡད། སོས་བཀྲ་ཤིས་ཐུག་ལུང་དུ་
དད་འདུས་མང་པོ་ལ་ཁྲིད་ཆོས་བཤད།
དེ་ནས་རང་ཡོར་རྒྱལ་པོ་ཚེ་རིང་དཔལ་ལྡེས་བོས། དེ་སྐབས་དར་རྩེར་ཟླ་བ་
གཉིས་ཙམ་བསྡད། ཡོངས་དྲིལ་གར་ཤར་ལོ་གཅིག་སོང་། གྲོགས་གཞན་རྣམས་དེ་ཀར་
བཞག །རྗེ་དེ་ཉིད་ཀྱི་གྲྭ་བ་གཅིག་ཡོད་པས་ང་ཡང་འགྲོ་ཟེར་ནས་མ་ཉན། ངེད་གཉིས་
སེ་ཆད་རྡོ་བཟུང་
། ཁྱེད་ཅིས་ཀྱང་འགྲོ་ན། ལམ་ལ་ན་ཚ་བྱུང་ན་ད་ལྟའི་འདི་འདྲ་མི་
ཡོང་༑ དང་པོ་ཅི་ཡོང་བ་ཤོག་ཟེར་རྐྱེན་ཐེག་རྒྱུ་བ་བྱེད། རྟིང་མ་ཅི་བྱེད་མཚང་བརླག་
112



ཨུ་རྒྱུན་པ་ཕྱི་མའི་ལམ་ཡིག།
བྱེད་པ་རང་མང་བ་ཡོང་གི་འདུག །ན་ནིང་ཁོང་གྲོགས་མཆེད་གསུམ་ནད་རྐྱེན་བྱུང་
ཚེ་ཅི་དྲག་ལ་ཐུག་བྱུང་
། རང་རེ་གཉིས་ད་ལྟ་ནས་ཆད་བཟུང་བ་དགའ། ཁྱེད་ན་ན་
ངས་ནད་གཡོག་བྱས་བསྡད་ན། ང་བླ་མའི་བཀའ་བཅག་པར་འགྲོ་བར་འདུག་པས།
ཁྱེད་རང་གང་ན་སར་བཞག་དགོས་ཡོང་བས་བསམ་བློ་ཐོང་བྱས་པས། ང་གང་སླེབ་
སླེབ་འགྲོ། ནམ་འགྲོ་མ་ཐུབ་པ་དང་བཞག་ཆོག་ཟེར
། དར་རྩེ་ནས་ཁང་གསར་སྐྱེ་ནས་
གུས་མཎྜལ་ན་པུས་མོ་ཀུཀླུ་ཏ་ཡོད།
དེ་ནས་ཉིན་གཉིས་ནས་ར་ཕག་ཏུ་སླེབ། དེ་ན་སྤྱན་རས་གཟིགས་འགྲོ་བ་དྲུག་
སྒྲོལ་ཡེ་ཤེས་པ་བཞུགས་ངེས་པའི་ཀ་མ་རུའི་རྡོ་སྐུ་ཞིག་ཡོད། དེ་ནས་ཉིན་གཅིག་གིས་
མཐེ་བོང་མ་རུར། དེ་ནས་ཉིན་གཅིག་གིས་པ་ཏ་ན། དེ་ནས་ཀོ་ཊ་ལའི་ལ་རྩར་སླེབ།
གངས་ལ་ཆེན་པོ་དེ་བརྒལ་ནས་པང་གིར་སླེབ། དེ་ནས་སུ་རར། དེ་ནས་ཉིན་གཉིས་
ལ་ན་རན་དུ་སླེབ། ཡུལ་ཉེར་བཞིའི་མཆན་ཁུང་ཀ་མ་རུ་ཡིན་ཟེར། དེ་ནས་ལ་ཆེན་
ཞིག་བརྒལ། ཉིན་གཉིས་ནས་ཙོ་བྷེ་པའི་རོང་གི་མགོ་ཟིན། དེ་ནས་ཞག་བདུན་ལ
རོང་དེ་ཐོན་ནས་ཧིནྡྲ་ཏཾ་དུ་སླེབ། དེ་ནས་ནུ་རུ་ཕུ༑ཤྲཱི་ན་གར༑པ་ཋཎྞ༈ན་ས་ར༈ཀ་ཉྩ་
ཧར༑པཱ་ཏུ་རརལྟཔ་ཋན་མ་སུརལྟས་ཀི་རི༈ས་ལོ༑བྷེ་ཚུ་བྷུར༈ས་ལ་ཀོ་ཁུལྟསོ་ཊ༈ཀོ་ཊ༑གྷོ་
ཙོ་རྭ་གཟདེའི་ཉེ་ལོགས་ན་ཀཧྥ་རའི་ཆུ་གཙང་པོ་དེ་ལྷོ་ལ་རྒྱུག །
གྲུབ་ཐོབ་ཨོ་རྒྱན་པའི་ལམ་ཡིག་ན། གཙང་པོའི་ཕ་རོལ་ནས་ཝ་ར་མི་ལ་ཟེར་བ་
ཡོད་གསུངས་པ་འདུག་པས། ཉིན་བཞི་ཁ་ལྷོ་ལ་བལྟས་ནས་བཙལ་བས་མ་རྙེད། ཞི་བ་
རྣམ་རྒྱལ་ནི་ལམ་ཡིག་ནང་ན་ཡོད་ཟེར་བ་ཐམས་ཅད་མི་བདེན་པ་འདུག །ཡིག་ཆ་
གཞན་རྣམས་ལའང་ཡིད་མི་ཆེས་ཟེར། ཆུ་ཐོན་ནས་ལོག་འགྲོ་ཟེར་འདུག །ངས་ཁྱེད་
རང་ལོག་སོང་། འཛམ་བུ་གླིང་འདིའི་ནང་ན་ཡོད་པའི་ཡུལ་རྣམས་རྒྱ་མཚོའི་མཐའ་
•ངོད་
113



ལམ་ཡིག་ཕྱོགས་བསྒྲིགས།
མ་བཅད་ན། ནམ་གཞུག་ཅི་ལ་མི་རྙེད་བྱས།
དེ་ནས་ཁ་བྱང་ནུབ་ལ་བལྟས་ནས་ས་སྟོངས་ཉིན་ལྔ་ཕྱིན་པས་ཧི་ལ་ཟེར་བའི་
ཡུལ་དུ་སླེབ། ལམ་ཡིག་ན་ཧོ་ར་ཞེས་པའི་ཡུལ་འབུམ་ཚོ་བདུན་ཡོད་ཟེར་བ་དྲིས་པས་
སུ་ལའང་བཤད་རྒྱུ་མི་འདུག །བང་ཧོ་ཊི་ཟེར་བའི་སྨན་ཚྭའི་རི་བོ་ཡོད་གསུངས་པ་
འདུག་སྟེ་བཤད་རྒྱུ་མི་འདུག །ཚྭ་ནི་ད་ལྟའང་མང་པོ་ཐོན་འོང་གི་འདུག་པས་ཚྭ་ལེན་
པ་གང་ན་ཡོད་དྲིས་པས་མང་པོ་ཡོད་ཟེར། བང་ཧོ་དྲིས་པས་ཙོ་ཥཱ་ར་ཉེ་ཟེར།
དེ་ནས་ས་སྟོངས་ཞག་གསུམ་ཕྱིན་པས། མུ་ར་གཎྜལ་པཱི་ར་ནས་གཙང་པོ་ཞིག་
བརྒལ་ནས་ཉིན་གསུམ་ཕྱིན་པས་ཙོ་ཥ་རར་སླེབ། ལུང་པ་དེ་ཁའི་ཕྱོགས་བྱང་ནུབ་
ཐམས་ཅད་རྒྱལ་མཐོ་བ། ཤར་ལྷོ་ཤིན་ཏུ་དམའ་བ། བྱང་ངོས་ནས་བྲོག་སུབ་མང་པོ་
ཁ་ལྷོར་ལྟ་བའི་གཏིང་ཐམས་ཅད་ན་ཚྭ་བྲག་ལྟ་བུ་མང་པོ་འདུག་ཅིང་
། རིའི་རིག་མི་
འདུག །དེའི་ལྷོ་ཕྱོགས་ན་དྷ་གན་གྱི་ཡུལ་ཤིན་ཏུ་ཆེ་བ་དང་
། ཛ་མོ་ལའི་ཡུལ་དེ་གཉིས་
ཀ་ནང་པ་ཡིན་པས་དགེ་འདུན་གྱི་སྡེ་མང་དུ་མཆིས། ཚྭ་ཁ་དེ་ནས་ཚུར་ན་གར་ཀོ་ཊ།
ལ་ཧོར༈ཨ་བྷེར་ཚུན་འོང་ཟེར། ཕར་གོརྟ་ལཥགོ་ཁའི་ཨ་ཤ་ཀཾ་ཚུན་འགྲོ། ཨོ་རྒྱན་གྱི་
ཡུལ་ལ་འགྲོ་ཟེར་བ་ལམ་ཡིག་ན་འདུག་སྟེ། དེང་སང་ནི་མི་རྒྱུག(འདུག)། ཨོ་རྒྱན་རང་
ན་ཚྭ་སྔོན་པོ་ཤེལ་འདྲ་བ་འདུག །ཙོ་ཥཱ་ར་ནས་བྷོ་དྷོ༈ཝ་ལུ་ལ། དེ་ནས་ཉིན་གཉིས་
ལ་མ་ལོཊྚ། དེ་ན་རྒྱལ་པོ་ཧུ་ལའི་གཙུག་ལག་ཁང་ཡོད་ཟེར་བ་འདུག་སྟེ། མོ་གོལ་གྱི་
དམག་གིས་བཤིག་འདུག །ཡུལ་རྣམས་དེ་ཀར་འདུག །
དེ་ནས་ཁ་བྱང་ནུབ་ལ་བལྟས་ནས་ཕྱིན་པས་རུ་ཀཱ་ལ་ཟེར་བའི་ཡུལ་ཡོད་ཟེར་བ་
འདུག་སྟེ་སུ་ལའང་བཤད་རྒྱུ་མི་འདུག་པས། ཞི་བ་རྣམ་རྒྱལ་ན་རེ། ངེད་རང་གཉིས་
བལ་ནཱ་ག་ཊི་ལ་མཇལ་ནས་ལོག་འགྲོ་ཟེར། ངས་ད་ག་ལེ་བྱས་བཙལ་བས་རྙེད་འོང་།
114



ཨུ་རྒྱན་པ་ཕྱི་མའི་ལམ་ཡིག།
འདོད་པས་གདུངས་ནས་མ་རྙེད་པར་ལོག་ན་དོན་ཅི་ཡོད་བྱས། ཁ་ནུབ་བྱང་ལ་བལྟས་
ནས་ཕྱིན། དེར་ལ་ཧོར་བའི་ཚོང་པ་ཞིག་དང་འཕྲད་བྱུང་
། གང་ལ་འགྲོ་ཟེར། རུ་ཀཱ་
ལར་འགྲོ། ལམ་གང་ཡིན་དྲིས་པས། འདི་ནས་ཕར་ལུང་པ་སྟོང་པ་ཡིན། ཇག་པ་མང་
པོ་ཡོད། གསད་འོང་མ་འགྲོ། ལམ་བཤད་རྒྱུ་མེད་ཟེར། ངེད་རྣམས་ཕར་ཚད་མཉམ་དུ་
ཕྱིན་པས་ཡང་ཚྭ་ཁ་ཞིག་ནས། ཚྭ་རྐོ་མི་ལྔ་དྲུག་ཙམ་སླེབ་བྱུང་བས་གང་དུ་འགྲོ། ཕྱི་
ནང་གང་ཡིན་ཟེར། ངས་ནང་པ་ཡིན་བྱས་པས། ཀྱ་ཧིནྡྲ་ཧ་རམྦ་ཏི་ཞེས། ཅིའི་ནང་པ་
བྲན་རྒྱ་ཆེན་པོ་ཟེར་ཞིང་ངའི་མགོ་ལ་ཚྭ་རྐོ་པའི་ཐོ་བ་བརྒྱབ་བྱུང་
། ངས་ས་སི་ལུམ་ས་
པརྨ་དྷརྟི། ཏུ་མི་ཧ་རསྨྲ་ཏི་ཀྱ་ཧུ་ཝ། ཚུ་ཌི་མུ་ཧ།
བདེན་པའི་རྒྱལ་པོ་ཆེན་པོའི་ས་ཆ་ལ་ཁྱོད་ཧམ་པ་ཆེན་པོ་བྱེད་པ་ཅི་ཡིན། གྲིས་
གསོད་དགོས་འོང་བྱས་ཁོའི་བྲང་ནས་བཟུང་
། གྲི་ཆུང་རྒྱག་གྲབས་བྱེད་པ་སྐད་བྱས་
པས༑ ཞི་བ་རྣམ་རྒྱལ་གྱིས་བྷ་བྷ་ཕ་ལ། ཧ་མི་མོ་སུར་མ་ཧུ་ཝ་ཞེས། ཨ་ཕ་བཟང་། ང་ཕྱི་
པ་ཡིན་ཟེར་འདུག །གཞན་མ་རྣམས་ཀྱིས་བར་བྱས། ངེད་གཉིས་ཕྲལ་བྱུང་། ངས་ཁོའི་
སྟོད་གོས་དེ་གཤགས་པས། སཱ་པ་ཀཾ་ཧཾ་ཙ་ལ། ཏིལ་ཀ་མརྟུ་མི་མུ་ཧ་ཞེས། སང་གང་ལ་
འགྲོ་མདའ་བརྒྱབ་ནས་ཁྱོད་གསད་གཏོང་ཟེར་འདུག །དེ་ན་འབྲོག་སྡེ་ཞིག་འདུག་
པས་དེ་ནུབ་དེ་ཁར་བསྡད།
དེའི་ནུབ་རྨི་ལམ་དུ་གཟུགས་མེད་པའི་སྐད་དུ། སྔ་མའི་ལམ་ལ་ཚུར་ལོག་ན་རི་
ཀཱ་ལའི་ལམ་དང་ཕྲད་འོང་ཟེར། ངས་མཆེད་གྲོགས་ལ་བཤད་པས། མི་འདི་ཀུན་གྱིས་
ངེད་རང་གཉིས་ལ་བརྡུང་འཚོག་བྱེད་ཉེན་འདུག་པས་ལོག་པ་རང་དགའ་ཟེར།
མ་ཐག་ཏུ་ཚུར་ལོག་པས་ལམ་ནོར་ནས་གཡས་ཕྱོགས་ཀྱི་ལམ་ལ་ཞུགས་ནས་ཕྱིན་པས་
གྲོག་གཏིང་ཞིག་ན་ཚྭ་ལེན་མི་མང་པོ་འདུག །དེ་ཀུན་ལ་ལམ་དྲིས་པས་རུ་ཀཱ་ལའི་
དེ་
115



ལམ་ཡིག་ཕྱོགས་བསྒྲིགས།
ལམ་བཤད་རྒྱུ་འདུག །དེ་ལ་འགྲོ་གྲབས་བྱས་པས། མི་རྒན་སོང་བ་གཅིག་གིས། ཏུ་མི་
ས་བོ། ཨེ་ཧཾ་བྷེ་ཋ། རོ་ཌི་ཝེ་ལ་ཁཱ་ཧི་ཀྱི་ན་ཧི་ཞེས། ཁྱོད་ཚུར་ཤོག །འདི་རུ་སྡོད། ལྟོ་ཟའམ་
མ་ཟ་ཟེར་བར། ངས་ཁཱ་ཧི་ཁཱ་ཧི་ཟ་བྱས་པས། ལྟོ་བྱིན་པ་ཟོས། དེའི་རིང་ཁོ་ན་རེ། ཧ་མི་
བྲམ་ཟེ་ཧུ་ཝ། ཏུ་མི་ཐོར་ར་བྷུ་ཥ། སངྒཱི་རྡོ་ཚྭ་ཧོ་ཛ་ཞེས་ང་བྲམ་ཟེ་ཡིན། ཁྱོད་ཨེན་ཙམ་
འདུག །མཉམ་དུ་འགྲོའོ་ཟེར་བས་ཅུང་ཟད་བསྡད། ཁོང་རྣམས་ཚྭ་ཁ་ནས་ཚོང་པ་མང་
པོ་འགྲོ། དེ་ཀུན་དང་མཉམ་དུ་སོང་བར་ཉིན་དགུ་ཕྱིན་པས་ལམ་བར་དེར་བ་ཚྭའི་
མཚོ་ཞིག་འདུག །དེ་གནས་ཤིག་ཡིན་ཟེར་ཏེ་བརྗོད་སོང་
། དེའི་འཁྲིས་ན་འབྲོག་སྡེ་
ཆེན་པོ་ཞིག་འདུག །ཚོང་པ་རྣམས་ཚུ་དང་མར་ཚོང་བྱས། བྲམ་ཟེའི་ནུ་བོ་དང་མཉམ་
དུ་སོང་ཟེར།
ཡང་ས་དབར་ཞག་གསུམ་དུ་ཕྱིན་པས་རུ་ཀཱ་ལར་སླེབ། དེ་ནས་ཨཀྴི་ཐི་ཨལ།
བྷ་ཧུ་པུར། མཱ་ལ་པུར། ཨུ་ཚ་ལ་པུར། ས་བུན་པུར། རེ་ཨུ་རེ་ཌ། ཨ་ཏི་གེ ། དེའི་མདུན་
ན་སེང་གེ་ཁ་འབབ་ཀྱི་གཙང་པོ་ཆེན་པོ་དེ་འདུག །གཙང་པོ་ཐོན་ནས་ཉིན་གཅིག་
གིས་མ་ཚིལ་ཀ་ནཱ་ཋ་ཏིལ་ཟེར་བའི་གནས་ཤིག་འདུག །དེ་ཀ་དཔལ་ཡེ་ཤེས་སྙིང་པོ་
བཞུགས་པའི་ནུབ་ཏུ་ལ་ཀྱེ་ཊ་ཡིན་ཟེར། དེ་ནས་པོ་ར། ནོ་ཤ་ར། མ་ཏང་ན། མི་ཏྲ་པ་ཎི་
ཟེར་བའི་ཆུ་ལན་ཚྭ་བྲོ་བ་དེ་སློབ་དཔོན་པདྨའི་གསང་ཆབ་ཡིན་ཟེར།
དེ་ནས་མཆེད་གྲོགས་ན་རེ། མི་ཐམས་ཅད་ཀྱིས་མི་ཐར་ཟེར་བས་མི་འགྲོ་ཟེར།
ངས་འགྲོ་བར་ཐག་བཅད་པས། ཛོ་ཀི་ཟེར་བའི་རྣལ་འབྱོར་པ་གསུམ་དང༌། ཨ་ཏུ་མ་
ཞེས་ཁྱིམ་པ་གཅིག་གིས་ལམ་སྟོན་པ་དང་སྐྱེལ་བས་ཕར་ཚད་ཕྱིན། མི་གཅིག་དང་
ཕྲད་ནས་ཁོང་རྣམས་ལ་གང་ལ་འགྲོ་བ་ཡིན་ཟེར། བྷོ་ཊནྟི་ཛོ་ཀི་ཀ་པུརྟི་རྟ་ཙ་ལེ་ཞེས།
བོད་ཀྱི་རྣལ་འབྱོར་པ་ཨོ་རྒྱན་གྱི་ཡུལ་ལ་འགྲོ་བ་འདུག་ཟེར། མི་ནག་དེས་ཧ་མ་ར་ཨཱ་
116



ཨུ་རྒྱན་པ་ཕྱི་མའི་ལམ་ཡིག།
ཙི་ཀ་པུར་དྷུ་ཡི། སབ་ཙ་ལོ། སདི་དོ་ནོ་ཧོ་ཛ་ཞེས། ངེད་ཅག་དེ་རིང་རས་འཁྲུ། སང་
འགྲོ; རོགས་བྱ་ཟེར། ཛོ་ཀིན་ནི་ན་རེ། ཨ་ཙི་བྷི་ཥ། ས་པཱ་ཨ་དྷུ་མི། སངྒི་དོ་ནོ་ཧོ་ཛ་
ཞེས༑ དེ་རིང་སྡོད། སང་མི་འདི་དང་མཉམ་དུ་སོང་
། རོགས་བྱས་འོང་ཟེར། ངས་མི་
དེ་ལ་ཁྱོད་ཀྱི་མིང་ལ་ཅི་ཟེར་དྲིས་པས་ཙ་དུ་ལྷ་ཡི་ཟེར། དེའི་ཉིན་བསྡད་པས། ཞི་བ་
རྣམ་རྒྱལ་ན་རེ། ལམ་བསྡེབས་བྱུང་ན་ང་ཡང་འགྲོ་ཟེར། ངེད་གཉིས་ཀྱིས་སང་ཉིན་ཁོ་
ཅན་དུ་ཕྱིན། འགྲོའམ་བྱས་པས། ཁོ་ནམ་མཁའ་ལ་མིག་བལྟ་ཞིང་
། ཨཱ་སུ་མ་བྷ་ཏི་ལ་
ཧ་ཨེཀ་པུར་དྷུ་ང་ན་ཧྲི་ཞེས། ནམ་མཁའ་འཁྲིགས་སོང་
། རས་བཀྲུས་མ་ཚར་ཟེར།
ངས་ཁོ་ལ་དེ་རིང་རས་འཁྲུའམ་མི་འཁྲུ་བྱས། རས་འཁྲུ་སང་འགྲོ་ཟེར།
ཡང་དེའི་ཉིན་བསྡད། སང་ཁོའི་རྩར་ཕྱིན། ད་འགྲོའམ་བྱས་པས། ཨ་ཏུ་མི་ན་རེ།
དེ་ཛྷ་ཌཱ་ན་ཧ། ཀ་པུར་དྷུ་ང་ན་ཧི་ཞེས
། ཉི་མ་དགའ་མོ་མ་བྱུང་། རས་བཀྲུས་མ་ཚར་
ཟེར་བར། ངས་ཁོ་ལ་མཆིལ་མའི་ཐུལ་མེ་བཏབ། ཏུ་མ་ར་བྷུ་ར་ཧ་མི་ཙ་ལེ
། ཁྱོད་སྡུག་
ཀྲད་འདུག །ང་འགྲོ་བྱས་པས། ཏུ་མི་ས་པ་ཙ་ལེ། སངྒཱི་བྷོ་ནོ། ཨ་ཙ་བྷེ་ཋ་ཞེས་ཁྱེད་སང་
འགྲོ༑ མཉམ་དུ་འགྲོ། དེ་རིང་སྡོད་ཟེར། ངེད་ཀྱིས་ཧ་མར་ཨ་ཙི་ཨ་ཡི། ཨ་སུ་སྨ་བྷ་ཏི་
ལ་ན་ཧི། ཀ་པུར་དྷུ་ང་ན་ཧི། ཏུ་མ་ར་བྷུ་ར་ཧ་རམ་ཛ་ཏི་ཀྱ་ཀ་ཏ་ཞེས། ངས་དེ་རིང་
ཡོངས་ཚེ་ནམ་མཁའ་ནི་མ་འཁྲིགས། རས་མི་འཁྲུ་འདུག །ཁྱོད་སྡུག་ཀྲད་ཧམ་པ་ཆེན་
པོ་འདུག །ཅི་བྱེད་བྱས་པས་ཁ་རོག་པར་བསྡད་སོང་།
དེ་ནས་ཕར་ཙམ་ཕྱིན་པས། མི་མང་པོ་འགྲོ་འདུག །ལམ་དྲིས་པས་བྲམ་ཟེ་རྒན་
སོང་བ་དེས། ཀ་མརལྟཙིའི་གོས་ན་ཧི། པ་བྷན།བྷ་བྷས༣པཾ་གྷིར༈ཏུ་མེ་མུ་ག་མ་ཏདི་
ཙ་ལོ་ཞེས། ཨོ་ཌི་ཡཱ་ན་ལ་དཔེ་མེད་མི་ཐར། སྐྱེས་པ་ཐམས་ཅད་སྡུག་ཀྲད་ཡིན། ཁྱོད་
བསད་འོང་། བྷོར་ཁ་ཊི་ལ་ལོག་སོང་ཟེར། བྲང་ནས་ཚུར་ཕུལ་བྱུང་བས། ཞི་བ་རྣམ་
ལ་
117



ལམ་ཡིག་ཕྱོགས་བསྒྲིགས།
རྒྱལ་ན་རེ། སྦྲང་མ་མེ་དོང་ལ་ལྕེབས་ནས་དགོས་པ་མི་འདུག་ལོག་འགྲོ་ཟེར། འོ་ན་
ཁྱོད་རང་ལོག་སོང་། ང་ནི་ཤི་ཤི་ལ་ཚད་བཙུགས་ནས་འགྲོ་བྱས། ངེད་གཉིས་དེ་ནས་
གྱེས༑ དེ་ནས་མཱ་དྷ། ཨ་ཙི་མི། བཀྲི་ལི།དྷཾ་དྷོ་ར། ཀཱི་ཊུ་ཧར། བྷཉྩནྡྲར། པ་ཋ་བདེ། མུ་ཐདི།
ཀ་པོ་ལ། ཀནྡྲ་ཧར། ཧ་སོ་ན་གར།
དེ་ནས་གཙང་པོ་ཞིག་ཐོན་ནས། པ་རུ་ཀ །ནསྦྲུལ། སི་ཁིར། དེ་ནས་ཉིན་ཕྱེད་ཙམ་
ལ་ཇག་པ་བཅུ་དྲུག་ཙམ་དང་འཕྲད། ཀ་བུར་ཧ་ཡི་ཞེས་ཨོ་རྒྱན་ནས་ཡིན་ཟེར། རལ་
གྲི་མགོ་ལ་ལན་གཉིས་བསྣུན། ཡང་གཅིག་གིས་རལ་གྲི་མགོ་ལ་བསྣུན་བྱུང་བས་ང་
འགྱེལ༈རལ་པ་བཅད། གོན་ཆས་བཤུས། འཁྲིས་སུ་མི་གཅིག་བཞག །ཇག་པ་རྣམས་ཕར་
ཚད་སོང་ནས་གྲོས་བྱེད་ཅིང་། དངུལ་གྱི་ཊོ་ཀ་དང་
། པ་ཡེ་ས་ཕར་གཏང་ཚུར་གཏང་
མང་དུ་བྱེད་ཅིང་འདུག །ངའི་བསམ་པ་ལ་ང་བཙོང་ཡོད་པ་འདུག་སྟེ། ང་དུད་འགྲོ་ནི་
མིན༑ མི་ཡིན་པས་ལས་སླ་བསམ་པ་ཤར། ཁོང་སྤུན་གཉིས་ཀྱིས་ཉོས་ནས་ང་ཁྲིད་ཕྱིན་
པའི་ལམ་ལ་ཇག་པ་དྲུག་དང་འཕྲད། ཁོང་རྣམས་ཀྱིས་ང་འཕྲོགས་སོང་། འགའ་ཞིག་
གིས་བར་བྱས། ཕར་ལབ་ཚུར་ལབ་མང་དུ་བྱས་ནས་རིན་གཏང་དགོས་བྱུང་སོང་།
དེའི་རྟིང་ཉི་མ་བཞུད་མཚམས་ལ་ཇག་པ་གཅིག་དང་འཕྲད། དེ་དང་ལབ་གླེང་
མང་དུ་བྱས། ཁོ་ལ་འཇམ་པོའི་ངོས་ནས་རིན་སྟེར་དགོས་བྱུང་སོང་
། ནམ་ཕྱེད་ཙམ་
ལ་ནོ་མོ་ལ་བཛྲ་ཏུ་སླེབ། དེར་ཁོང་གི་ལས་བཅོལ་བྱུང་། ངས་གཤའ་མ་རང་མ་བྱས་
པས༑ ཁོང་ཚོས་བྷོ་ཊནྟི་ཧརསྨྲ་ཏི་ཙོ་རེ་ཧ་ཡི་ཞེས། བོད་པ་ཧམ་པ་ཆེན་པོ་ད་ཞོག་ཟེར།
ལས་འཕྲོ་ཁོ་རང་གིས་བྱེད་ཅིང་འདུག །ངས་ཐུན་བཞིའི་གསོལ་འདེབས་སོགས་སྡིགས་
མོ་ཕྲན་བུ་བྱས་པས་ཁ་རོག་སྡོད་ཟེར། འཕྲོ་མ་བཅད་པས་ཕ་རྒན་དེས་ཤིང་འགལ་པ་
ཞིག་མགོ་ལ་ལན་གཉིས་བསྣུན། ང་འགྱེལ་ཏེ་བསྡད་པས། སླར་རྐང་རྡོས་མང་དུ་ཉེས།
118



ཨུ་རྒྱན་པ་ཕྱི་མའི་ལམ་ཡིག།
དེ་དུས་ང་རང་གི་སྔོན་གྱི་ལས་སྦྱོང་བའི་ཐབས་ཡིན་སྙམ
། རྗེ་བླ་མའི་གསུང་རྒྱུན་དྲན།
ནད་དང་སྡུག་བསྔལ་གཏམ་ངན་གསུམ་སྔོན་ལས་སྦྱོང་ལ་མེད་ཐབས་མེད། གསུངས་
བ་དེ་འདི་ཁར་འདུག །
གནས་ལུགས་ཀྱི་དོན་ལ་སྡུག་བསྔལ་སོགས་མི་མཐུན་པའི་རྐྱེན་ཅི་བྱུང་རུང་
། གཞི་
མེད་རྩ་བྲལ་དུ་ཤེས་པས་རོ་སྙོམས་ཀྱི་ཉམས་ལེན་གོ་བར་མ་ལུས་ཙམ་བྱུང་
། རྣམ་པ་
བྱ་བ་གང་ལ་ཡང་ཐབས་མཁས་པས་ཟུང་འཇུག་གི་ཉམས་ལེན་ལེགས་ཚོགས་གསོལ་
འདེབས་སྨོན་ལམ་སོགས་བྱེད་པ་ལ་ཁོང་པའི་ནང་དུ་ཡུན་རིང་ན་གཡེང་བ་ཆེ་ཞིང་།
ཁོང་རྣམ་པའི་བསོད་ནམས་ལ་གནོད་བསམ་ཞག་དྲུག་བསྡད། ཉིན་ནི་བྲོས་པས་མི་
ཐར་བསམ། ཚེས་བཅོ་ལྔའི་ནུབ་ཁང་པའི་འགྲམ་བྲུས་ནས་བྲོས་ཕྱིན་ཏེ། མཐའ་བཙན་
པ་ཞིག་ཏུ་བསྡད་ནས་གླུ་འདི་བླངས་སོ། །
རྗེ་བླ་མ་རྣམས་ལ་གསོལ་བ་འདེབས། །རྐྱེན་བར་ཆད་ཞི་བར་བྱིན་གྱིས་རློབས།
ནུབ་ཨོ་རྒྱན་སྤྲུལ་སྐུའི་ཞིང་ཁམས་དེ། །བློ་མོས་དྲག་མ་བཟོད་མཇལ་དུ་འོངས། །ཆུ་
ཆེན་པོ་སིནྡྷ་ཕན་ཆད་ནས། །ཨོ་རྒྱན་གྱི་ཡུལ་སྣ་ཟིན་ནོ་སྐད། །ནུབ་གོཎ་ནཱ་ཐར་སླེབ་
པའི་དུས། །ལམ་འཇིགས་པ་ཆེན་པོ་ཡོད་དོ་སྐད། །གྲོགས་མེད་གཅིག་པུར་ང་ཡིས་
ཕྱིན༑ །འབུ་ཚེ་ཟད་གྲོག་མའི་སྒོ་རྩ་བཞིན། །བདག་ཀྱང་ཇག་པའི་དྲུང་དུ་སླེབ། །སྡིག་
ཅན་ལ་གཤེད་མའི་ཚོགས་བཞིན་དུ། །ཐམས་ཅད་རུབ་ནས་ང་ཉིད་བརྡུངས། །དེ་
ཡང་མི་རྟག་སྒྱུ་མའི་དཔེ། །ཤོ་མས་ཀྱང་བླ་མ་དྲན་པ་ལ། །ཟང་ཟིང་གི་ནོར་རྫས་
བདག་ལ་མེད། །ཉེ་བར་མཁོ་བའི་ཕྲན་བུ་རྣམས། །གན་ཀྱལ་བསྒྱེལ་ནས་སུས་ཁྱེར་
མེད༑ །དེ་ཡང་མི་རྟག་སྒྱུ་མའི་དཔེ། །ཤོ་མས་ཀྱང་བླ་མ་དྲན་པ་ལ། །རལ་པ་མུཉྫ་
ཅོད་པན་དེ། །མུ་སྟེགས་ནག་པོའི་རལ་གྲིས་བཅད། །དེ་ཡང་མི་རྟག་སྒྱུ་མའི་དཔེ། །
119



ལམ་ཡིག་ཕྱོགས་བསྒྲིགས།
ཤོ་མས་ཀྱང་བླ་མ་དྲན་པ་ལ། །ཕ་མས་གསོས་བའི་སྒྱུ་ལུས་འདི། །ཁྲེལ་མེད་ཇག་
ས་ཉོ་ཚོང་བྱས། །དེ་ཡང་མི་རྟག་སྒྱུ་མའི་དཔེ། །ཤོ་མས་ཀྱང་བླ་མ་དྲན་པ་ལ། །དེ་
ནས་ལམ་དུ་ཆས་ཙ་ན། །ཞགས་པ་ནག་པོས་བཏགས་ནས་ཁྲིད། །དེ་ཡང་མི་རྟག་སྒྱུ་
མའི་དཔེ། །ཤོ་མས་ཀྱང་བླ་མ་དྲན་པ་ལ། །
དེ་ནས་ཡུལ་དུ་སླེབ་ཙ་ན། །ཟ་ལུགས་སྡོད་ལུགས་ཁོ་བཞིན་བསླབས། །དེ་ཡང་མི་
རྟག་སྒྱུ་མའི་དཔེ། །ཤོ་མས་ཀྱང་བླ་མ་དྲན་པ་ལ། །ཐུན་བཞིའི་གསོལ་འདེབས་བྱས་དུས་
སུ༑ །བརྡུང་བཏག་བརྡེག་བཙོག་མང་དུ་བཏང་
། །དེ་ཡང་མི་རྟག་སྒྱུ་མའི་དཔེ། །ཤོ་མས་
ཀྱང་བླ་མ་དྲན་པ་ལ། །བདག་བྱང་ཆུབ་སྒྲུབ་པའི་རྣལ་འབྱོར་ལ། །མུ་སྟེགས་ནག་པོའི་བྲན་
གཡོག་བཅོལ། །དེ་ཡང་མི་རྟག་སྒྱུ་མའི་དཔེ། །ཤོ་མས་ཀྱང་བླ་མ་དྲན་པ་ལ། །ད་ནི་བྲོས་
པའི་ཐབས་ཤིག་བྱ། །ནམ་ཕར་ཕྱེད་ཚུར་ཕྱེད་སོང་ཙ་ན། །ཁང་བའི་འགྲམ་བྲུས་ཕུག་ནས་
ཐོན༑ །རི་དྭགས་མཐའ་ལ་བསྙེགས་པ་བཞིན། །རི་ནག་པོ་ཞིག་ལ་བཏང་ནས་ཕྱིན། །རྟ་
བཟང་སྒྲོག་ལས་གྲོལ་པ་བཞིན། །བང་མ་འདུར་གྱིས་ངང་ནས་ཕྱིན། །རི་ནག་པོའི་མགུལ་
དུ་སླེབ་ཙ་ན། །ནམ་ཡང་ལངས་ལ་ཉི་མའང་ཤར། །ཐར་བའི་གླིང་དུ་སླེབ་པ་འདྲ། །ཆུང་
མ་ལ་སྐྱེས་ནས་ད་བར་དུ། །དུས་དེ་རིང་ལས་མགྱོགས་པ་འོང་མ་མྱོང་
། །བྲོས་པས་ཐར་བ་
མགྱོགས་པའི་ཚད། །ང་མི་ཡི་ལུས་ལ་སེང་གེའི་རྩལ། །ལྷ་གསོལ་ལོ་མཆོད་དོ་དཀོན་མཆོག་
གསུམ། །ཞེས་དང་
།
ཡང་དེ་ཉིད་དུ་འདུག་པའི་སྐབས། ཉན་མཁན་མེད་པའི་ཤགས་འདེབས་ཀྱི་གླུ་
འདི་ཐལ་ལོ། །ཕ་ངག་དབང་བཟང་པོའི་ཐུགས་རྗེ་དང་། །ངག་དབང་རྒྱ་མཚོའི་སྙིང་
སྟོབས་གཉིས། །འཛོམས་པས་བསམ་པའི་དོན་ཀུན་འགྲུབ། །བྲག་ནག་པོ་ཞིག་ལ་རྒྱབ་
གཏད་ནས། །མུ་སྟེགས་ནག་པོས་ཁོ་ལ་གཤགས་ཤིག་འདེབས། །གང་མཁོ་བའི་ས་ཞིག་
120



ཨུ་རྒྱན་པ་ཕྱི་མའི་ལམ་ཡིག།
འཚོལ་བསམ་སྟེ། །ངག་དབང་རྒྱ་མཚོ་ན་བུན་བཞིན་དུ་ཡལ། །མུ་སྟེགས་ནག་པོ་ཁྱོད་
ལ་དེར་ལ་ལོ། །ཁྲེལ་མེད་ངོ་ཚ་མེད་ལ་དེ་རེ་འཛེམ། །ནམ་ཟླ་དུས་བཞིའི་ལས་དེ་འཚོལ་
བསམ་སྟེ། །ངག་དབང་རྒྱ་མཚོས་ཐུན་བཞིའི་སྐྱབས་འགྲོ་བྱེད། །མུ་སྟེགས་ནག་པོ་ཁྱོད་
ལ་དེར་ལ་ལོ། །ཁྲེལ་མེད་ངོ་ཚ་མེད་ལ་དེ་རེ་འཛེམ། །
ལྷོ་ཚོང་བྱང་དུ་བསྐྱལ་ནས་ཁེ་ཞིག་ལེན་བསམ་སྟེ། །ངག་དབང་རྒྱ་མཚོས་ཉམས་
དབྱངས་ལེན་ཞིང་གདའ། །མུ་སྟེགས་ནག་པོ་ཁྱོད་ལ་དེར་ལ་ལོ། །ཁྲེལ་མེད་ངོ་ཚ་མེད་
ལ་དེ་རེ་འཛེམ། །དང་པོ་ང་ལ་ཁྱེ་ཉོ་བྱས་ལགས་ཏེ། །ད་ལྟ་ཅི་ཡང་མེད་པ་ང་ཉིད་རི་
ལ་ཤོར། །མུ་སྟེགས་ནག་པོ་ཁྱོད་ལ་དེར་ལ་ལོ། །ཁྲེལ་མེད་ངོ་ཚ་མེད་ལ་དེ་རེ་འཛེམས། །
བར་དུ་ང་ལ་བརྡེགས་བཙོག་མང་དུ་བྱས། །ད་ལྟ་ཕྱོགས་བཅུར་བརྒྱུགས་ནས་ང་ཉིད་
བུ་བཞིན་འཚོལ། །མུ་སྟེགས་ནག་པོ་ཁྱོད་ལ་དེར་ལ་ལོ། །ཁྲེལ་མེད་ངོ་ཚ་མེད་ལ་དེ་རེ་
འཛེམས། །ཐ་མར་ང་ཉིད་བཙོང་ནས་ནོར་ཞིག་ལེན་བསམ་སྟེ། །རྒྱ་ཁྲ་འཕུར་བ་བཞིན་
དུ་ང་ཉིད་དགུང་ལ་ཡལ། །མུ་སྟེགས་ནག་པོ་ཁྱོད་ལ་དེར་ལ་ལོ། །ཁྲེལ་མེད་ངོ་ཚ་མེད་
ལ་དེ་རེ་འཛེམས། །དགྲ་ཡང་མེད་ལ་གཉེན་ཡང་མེད། །ཆགས་སྡང་མེད་པའི་རྣལ་
འབྱོར་བདེ། །ཟ་བཏུང་གི་བྱེ་བྲག་མི་འདུག་སྟེ། །རྣམ་གཡེང་མེད་པའི་རྣལ་འབྱོར་བདེ། །
མཆེད་གྲོགས་ཀྱིས་གྲོས་འདེབས་མི་འདུག་སྟེ། །བློ་ཐག་ཆོད་པའི་རྣལ་འབྱོར་བདེ། །བློ་
བདེ་བ་བླ་མའི་བཀའ་དྲིན་ཡིན། །ཞེས་སྨྲས་སོ། །
ཡང་བསམ་བློ་ཞིག་ལ། ཁ་སང་ཡང་ཇག་པས་བཟུང་བྱུང་སྟེ་བྲོས་པས་ཐར་བྱུང་
།
ད་དུང་ཡང་བཟུང་བྱུང་ན་བྲོས་པས་འཐུས་བསམ་ཕར་ཕྱིན་ན་རིམ་པས་ཉེ་རུ་འགྲོ་
བསམ་ཉིན་གཅིག་ཕྱིན་པས། སི་ཐར་ཟེར་བའི་ཡུལ་གཅིག་ཏུ་སླེབ་བྱུང་། དེར་ཡུལ་
པས་བཟུང་ནས་འགྲོར་མ་སྟེར། མི་མང་པོས་ཁྱད་གསོད་དང་སུན་འབྱིན་མང་དུ་བྱས།
121



ལམ་ཡིག་ཕྱོགས་བསྒྲིགས།
ངས་དེ་ལ་ལབ་ལན་མ་གཞལ། དེར་ནང་པའི་བྲམ་ཟེ་གཅིག་བྱུང་ནས། ཏུ་མི་ཨ་ཡ་གྷོ་
ཀ་ཧང་ཏེ་ཨ་ཡི་ཞེས། ཁྱོད་འོངས་སམ། ཡུལ་གང་ནས་ཡིན་ཟེར། ཧ་མི་བྷོ་ཊཱནྟི་ཛོ་ཀི་
ཧུ་ཝ།
ང་བོད་ཀྱི་རྟོགས་ལྡན་ཡིན་བྱས། བྲམ་ཟེ་ན་རེ། ཀར་ཤི་མི་རི་བྷོ་ཊཱནྟི་ཨ་ཡ་ཅེས།
ཁ་ཆེའི་བོད་ཡིན་ནམ་ཟེར། ཧ་མི་ཀ་ཤི་མི་རི་ན་ཧི། ཧ་མ་ར་མ་ཧཱ་ཙིནྡ་ཧུ་ཝ། ཀ་ཤི་ཡ་
རི་ཐི་པཎྜ་པ་རི། ད་ཤ་མ་ཡི་ནི་གྷ་ཡ་ཧ་ཡི་ཞེས། ང་ཁ་ཆེ་མིན་དབུས་གཙང་ནས་ཡིན།
ཁ་ཆེ་ནས་ཕར་ལ་ཐག་རིང་། ཟླ་བ་བཅུ་བདུན་ནས་ཡིན་བྱས་པས་ཁོ་ཧ་ལས་སོང་
། བྷོ་
ཊནྟི་ཛོ་ཀི་ཛྷང་ཧ་ཡི། བོད་ཀྱི་རྣལ་འབྱོར་པ་ཡག་པོ་ཡིན་ཟེར།
དེ་ནས་བྲམ་ཟེས་ཡུལ་མི་རྣམས་ལ་བོད་ཀྱི་རྣལ་འབྱོར་པ་གནས་སྐོར་དུ་འོངས་
པ་ཡིན་འདུག །ཁོ་བཟུང་ནས་ཁྱེད་ལ་ཅི་ཐོབ། གཏོང་རོགས་གྱིས་ཟེར་འདུག་པས་དྲག་
པ་རྣམས་ཀྱིས་ཐོང་ཟེར་བཏང་བྱུང་
། བྲམ་ཟེ་ན་རེ། ད་དུང་ཕར་འགྲོ་མི་ཐུབ་ང་དང་
མཉམ་དུ་བྱས་ཧུར་ལ་འགྲོ་ཟེར། དེར་ངའི་བསམ་པ་ལ། བྷུས་ཧུར་ན་ཛོ་ཀའི་སྡེ་ཆེན་
པོ་ཡོད། རོགས་འདྲ་ཡང་རྙེད་དམ། མ་རྙེད་ན་ང་རང་ཛོ་ཀའི་ཆས་སྤྲད་ནས་འགྲོ་
དགོས་པ་འདུག་བསམ་ཞག་དྲུག་ཚུར་ལོག །བྱུས་ཧུར་དུ་སླེབ། བླ་མ་དེ་ལ་པིར་བུདྡྷེ་
ནཱ་ཐ་ཟེར། ང་ཛོ་ཀི་བྱེད་བྱས་བས། ཐམས་ཅད་དགའ་ནས་ཛྷང་ཛོ་ཀི་ཕ་ལ་ཧོ། རྒྱ་
གར་གྱི་རབ་བྱུང་བྱེད་ལུགས་རྣ་བ་ཕུག་ནས་མུཎྜ་བཏགས་མིང་འདོགས། ངའི་མིང་
ལ་ཤྭ་མོ་ནཱ་ཐ་ཟེར། བྱུས་ཧུར་གྱི་མི་ཐམས་ཅད་ཀྱིས་ཤྭ་མོ་ནཱ་ཐ་ཨ་དྷ་ས་དྷེ་ཞེས་ཕྱག་
བཙལ། ཐམས་ཅད་ཀྱིས་བྱམས་པོ་བཅོལ། གུ་རུ་ཛྙཱ་ན་ནཱ་ཐའི་སྒོ་མོ་གྲུ་རུ་བསྡད་ས་བྱས།
ཛ་ཊི་གུརྒ་ནཱ་ཐ་ས་ཏྭ་ཕོ་རོ་བྷི་བྷུ་ཏི་སོགས་ཛོ་ཀིའི་ཆོས་བསླབས།
དེའི་སྐབས། བསམ་ནི་བླ་མའི་བཀའ་བཞིན་བསམས། །སྒྲུབ་ནི་བྱང་ཆུབ་སྒྲུབ་
122



ཨུ་རྒྱན་པ་ཕྱི་མའི་ལམ་ཡིག།
མཁན་ཡིན། །ངག་དབང་བཟང་པོ་མཁྱེན་ནོ་ཐུགས་རྗེའི་སྤྱན་གྱིས་གཟིགས། །མི་ནི་
སྐད་རིགས་མི་གཅིག་རྒྱ་གར་ཡུལ་དུ་སླེབ། །ཤར་ནུབ་ལྷོ་བྱང་དེ་ཡང་ནོར་བ་འདྲ་བས་
བྱུང་༑ །ཤུ་མོ་ནཱ་ཐ་ང་ལ་སྐྱོ་བའི་ཉམས་ཤིག་ཤར། །གྲོགས་ཤིག་ཡོད་པ་བོད་ལ་ལོག་
ནས་སོང་
། །མི་འདོད་བཞིན་དུ་གཞན་དང་འགྲོགས་དགོས་བྱུང་
། །རང་དབང་རང་
ལ་ཡོད་པ་མི་ཡི་ལག་ཏུ་ཤོར། །མི་འདོད་བཞིན་དུ་གཞན་ངོ་བལྟ་དགོས་བྱུང་། །ཤྭ་མོ་
ནཱ་ཐ་ང་ལ་སྐྱོ་བའི་ཉམས་ཤིག་ཤར། །མགྱོགས་པོ་རང་གིས་ཕྱིན་ཀྱང་ཀོབ་པོ་མི་ཡིས་
བཅོས། །མི་འདོད་བཞིན་དུ་གཞན་ཡུལ་བསྡད་དགོས་བྱུང་
། །ཨོ་རྒྱན་ཞིང་གི་ཡེ་ཤེས་
མཁའ་འགྲོ་མ། །བདག་གི་བསམ་པ་བཞིན་དུ་བསུ་མ་མྱུར་དུ་མཛོད། །
དེ་སྐབས་ཡུལ་དེ་ན་གྱད་པ་གཅིག་འདུག །སྐྱེས་པ་གཞན་རྣམས་ཉིན་རེ་བཞིན་
སྒྱུ་རྩལ་འགྲན་བཞིན་འདུག །ཞིབ་ར་གྲོལ་བའི་ཉིན་ཕྱོགས་མཐའ་དག་ནས་མི་འདུས་
ནས་ལྟད་མོ་མང་པོ་འདུག །ཧོར་གྱི་དཔོན་མང་པོ་འདུག་པས། དེ་དག་གི་ཁྲོད་ན་རྩལ་
པ་ཞིག་འདུག་པས། གྱད་པ་དང་འཛིང་ཟེར། ཁོང་གཉིས་རྒྱང་ཙམ་རེ་འཛིང་
། ཡང་
ཕར་འཆམ་ཚུར་འཆམ་བྱས། དེ་འདྲ་ལན་འགའ་རེ་བྱས།
བར་སྐབས་ཤིག་ནས་རྒྱུད་ཁོས་རྩལ་པའི་ལག་པ་ནས་བཟུང་གཡུགས་བྱུང་བས་
ཐག་ཤས་ལྔ་དྲུག་ཙམ་འཕང་བྱུང་། ཁོའི་ལག་པ་ལ་རྨ་ཕྲན་བུ་བྱུང་འདུག་པས། ད་
མི་འཛིང་ཟེར་བས་གྱད་པ་ན་རེ། ལན་གཅིག་འཛིང་པས་མི་ཆོག །ཤན་འབྱེད་འབྱེད་
འཛིང་དགོས་ཟེར། ཡང་འཛིང་སོང་བས་མགོ་ནས་བཀུག །རྐང་པ་ལས་འཁྱུད་ནས་
ནམ་མཁར་ཁྱེར་བརྡབས་བྱུང་བས། རྐང་ལག་བཞི་ག་ཐེར་འཛིག་ཐུབ་སོང༌། ད་མི་
འཛིང་ཟེར་ཡང་གྱད་པས་ད་དུང་འཛིང་དགོས་རང་ཟེར། ཡང་འཛིང་སོང་བས་རྐང་
པ་ཡ་གཅིག་དང་མཇིང་པ་ནས་བཟུང་སྟེ་བརྡབས་བྱུང་བས། རྐང་པ་ཡ་གཅིག་དང་
123



ལམ་ཡིག་ཕྱོགས་བསྒྲིགས།
ལག་པ་ཡ་གཅིག་ས་ལ་འཛུགས་ཐུབ་སོང་
། ཡང་འཛིང་དགོས་རང་ཟེར་འཛིང་སོང་
བས་མཇིང་པ་དང་སྒྱིད་པ་གཉིས་ནས་འཁྱུད་དེ་བརྡབས་སོང་བས། འགུལ་བ་ཙམ་
ཡང་མེད་པར་ཤི་སོང་། སྤྱོད་པ་ཁོ་གར་རྩེ་ཞིང་ལོག་སོང་
།
ཡང་ལན་གཅིག་དུར་ཁྲོད་བརྒྱད་ཀྱི་ནང་ཚན་འུར་འུར་སྒྲོག་པ་ཡིན་ཟེར་པའི་
ནགས་འཐུག་པོ་ཡོད་པ། ཕྱི་ནང་གཉིས་ཀའི་རོ་སྐྱེལ་ཞིང་ནང་བ་ཐམས་ཅད་མེ་ལ་
བསྲེག །ཕྱི་པ་ཀུན་དུར་དུ་སྦེད། དེར་གསང་སྤྱོད་ལ་ཕྱིན་པས། ནུབ་མོ་རོ་མང་པོ་
ལངས་འོང་གི་འདུག །ནམ་ལངས་པ་དང་འགྱེལ་འགྲོ། ཡང་བུད་མེད་ནག་མོ་གཅེར་
བུ་མི་སྙིང་དང་རྒྱུ་མ་བཟུང་བ། ནུ་མ་ཕྲག་པ་ལ་བཀལ་བའོ། །བྷ་གར་མེ་དཔུང་འབར་
བ་འཇིགས་པའི་ཚུལ་དུ་མ་སྟོན་པ། སྤྲིན་འཁྲིགས་པ་བཞིན་ལྷགས་འོང་གི་འདུག །ཟིལ་
ཆེ་བ་ལ་ཚད་མི་འདུག །འོན་ཀྱང་རང་སྣང་ཕྱིར་ཤར་བ་ཆུ་ཟླ་ལྟ་བུར་གོ །གཞི་གནས་
ལུགས་ཀྱི་ངང་དུ་མཉམ་པར་བཞག་ཀྱང་རྗེས་ཐོབ་ཁོ་ན་ཤས་ཆེ་བ་འདྲ་ཞིག་བྱུང་
།
དེ་ཅུང་ཟད་བློས་མ་ཐོངས་པར་འདུག །འདུས་བྱས་ཐམས་ཅད་ནི་མི་རྟག་ཅིང་
ཟག་པ་དང་བཅས་པ། སེམས་ཀྱི་གནས་ལུགས་ནི་རྒྱུ་རྐྱེན་གང་གིས་ཀྱང་མ་བསླད་པ་
ཟག་པ་མེད་པ། འདུས་མ་བྱས་པ་རིག་པ་སྐད་ཅིག་མ་འདི་ལ་མཉམ་པར་གཞག་པ་
དང་མ་བཞག་པ་གཉིས་ཀ་རྟོགས་པར་འདུག་བསམ། བློས་གཏིང་ནས་ཐོངས་བ་ཞིག་
བྱུང་༑ ལྷ་མེད་འདྲེ་མེད་དུ་ཤེས་པས་བར་ཆད་ཀྱི་རྣམ་པ་ཐམས་ཅད་ཆོས་ཉིད་དུ་
འདུག །ཕྱག་རྒྱ་ཆེན་པོ་ལྟ་བ་ཡིད་ལ་མི་བྱེད་པ་རང་བཞིན་ཡོངས་ཤེས་ཀྱི་རྟོགས་པ་
འདི་མཁའ་འགྲོ་སྤྱིའི་སྲོག་སྙིང་ན་འདུག །ངས་ཡུལ་ཉེར་བཞིའི་གནས་ཆེན་ཕལ་མོ་
ཆེ་དང་ས་མཐའ་མང་པོ་ཞིག་བསྐོར་བས་བློ་བླ་མ་ལ་འགེལ་པ་ནི་འདུན་མའི་རྩ་བ་ན་
འདུག །གོ་ཆའི་མཆོག་བློས་བཏང་བ་ལས་ལྷག་པ་མི་འདུག །དེ་ཤེས་སམ་རྟོགས་ལྡན་
124



ཨུ་རྒྱན་པ་ཕྱི་མའི་ལམ་ཡིག།
ཚོ; བླ་མ་ཡིན་ཟེར་ཚིག་སྐམ་པོ་རེ་བཤད། སྨིན་མ་ཟེང་ཟེང་བྱས་པ་རང་གིས་ཅང་མི་
འོང་བ་འདྲ། བསམ་བློ་ལེགས་པོ་རང་མ་བཏང་ན་ལུས་ངག་གི་དགེ་བ་ལ་བརྩོན་རྒྱུ
བས་རྐྱེན་མི་ཐུབ་པ་འདུག་གོ་བྱ་ཐོངས་སོ། །ང་ལ་ཁག་མེད་དོ། །
ཡུལ་དེ་ན་རེས་འགའ་ཕུབ་རལ་ཐོགས་ནས་སུ་སྐྱེན་སྐྱེན་གྱིས་རལ་གྲི་གང་ཕོག་
རྒྱག ཕུབ་བཟེད་ཐུབ་ན་ལེགས། མ་ཐུབ་ན་ཤི་རྨས་གང་བྱུང་ཡང་གུད་ཡིན་ཟེར་
འདུག །ལན་གཅིག་རྒྱ་གར་བ་རྩལ་པ་ཡིན་ཟེར་བ་གཅིག་དང་ཧོར་གཅིག་རལ་ཕུབ་
ཐོགས་ནས་རྒྱག་རེས་བྱེད། རོལ་ཆ་མང་པོ་བརྡུངས་ནས་ཁྲོམ་ཆེན་པོ་འཚོགས། ཁྲིམས་
པ་རྟ་པ་བརྒྱ་ཙམ་བྱས། གཅིག་རྒྱབ་གཅིག་གནོན་མི་བྱེད་པར་འཐབ། ལྟད་མོ་ཆེན་པོ་
འོང་གི་འདུག །རྒྱ་གར་ན་སྒྱུ་མ་མཁན་པོས་སྒྱུ་མ་མང་པོ་འབྱེད་པ་མཐོང་
། དེ་ཉིད་དུ་
འདུག་པའི་སྐབས། གསོ་ཞིང་སྨྲ་བ་ཡང་མང་དུ་བྱུང་། སྔ་སོར་ནས་རྨི་ལྟས་ལོག་བཞིན་
པར༑ དེའི་ནུབ་རྨི་ལམ་དུ་རྣམ་རྒྱལ་ལྷུན་པོའི་ཐད་ཀྱི་བར་སྣང་ལ། རྗེ་རིན་པོ་ཆེ་དེ་
ཉིད་ཀྲྀ་ཥྞ་ས་རའི་པགས་པའི་སྟེང་ན་སྐྱིལ་ཀྲུང་མཛད། རས་དཀར་པོ་དྲི་མ་མེད་པ་
ཞིག་བཞེས་ནས་བཞུགས་འདུག །དེ་ལ་མཆོད་པའི་ལྷ་མོ་རྣམས་ཀྱིས་མཆོད་རྫས་དུ་
མས་མཆོད་ཅིང་
། སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་དབུས་ན་འཇའ་
འོད་ཀྱི་ནམ་མཁའ་ཁྱབ་པར་རོལ་མོའི་སྒྲ་དང་བཅས་ཇེ་མཐོ་ཇེ་མཐོ་ལ་སོང་ནས།
རིང་ཞིག་མངོན་པར་དགའ་བའི་ཞིང་དེར་བཞུགས་ཡོད་བསམ་པའི་ངང་ནས་འཇའ་
དང་བཅས་པ་ཡལ་སོང་བས། མཆེད་གྲོགས་རྡོ་རྗེ་སྤུན་གྱི་ཚོགས་དང་བཅས་པ་ངུ་
ཞིང་བརྒྱལ་བར་བྱེད་པ་རྨིས།
གཉིད་སད་ཚེ་མཆི་མ་མང་དུ་ཤོར་འདུག །བསམ་བཞིན་དུ་བླ་མ་དྲན་དུ་རང་
སོང་བས་ངུ་མ་དབྱངས་འདི་སྐད་ཅེས་ཐལ་ལོ། །འབངས་སྐལ་མེད་ངག་དབང་རྒྱ་
125



ལམ་ཡིག་ཕྱོགས་བསྒྲིགས།
མཚོ་ངས། །ཡུལ་རྒྱ་གར་གྱི་ས་མཐའ་སྐོར་དུ་ཕྱིན། །རྗེ་སྤྲུལ་སྐུ་ཆོས་ཀྱི་དབྱིངས་སུ་ཐིམ། །
དཔལ་མངོན་དགའི་ཞིང་དུ་གཤེགས་པ་རྨིས། །ཉམས་རྨི་ལམ་ཡིན་ཏེ་རྨི་དོན་ཆུང་
། །
བདག་རྟག་པར་འཛིན་རྣམས་བསྐུལ་བའི་ཕྱིར། །ཞིང་འདི་ནས་གཞན་དུ་གཤེགས་
དགོངས་སོ། །ཕ་ཁྱེད་ཀྱིས་འདི་འདྲ་ཡོད་ལགས་སམ། །བསྟན་རྩ་ཆགས་བྲལ་གྱི་དགེ་
སློང་ཚུལ་བཟུང་ཚེ། །སྤང་བྱ་ཉེས་ལྟུང་གི་དྲི་མས་མ་གོས་པ། །བསླབ་གསུམ་རྣམ་པར་
དག་པ་དེ་དྲན་པ་ལ། །བསམས་ཤིང་ངག་དབང་བཟང་པོ་དེ་དྲན་པ་ལ། །ཚུལ་ཁྲིམས་
བྱང་སེམས་ཤིང་རྟ་ཆེན་པོའི་འཁུར། །འགྲོ་བའི་དོན་དུ་སྐྱོ་དུབ་མི་མངའ་བ། །བདག་
བས་གཞན་གཅེས་མཛད་དེ་དྲན་པ་ལ། །བསམས་ཤིང་ངག་དབང་བཟང་པོ་དེ་དྲན་པ་
ལ༑ །རྡོ་རྗེ་སློབ་དཔོན་ཚོགས་ཆེན་སྐྱོང་བའི་ཚེ། །
ཟབ་ཁྱད་ཆོས་སྒོ་འབྱེད་པའི་ཐུགས་རྗེ་ཅན། །གདུལ་བྱ་ཀུན་མཁྱེན་ས་ལ་འགོད་
མཛད་པའི། །སྟོན་པའི་རྒྱལ་ཚབ་ཆེན་པོ་དེ་དྲན་པ་ལ། །བསམས་ཤིང་ངག་དབང་
བཟང་པོ་དེ་དྲན་པ་ལ། །གྲུབ་དབང་ས་ར་ཧ་པ་ཇི་བཞིན་དུ། །ལུང་བསྟན་ཇི་བཞིན་
དུས་ལ་གཞན་དོན་གཤེགས། །ལྷ་མིའི་མཆོད་འོས་དམ་པ་དེ་དྲན་པ་ལ། །བསམས་
ཤིང་ངག་དབང་བཟང་པོ་དེ་དྲན་པ་ལ། །རྩོད་དུས་གངས་ཅན་ཁྲོད་ན་བཀའ་བརྒྱུད་
ཀྱི༑ །ཡངས་པའི་ས་འདིར་གྲུབ་ཐོབ་གྲངས་མེད་བཀང་། །རྒྱལ་ཁམས་བཀང་བ་མིག་
གིས་མཐོང་ལགས་སམ། །སྙིང་པོའི་བསྟན་པ་འཛིན་དེ་དྲན་པ་ལ། །བསམས་ཤིང་ངག་
དབང་བཟང་པོ་དེ་དྲན་པ་ལ། །ཨེ་མ་ཁྱེད་ཀྱི་ཞལ་མཐོང་གསུང་ཐོས་ཤིང་། །རྣམ་ཐར་
ཡིད་ལ་དྲན་པའི་འགྲོ་བ་རྣམས། །དད་པའི་དབང་པོ་གཡོས་ནས་གདུང་ཤུགས་ཀྱིས། །
སྨོན་ལམ་ཇི་བཞིན་ཁྱོད་ཀྱི་ཞབས་དྲུང་དུ། །གདུལ་བྱ་འཁོར་གྱི་ཐོག་མར་སྐྱེ་བར་ཤོག །
ཅེས་སོ། །
126



ཨུ་རྒྱན་པ་ཕྱི་མའི་ལམ་ཡིག།
ཡང་ནུབ་གཅིག་རྨི་ལམ་དུ། རྗེ་དེ་ཉིད་བྱོན་ནས་མགོ་ལ་ཕྱག་བཞག་ནས་བྱིན་
གྱིས་བརླབས། ང་ཤི་བ་མེད་ཀྱི་གསོལ་བ་ཐོབ་ཅིག །འདུ་འབྲལ་མེད་དོ་གསུངས། དེ་
ནས་ཟླ་བ་དང་པོ་ལ། ཆོ་འཕྲུལ་གྱི་མཆོད་པ་ཟབ་ལ་རྒྱ་ཆེ་བ་གཏོང་། ཕྱོགས་མཐའི་ཛོ་
ཀི་དང་། སེ་ཉ་སི་མང་པོ་འདུས་འོང་གི་འདུག །དེའི་ཚེ་ཨོ་རྒྱན་ཡུལ་ནས་ཛོ་ཀི་ཞིག་
མ་ཧཱུྃ་ཚིནྡྷར་ཊི་ལ་མཇལ་དུ་འོངས་པ་ཡིན་ཟེར། ངེད་ཚང་གི་སྒོ་མོ་གྲུར་སྡོད་ས་མཉམ་
དུ་བྱུང་བས་ཛོ་ཀི་དེས་ང་ཇག་པས་བརྡུངས། བཙོངས། བཙོན་དུ་བཟུང་བ་སོགས་ཤེས་
འདུག །
ང་ལ་ཛོ་ཀིས་ཀ་པུར་ར་ཏི་ར་ཀིར། ཧ་མི་སདྨ་དྷོ་ནོ་ཧོ་ཛ་ཞེས། ཨོ་རྒྱན་གྱི་གནས་
བསྐོར་ན་ངས་གྲོགས་བྱས་མཉམ་དུ་འགྲོ་ཟེར། ངས་ཧ་མི་པདྨ་ན་པུ་རུ་སི་ཙཎཱ། སུ་ལོམ་
པེ་ལོམ་ཏིརྨ་ཧཱ་ཝ། པ་ཋཎྜ་ལཱ་ར་ཡི། ཧ་མི་སྨྲ་རི། ཏུ་མི་ས་ཙཎ། སདི་ཧོ་ཛ། ཛྷང་ཧ་ཡ་
ཞེས༑ དཀོན་མཆོག་མཁྱེན། དཔལ་གྱི་རི་སྐོར་དུ་འགྲོ་བ་ཡིན། ཇག་པས་བརྡུངས། ཁྱོད་
ཤེས༑ མཉམ་དུ་འགྲོ། བཟང་བྱས། ཛོ་ཀི་ན་དིས་དོ་དར་ཤ་མ་ཡི་ཨེ་ཧཾ་ཥ། ཧ་མི་ཧ་
སོ་ན་གར་ཙ་ལེ། དན་མ་ཡི་གྷ་ཡ། ཨི་ཧི་ཨ་ཡ། སངྒི་དོ་ནོ་ཧོ་ཛ། ཧ་མི་ཏུ་མི་མེ་ལ་ལ་
ཞེས༑ ཉི་མ་བཅུ་འདི་རུ་སྡོད། ང་ཧ་སོ་ན་བར་ཕྱིན། ཞག་བཅུ་སོང་ནས་འདི་རུ་ལོག་
འོང་༑ དེ་ནས་མཉམ་དུ་འགྲོ། ང་དང་ཁྱོད་ཉེ་མོ་བྱེད་ཟེར། ང་ཞག་བཅུ་དེ་ཀར་བསྡད།
ཛོ་ཀི་ལོག་མ་བྱུང་
། ངས་ཀ་བུར་ལ་འགྲོ་བྱས་པས། བྷ་ས་ཧུར་གྱི་ཛོ་ཀི་ཐམས་ཅད་དང་
།
པིར་བུདྡྷ་ནཱ་ཐ་སོགས་ཀྱིས་ང་བཟུང་། ཁྱོད་རང་འདིར་མི་སྡོད་ན་དྷ་གན་ལ་སོང་། ཧིནུ་ཏཾ་
ལ་སོང་
། ལ་ཧོར་ལ་སོང་
། ཀ་པུར་ལ་རྒྱུ་ནས་མི་ཐར། པ་ཋཎྜའི་སྐྱེས་པ་ཐམས་ཅད་སྡུག་ཀྲད་
ཡིན; དགེ་སྡིག་ལ་མི་འཛེམ། ཁྱོད་གསད་འོང་
། མ་འགྲོ་ཟེར་ཁོང་ཚོས་བཟུང་
། ད་འགྲོ་
ཟེར་བ་ཐམས་ཅད་སུན་པ་འདུག་བསམ་ང་ཧིནྡྷུ་ཏཾ་ལ་འགྲོ། ལམ་གང་ཡིན་བྱས་པས་
127



ལམ་ཡིག་ཕྱོགས་བསྒྲིགས།
ཐམས་ཅད་དགའ་ནས་ཧིནྟུ་ཏཾ་ལ་སོང་ཟེར་ལམ་བསྟན་བྱུང༌
། ཁོང་རྣམས་དེ་ཁར་
བསྡད་སོང་། ངས་ཕར་ཚད་ཀྱི་ཡུལ་ཞིག་ཏུ་ལྟོ་ཟོས། ཧ་སོན་གར་ལ་ཕྱིན། སྔར་གྱི་ཛོ་
ཀི་ཨོ་རྒྱན་ལ་འགྲོ་ཟེར་མཁན་དེའི་མིང་ལ་བ་ལ་ནཱ་ཐ་ཟེར། བ་ལ་ནཱ་ཐ་གང་ན་འདུག་
དྲིས་པས་རྙེད་བྱུང་
། ང་ལ་ཨནྡ་ལི་རས་ཀྱི་ཐོད་གསར་པ་ཞིག་ཡོད་པ་དེ་ཁོང་ལ་བྱིན་
ནས་ད་བར་ལ་འགྲོ་གྲབས་བྱས། ཞག་བཅུ་ལ་བསྒུགས་པས་ཁྱོད་སླེབ་མ་བྱུང་བྱས་པས།
ཁྱོད་འོངས་པ་ལེགས། ས་ཙི་ས་ཙི། བདེན་བདེན། ད་སང་གནངས་འགྲོ་ཟེར། ཛོ་ཀི་
དེའི་སྐྱེ་ས་པ་ཋཎྜ་ཡིན། སྔར་ཕྱི་པ་ཕྱིས་ནང་པ་ལ་ཞུགས་ནས་ཨོ་རྒྱན་གྱི་ཡུལ་དུ་ལོ་
མང་པོ་སྒྲུབ་པ་ལ་བཞུགས་པ་ཞིག་ཡིན་ཟེར།
དེ་ནས་ཡུལ་པའི་ཚོང་པ་ཕར་འགྲོ་བ་དང་བསྡེབས་ནས་ཕྱིན། གཙང་པོ་ཆུང་ངུ་
ཞིག་ཡོད་པ་བརྒལ་ནས། པ་རུབ། རྒྱ་པ་ལ། ཨ་བུ་ཀ །ཀིལླི་ཧི་ལ། སི་ཀིར། མོ་མོ་ལ་
བཛྲ། སུ་ནོར། པེ་ལ་ཧར། མུ་ཐིལླ། མུ་ལི། མུ་ཟིའི། མ་ཧཱ་ཏིལླི། ས་ཏཱ་ཧུ་ལྷུ། ཀ་ལ་བྱུ་ཙི།
སངྒཱི་ལ་དྷུ་བ། གོ་ཐའི་ཨཱ་ཤ་ཀཾ།
དེ་ནས་ལ་ཆེན་པོ་ཞིག་བརྒལ་ནས་ཀ་པུར་དུ་སླེབ། ལ་དེ་ཕན་ནས་ཨོ་རྒྱན་གྱི་
ཡུལ་མང་དུ་སླེབ། དེ་ནས་ཉིན་གསུམ་ཕྱིན་པས་ཇོ་མོ་ཁ་ཌིར་སླེབ། དེ་ན་རྒྱལ་པོའི་ཕོ་
བྲང་ཡོད། རྒྱལ་པོ་དེ་ལ་པདྨ་ག་ཡ་ཟེར། ཨོ་རྒྱན་ལ་ཡུལ་གྲུ་ཆེན་པོ་འབུམ་ཚོ་བདུན་
ཡོད་ཟེར། དེ་ཐམས་ཅད་ལ་རྒྱལ་པོ་དེས་ལུང་སྒྱུར། རྒྱལ་པོ་དེ་དང་ཛོ་ཀི་བ་ལ་ནཱ་ཐ་
གཉིས་ཞལ་འདྲིས་ཡོད་པའི་སྟབས་ཀྱིས་རྒྱལ་པོས་ས་མཁན་བཏང་
། ཞག་ལྔ་ཕྱིན་པས་
གླིང་ཤར་དུ་སླེབ། གྱ་ལོམ་པེ་ལོམ་ཟེར་བའི་རི་དེ་འཛམ་བུ་གླིང་ན་དཔལ་གྱི་རི་བརྒྱད་
ཡོད་པའི་ཡ་བ་གཅིག་ཡིན་ཟེར། རི་དེའི་རྩ་བ་ལ་ཛཱ་ཏི་ལ་སོགས་པའི་སྨན་ཤིང་གི་
ནགས། སྐེད་པ་ལ་ཕལ་ཆེར་ཙན་དན་དཀར་དམར་གྱི་ནགས་ཤིན་ཏུ་འཐུག་པ།
128



ཨུ་རྒྱན་པ་ཕྱི་མའི་ལམ་ཡིག།
དེའི་སྟོད་ན་གུར་ཀུམ་གྱི་ལྗོངས་ཡོད་པ་བཟའ་ཤིང་སྣ་ཚོགས་པ། ལར་འཛམ་བུ་
གླིང་གི་གཞི་ལ་སྐྱེ་བ་ཐམས་ཅད་དེ་ལ་མི་སྐྱེ་བ་མེད་ཟེར། གུར་ཀུམ་གྱི་ལྗོངས་དཀྱིལ་
ན་རྒྱལ་པོའི་ཁྲུས་ཀྱི་རྫིང་བུའི་མཐའ་ཐམས་ཅད་ལ་ཙན་དན་དམར་པོའི་ཤིང་བཟང་
གི་ཟེའུ་ལྷ་ཁང་མང་དུ་ཡོད་པ་བཀོད་པ་ཕུན་སུམ་ཚོགས་པ་ཞིག་འདུག །དུག་སྦྲུལ་
སྟག་གཟིག་ལ་སོགས་པའི་གཅན་གཟན་དཔག་ཏུ་མེད་པ། ཤ་ར་ཎ། ཀྲྀཥྛ་ས་ར་ལ་
སོགས་པའི་རི་དྭགས་སྣ་ཚོགས་པ་རང་བཞིན་གྱིས་བག་ཕེབས་པ། ཀངྐ་ལ་སོགས་པའི་
བྱ་རིགས་བགྲང་དུ་མེད་པ། རི་དེའི་རྩེ་མོ་གངས་རི་ཤིན་ཏུ་མཐོ་བ། ལར་རི་དེ་ལ་ཐུན་
མོང་གི་ཡོན་ཏན་བསམ་ལས་འདས་པ་དང་
། འཇའ་ལུས་གྲུབ་པའི་རྣལ་འབྱོར་ཕོ་མོ་
དཔག་ཏུ་མེད་པ་བཞུགས་ཟེར
།
དེར་ཞག་བདུན་བསྡད་པས་སྣང་བ་ཐམས་ཅད་བདེ་སྟོང་དུ་ཤར་བས། སྔ་སོར་
ལམ་བར་གྱི་དཀའ་ལས་བྱས་པ་དོན་ཆེན་དུ་སོང་
། བཀའ་བརྒྱུད་གོང་མའི་རྣམ་ཐར་
དྲན་པ་དང༌། ཁྱད་པར་རྗེ་བཙུན་ལྷ་བརྩེ་བ་ཆེན་པོ་ལ་སངས་རྒྱས་དངོས་སུ་མཐོང་
བའི་མོས་གུས་འདུ་འབྲལ་མེད་པའི་གླུ་འདི་བླངས་སོ། །རྗེ་བླ་མ་རྣམས་ལ་གསོལ་བ་
འདེབས། །དཔལ་ཨོ་རྒྱན་སྤྲུལ་སྐུའི་ཞིང་ཁམས་དེ། །བཀའ་རྒྱུད་སྡེ་བླ་ན་མེད་པ་ནས། །
ངོ་མཚར་དཔག་མེད་གསུངས་ལགས་པ། །དེ་སྔོན་ཆད་རྣ་བར་ཐོས་པ་ཙམ། །བློ་མོས་
པས་གདུངས་ཏེ་མཇལ་སྙིང་འདོད། །
རྗེ་མཚན་ལྡན་བླ་མས་ལུང་ཡང་བསྟན། །ལམ་འཇིགས་པའི་དཀའ་ལས་ཆེ་
ལགས་ཏེ། །སྲོག་ཡལ་བར་དོར་ནས་ཡོངས་པས་འཚེངས། །ཕ་དྲིན་ཅན་ངག་དབང་
བཟང་པོ་ལ། །གདོང་མཆི་མས་བཀང་བས་གསོལ་བ་བཏབ། །དེས་དབང་མེད་དུ་
མོས་གུས་ཇེ་ཆེར་ཐལ། །བསམ་གྱིན་དུ་ཅི་གསུང་མི་བསྒྲུབ་རི། །ལས་རྒྱུ་འབྲས་རྟེན་
129



ལམ་ཡིག་ཕྱོགས་བསྒྲིགས།
འབྲེལ་མི་བསླུ་བས། །དོ་ཤི་དང་དོ་ཆད་ལན་འགའ་བྱུང་
། །དེས་དབང་མེད་དུ་སྒོ་
གསུམ་སྒྲིབ་པ་སྦྱངས། །བསམ་གྱིན་དུ་ལས་ངན་ཟད་པས་དགའ། །མི་ལ་ལ་ཕ་མ་བས་
ཀྱང་བྱམས། །ལ་ལ་གཤེད་མ་བས་ཀྱང་སྡང་། །དེས་དབང་མེད་དུ་སྒྱུ་མའི་ངོ་སྤྲོད་
བྱུང་༑ །བསམ་གྱིན་དུ་ལས་འབྲེལ་འཇོག་པས་དགའ། །བྱམས་སྙིང་རྗེ་མེད་ཇག་པ་པ་
ཋཎྞས། །ནོར་མེད་པས་མི་ཆོག་ཉོ་ཚོང་བྱས། །དེས་དབང་མེད་དུ་སྐྱིད་འདོད་ཀྱི་རེ་བ་
ཆད༑ །བསམ་གྱིན་དུ་བྱ་བ་བཏང་བས་དགའ། །
སྤྱིར་འཛམ་གླིང་གྲུབ་པའི་རི་བོ་འདི། །གྲུབ་ཐོབ་གོང་མའི་བཞུགས་གནས་ཡིན། །
དེས་དབང་མེད་དུ་བཀའ་བརྒྱུད་ཀྱི་རྣམ་ཐར་དྲན། །བསམ་གྱིན་དུ་ཕ་རྗེས་བསྙེགས་
དགའ། །ཤིང་ཙན་དན་གྱི་དྲི་བསུང་རྒྱུན་ཆད་མེད། །སྨན་ཀངྐའི་ཚོམ་བུ་གཅལ་དུ་བཀྲམ། །
དེས་དབང་མེད་དུ་རིག་པ་དྭངས་སྙིགས་ཕྱེ། །བསམ་བཞིན་དུ་བསམ་གཏན་འཕེལ་བས་
དགའ། །སྔར་མ་ཐོས་བྱ་ཡི་འགྱུར་སྐད་སྙན། །སྤུ་སྡུག་གི་རི་དྭགས་བུ་བཞིན་འཁོར། །དེས་
དབང་མེད་དུ་ངེས་འབྱུང་སྐྱོ་ཤས་སྐྱེས། །བསམ་གྱིན་དུ་བྱང་སེམས་བསྒོམས་པས་དགའ། །
མཁའ་ལྡིང་གི་དུར་བྱ་ཀླད་ལ་ལྡིང་
། །གཅན་གཏུམ་པོ་རྒྱུག་ཅིང་ངར་སྐད་སྒྲོག །
དེས་དབང་མེད་དུ་སྐུ་མཚམས་དམ་དུ་བཅུག །བསམ་གྱིན་དུ་གཡེང་བ་མེད་
པས་དགའ། །བཟའ་ཤིང་གི་འབྲས་བུ་སྣ་ཚོགས་ལ། །རོ་བརྒྱ་པས་ཞིམ་པའི་བཅུད་ཅིག་
གདའ། །དེས་དབང་མེད་དུ་མཁའ་འགྲོ་ཚོགས་སུ་འདུ། །བསམ་གྱིན་དུ་སྐལ་བ་བཟང་
བས་དགའ། །ཕྱི་ཡུལ་གྱི་ལྟད་མོ་བསམ་ལས་འདས། །ནང་སྤྲུལ་པའི་ལྷ་ཞལ་རང་སེམས་
མཐོང་། །དེས་དབང་མེད་དུ་སངས་རྒྱས་ཀྱི་ས་རུ་བསྐྱལ། །བསམ་གྱིན་དུ་བྱང་ཆུབ་
བསྒྲུབས་པས་དགའ། །ཨུ་ལོམ་པེ་ལོམ་པརྦ་ཏ། །འདི་ཕྱི་ལྟར་སྤྲུལ་པ་སྐུ་ཡི་གནས། །ནང་
ལྟར་ལོངས་སྐུ་གསུང་གི་གནས། །གསང་བ་ཆོས་སྐུ་ཐུགས་ཀྱི་གནས། །འདི་འབྱོར་ལྡན་
130



ཨུ་རྒྱན་པ་ཕྱི་མའི་ལམ་ཡིག།
བསོད་ནམས་བསོག་པའི་ཞིང་། །དད་ཅན་གསོལ་བ་འདེབས་པའི་རྟེན། །སྐལ་ལྡན་
དངོས་གྲུབ་ལེན་པའི་གནས། །མ་དང་མཁའ་འགྲོ་འདུ་བའི་ཞིང་། །ཕ་དྲིན་ཅན་བླ་
མའི་བཀའ་དྲིན་གྱིས། །མི་ངས་ཀྱང་ད་ལན་འདི་རུ་སླེབ། །སྤྱིར་སངས་རྒྱས་བསྟན་པ་
དར་བར་ཤོག །སྒོས་མར་གྱུར་འགྲོ་དྲུག་སེམས་ཅན་རྣམས། །འཁྲུལ་རྟོག་གི་ལམ་ལ་མི་
འབྱམས་པར། །རང་སེམས་ལ་ངེས་ཤེས་འདྲོངས་བར་ཤོག །སངས་རྒྱས་ཆོས་དང་དགེ་
འདུན་བདེན། །དཀོན་མཆོག་བདེན་པའི་བྱིན་རླབས་ཀྱིས། །བདག་གི་སྨོན་ལམ་འགྲུབ་
པར་ཤོག །ཅེས་སོ། །
གཞན་ལུང་སྟོང་འགའ་ཞིག་ན། གཅན་གཟན་དང་། སྦྲུལ་ཕལ་པ་ནི་འདུག །དུག་
སྦྲུལ་རི་འདི་ལ་མིན་པ་གཞན་ན་མི་འདུག །དུག་སྦྲུལ་གྱི་རླངས་ཕོག་པ་ཙམ་གྱིས་ཤ་
དང་རུས་པ་སྐད་ཅིག་ལ་བྲལ་འགྲོ་ཟེར་འདུག །དེ་ལ་ཕན་པའི་ཐབས་ཧ་ཐུན་ཟེར་
བའི་ཤིང་སྡོང་ཆེན་པོ་ཞིག་ལ་ཅོམ་ལྡུམ་གྱི་ལོ་མ་འདྲ་བ་ཞིག་འདུག །དེ་བརྡུངས་ནས་
ལུས་ཀྱི་མགོ་མཇུག་མེད་པར་བྱུགས་པས་གནོད་པ་མི་སྐྱེལ། ཁོ་གཉིད་དུ་སོང་ན་དུང་
བུས་ཀུ་ཅོ་བཏབ་ཀྱང་མི་ཚོར། སྦྲུལ་རིང་བ་རྣམས་འདོམ་བརྒྱད་ཙམ་པ་འདུག །ཁ་
དོག་ཤིན་ཏུ་མཚར་བས་འཇའ་ཚོན་ཐང་ལ་བབས་པ་བཞིན་སྣང་
། སླར་ངེད་གཉིས་
ཀྱིས་མཐིལ་དུ་བབས། དེ་ནས་ཕར་ལ་ལུང་བ་པདྨ་འདབ་བརྒྱད་ཁ་ཕྱེ་བ་ལྟ་བུ་ཡོད་
པའི་ཁ་ལྷོ་ནུབ་ལ་གཏད་ནས་ཞག་གསུམ་ལ། ཁ་རཀྟར།
དེ་ནས་ཉིན་ལྔ་ལ་རཱ་ཡི་ཥར་དུ་སླེབ། དེ་ཚུན་གྱི་ཨོ་རྒྱན་གྱི་མི་རྣམས་དང་
། རྒྱ་
གར་བ་གཞན་རྣམས་ཆ་ལུགས་འདྲ། དེ་ཕན་གྱི་སྐྱེས་ཕོ་མོ་གཉིས་ཀ་ལ་རིན་པོ་ཆེ་ལ་
སོགས་པའི་སྦྲུལ་གྱི་ག་ཤ་དང་
། འགའ་ཞིག་ལ་སྦྲུལ་ནག་གི་ག་ཤ་དང་
། འགའ་ཞིག་
ལ་སྦྲུལ་ཁྲའི་ག་ཤ་དང༌
། སྐྱེས་པ་རྣམས་ལ་ཕྱིང་པའི་ཞྭ་ནག་པོ་ཐོར་ཚུགས་འདྲ་བ་ལ་
131



ལམ་ཡིག་ཕྱོགས་བསྒྲིགས།
རིན་པོ་ཆེ་སྣ་ཚོགས་ཀྱིས་བརྒྱན་པ། རྒྱ་གར་གྱི་བུད་མེད་གཞན་རྣམས་ལ་ཞྭ་གྱོན་པའི་
ཁྲིམས་མེད། ཡུལ་དེ་ཕན་གྱི་བུད་མེད་རྣམས་ལ་ཞྭ་དང་ཞྭ་སྣེ་མེད་ཀྱི་དབྱིབས་འདྲ་
བ རིན་པོ་ཆེའི་པྲོག་ཞུས་བརྒྱན་པ། སྙན་རྒྱན་མགུལ་རྒྱན་ཕྱག་གདུབ་ཞབས་གདུབ་
འགའ་ཞིག་ལ་རིན་པོ་ཆེ་ལས་གྲུབ་པ། འགའ་ཞིག་ལས་སྦྱོར་ལས་བཅོས་པའི་ཕོ་མོ་
ཐམས་ཅད་ལ་འདུག །ཡུལ་དེའི་ཕྱོགས་ལྷོ་ནུབ་ངོས་ན་རྒྱལ་པོ་ཨིནྡྲ་བྷུ་ཏིའི་ཕོ་བྲང་
ཐོར་ཅོག་དགུ་ལྡན་དུ་གྲགས་པ་དེ། ད་ལྟ་ཞིག་ནས་ཤུལ་ཞིག་འདུག །དེའི་མི་རྣམས་
ཤ་ཟའི་མཁའ་འགྲོ་ཡིན་ཟེར་ཆོ་འཕྲུལ་དངོས་སུ་སྟོན་ནུས་པ་འདུག །དེ་དང་ཉེ་བའི་
བྱང་ནུབ་ན་སློབ་དཔོན་པདྨ་མེ་ལ་བསྲེགས་པའི་ཤུལ། ས་ཐམས་ཅད་ཚིག་ནས་རྫ་རུ་
སོང་འདུག །མཚོ་ནི་མི་འདུག།
དེ་ནས་ཞག་གསུམ་བྱང་ནུབ་ཏུ་ཕྱིན་པས་ར་ཧོར་བྷུ་ར་ཟེར་བའི་ཡུལ་ཆེན་པོ་དེ་
ལ་ཤར་ནུབ་ལྷོ་བྱང་གང་ལ་ཕྱིན་ཀྱང་ཉིན་ལམ་བདུན་བརྒྱད་ཡོད་ཟེར། དེའི་དབུས་
ན་ཨིནྡྲ་བྷུ་ཏི་ཆེ་བས་བཞེངས་བའི་ཀུན་དགའ་ར་བ་དེ་ལ་མང་ལ་འོང་ཟེར། ཀ་བ་
བརྒྱ་ཡོད་པ། དྲི་བཟང་གི་རྟེན་མང་དུ་ཡོད་པ། ཁྱད་པར་གསང་བ་འདུས་པའི་བློས་
བསླང་གི་དཀྱིལ་འཁོར་རིན་པོ་ཆེ་དུ་མས་བརྒྱན་པ། ལྟ་བས་ཆོག་མི་ཤེས་པ། ཐོག་རིམ་
ལྔའི་བརྩིགས་འདུག །དེ་ལ་འཛིན་སྤུས་མཆོད་པ་ལ་སོགས་པ་ཕུལ་དུ་ཕྱིན་པ་འདུག །
དེ་ཕན་གྱི་ཕྱོགས་བྱང་ནུབ་ངོས་ལ་ཡུལ་མང་པོ་ཡོད་ཟེར་ཏེ། གནས་མཇལ་རྒྱུ་དང་ལྷ་
ཁང་ལ་སོགས་པ་མེད་ཟེར། ངེད་གཉིས་ཀྱིས་སྔར་གྱི་ས་རཱ་ཡི་ཥར་དུ་ཚུར་ལོག །
དེའི་ལོགས་ན་གཙང་བོ་ཞིག་ཡོད་པས་ལྟ་བར་འགྲོ་རྩིས་ཀྱིས་ལྟོ་སློང་དུ་ཕྱིན་
པས༑ བུད་མེད་གཞོན་ནུ་མ་གཅིག་གིས། ཨནྟར་ཨ་སྨེ། ཙུབྷེ་ཀ་རེ་ཞེས། ཁང་པའི་ནང་
ལ་ཤོག །འདོད་པ་སྤྱོད་ཟེར། ངས་ཨནྟར་ན་ཧི། ཧ་མི་ཛོ་ཀི་ཧུ་ཝ། ཛུ་རུ་ན་ཧི། ཨ་ལི་
132



ཨུ་རྒྱན་པ་ཕྱི་མའི་ལམ་ཡིག།
ཀླུ་ཅེས། ཁང་བའི་ནང་ལ་མི་འོང་
། ང་རྣལ་འབྱོར་པ་ཡིན། བུད་མེད་མི་སྤྱོད། བསོད་
སྙོམས་བླངས་བྱས་པས་འབྲས་བཙོས་པ་གྲང་མོ་ཞིག་བསྐྱལ་བྱུང་། གྲང་མོ་ཟོས་ན་ཚད་
པ་ཕོག་དོགས་ངས་གཏོར། མོ་ཁྲོས་ནས་ཁ་ནས་མེ་ཆེན་པོ་ཞིག་སྦར་བྱུང་བས་གདོང་
ཚ་ཤུར་བ་ཞིག་བྱུང་
། བ་ལ་ནཱ་ཐ་ནི། ཛྷངྒ་ཨཀྴི་ན་ཧི་ཞེས། དགའ་མོ་ཡིན་མེ་མ་སྦྱར་
ཟེར་བས། སླར་ཆོ་འཕྲུལ་གཞན་མ་བྱུང་།
དེ་ནས་ངེད་གཉིས་ཀྱིས་ཧཥྛ་ནས་རོ་ཊེ་བླངས་ནས་ཟོས། གཙང་པོ་ཐོན་ནས་
ཉིན་གཅིག་ནས་ཨོ་ཌི་ཡཱ་ནར་སླེབ། དེའི་ཉིན་ཟླ་བ་གསུམ་པའི་ཚེས་བཅུ་དང་འགྲིག །
ཡུལ་མི་ཐམས་ཅད་འདུས་ནས་གླུ་གར་རོལ་མོ་སྣ་ཚོགས་པའི་མཆོད་པ། བཟའ་བ་ལ་
སོགས་པའི་རིགས་བསམ་གྱིས་མི་ཁྱབ་པ། བཏུང་བ་འབྲས་ཆང་། རྒུན་ཆང་། ནས་ཆང༌།
པེག་ལག །ཀ་རའི་ཆང་། ཨ་རག །ཤིང་རག །སུ་ར་ལ་སོགས་པའི་བཏུང་བ། གླུ་གར་
གྱི་ངང་ནས་རང་རང་སོ་སོ་གང་འདོད་པ་ལ་ལོངས་སྤྱད་པས་ཆོག་གི་འདུག །ཐམས་
ཅད་ཉམས་འབར་ནས་ལྟད་མོ་ལྟ་མཁན་མེད་པར་ལངས་ཏེ་འདོད་ཡོན་ལྔ་ལྡན་དུ་
ལོངས་སྤྱོད་པར་བྱེད། དེའི་དུས་ངས་སྨྱོན་པའི་གར་སྟབས་ཀྱི་ཚུལ་དུ་འདི་ལྟར་རོ། །
ངོ་མཚར་ཅན་གནས་ཆེན་ཀཱ་མ་ལ། །ཡབ་བྱིན་རླབས་ཅན་འཁོར་ལོ་སྡོམ་པ་ལ། །
ལྷ་ཉིས་སྟོང་བརྒྱད་བརྒྱའི་འཁོར་གྱིས་བསྐོར། །ཀ་གསོལ་བ་འདེབས་སོ་བྱིན་གྱིས་རློབས། །
ཕྱི་དག་པའི་སྣང་བ་འཆར་དུ་གསོལ། །ནང་སྤྲུལ་བའི་ལྷ་ཞལ་བསྟན་དུ་གསོལ། །མཆོག་
ཐུན་མོང་དངོས་གྲུབ་བསྩལ་དུ་གསོལ། །ཞིང་ངོ་མཚར་ཅན་ཨོ་རྒྱན་སྤྲུལ་བའི་གནས། །
མ་བྱིན་རླབས་ཅན་རྡོ་རྗེ་ཕག་མོ་བཞུགས། །འཁོར་ཆོས་སྐུ་ཡེ་ཤེས་མཁའ་འགྲོས་བསྐོར། །
ཀ་གསོལ་བ་འདེབས་སོ་བྱིན་གྱིས་རློབས། །ཕྱི་དག་པའི་སྣང་བ་འཆར་དུ་གསོལ། །ནང་
སྤྲུལ་བའི་ལྷ་ཞལ་བསྟན་དུ་གསོལ། །མཆོག་ཐུན་མོང་དངོས་གྲུབ་བསྩལ་དུ་གསོལ། །ཁོང་
133



ལམ་ཡིག་ཕྱོགས་བསྒྲིགས།
འབྱོར་ལྡན་བསོད་ནམས་གསོག་པའི་ཞིང་། །དུས་ཁྱད་པར་ཅན་ཡར་ངོའི་ཚེས་བཅུ་ལ། །
ཁྲོམ་ལྷ་མིའི་ཚོགས་རྣམས་ཀུན་འདུས་ཏེ། །ཕྱི་ལྷ་རྫས་མཆོད་པ་བསམ་ལས་འདས། །ནང་
འདོད་ཡོན་གྱི་བྱེ་བྲག་དཔག་ཏུ་མེད། །ལྷ་ཉིས་སྟོང་བརྒྱད་བརྒྱ་ལ་མཆོད་པ་འདྲ
ད་པ་འདུག །ཀ་
གསོལ་བ་འདེབས་སོ་བྱིན་གྱིས་རློབས། །
ཕྱི་དག་པའི་སྣང་བ་འཆར་དུ་གསོལ། །ནང་སྤྲུལ་པའི་ལྷ་ཞལ་བསྟན་དུ་གསོལ། །
མཆོག་ཐུན་མོང་དངོས་གྲུབ་བསྩལ་དུ་གསོལ། །ཕོ་གཞོན་དཔའ་བོ་ཚོས་གཡས་སུ་གར་
སྟབས་བསྒྱུར། །མོ་གཞོན་དཔའ་མོ་ཚོས་གཡོན་དུ་གླུ་དབྱངས་ལེན། །ཁོང་ལྷན་ཅིག་ཏུ་
དགའ་མགུར་སྤྱོད་པ་དེ། །གསང་བ་བདེ་ཆེན་ཉམས་ཀྱི་མཆོད་པ་འབུལ། །ཀ་གསོལ་
བ་འདེབས་སོ་བྱིན་གྱིས་རློབས། །ཕྱི་དག་པའི་སྣང་བ་འཆར་དུ་གསོལ། །ནང་སྤྲུལ་པའི་
ལྷ་ཞལ་བསྟན་དུ་གསོལ། །མཆོག་ཐུན་མོང་དངོས་གྲུབ་བསྩལ་དུ་གསོལ། །བདག་རྣལ་
འབྱོར་གྱི་འདུན་མ་ལྷ་ཡིས་བསྒྲུབས། །ལྷ་ཆགས་མེད་ཞེན་མེད་ཀྱི་སྤྱོད་བ་ཡིན། །ཁྱེད་
དཔའ་བོ་ཚོ་དགྱེས་པའི་གར་ཞིག་བསྒྱུར། །གར་ཕྱོགས་བཅུར་རྒྱུག་ལ་སྨྱོན་པའི་བྲོ། །
ཁྱེད་དཔའ་མོ་ཚོ་དགྱེས་པའི་གླུ་ཞིག་ལེན། །གླུ་སྟག་མོ་ངར་སྐད་ཀྱི་འགྱུར་ཞིག་བརྗོད། །
སྐད་བོད་སྐད་དུ་བརྗོད་པ་ལྷ་ཡིས་མཁྱེན། །ལྷ་ངག་དབང་བཟང་པོ་ལ་མཆོད་པ་འབུལ། །
ཞེས་སོ། །
ཡུལ་དེ་ཨོ་རྒྱན་གནས་ཀྱི་མཐིལ་ཡིན་ཟེར། དེའི་ནུབ་ངོས་ན་ལྷ་ཁང[མ་ཡིག་
མི་གསལ]དུ་ཞིག་ན་རྣལ་འབྱོར་མའི་སྐུ་ཙན་དན་དམར་པོ་ལ་རང་བྱོན་མི་ཚད་ཙམ་
ཞིག་བཞུགས། ལྷ་ཁང་དེའི་རྒྱབ་ནས་ཧུ་ཛུ་ནཱ་ཐ་ཟེར་བའི་རྣལ་འབྱོར་མ་མི་ལོ་སྟོང་
ཕྲག་ལྷག་ཙམ་འགྲོ་བ། ན་ཚོད་ཉེར་དྲུག་བདུན་ཙམ་འདྲ་བ། ཐོ་རངས་ཛོ་ཀི་ལུགས་
ཀྱི་བྷ་བྷ་ཏའི་ཁྲུས་བྱས། དགོང་མོ་ཐཱ་ཏི་གུརྒྱུ་ནཱ་ཐའི་ཐུན་གྲུབ་པ་དང་
། ཐལ་པ་
ཐལ་པ་རྣམས་
134



ཨུ་རྒྱན་པ་ཕྱི་མའི་ལམ་ཡིག།
བཀྲུས་པས་ཤ་མདོག་འཇའ་ཚོན་སྣ་ལྔ་ལྟ་བུ་སྣང་བ། དེ་ཁོ་ནར་ས་སྡེ་བཙུགས་ནས་
བཞུགས་པ་ཞིག་འདུག །ང་བོད་ནས་གནས་སྐོར་དུ་འོངས་པ་ཡིན་ཞེས་བྱས་པས་ཤིན་
ཏུ་ངོ་མཚར་དགྱེས་དགྱེས་མཛད། སྐད་ཆ་མང་དུ་དྲིས་བྱུང་
། ཡུལ་དེ་ནས་ཀཱ་མ་ལ་
པིར་ཟེར་བའི་རི་དེ་མཐོང་གི་ཡོད། རི་དེ་ལ་རྒྱུན་དུ་འཇའ་འོད་ཀྱི་གུར་ཁྱིམ་ལྟ་བུས་
དངོས་མི་མཐོང་། ལན་རེ་འཇའ་རྣམས་ཡལ་ནས་གངས་རི་དངུལ་དཀར་གྱི་རྨོག་
འདྲ་བ། ཟླུམ་པོ་ཤིན་ཏུ་བག་བྲོ་བ་ཞིག་འདུག །དེ་རྒྱུད་སྡེ་ནས་བཤད་པའི་དྷརྨ་གནྡྷོ་
ཆོས་ཀྱི་དཀོར་མཛོད་དམ། ཧེ་རུ་ཀ་རང་བྱུང་གི་ལྷ་ཁང་དུ་གྲགས་པ་དེ་ཡིན་ཟེར།
དེའི་མདུན་ན་རྡོ་རྗེའི་གསང་ཕུག་ཅེས་སམ། ཨོ་རྒྱན་པའི་ལམ་ཡིག་ན། ལྭ་བ་
པའི་སྒྲུབ་ཕུག་ཡིན་ཟེར་བའི་ཕུག་པ་ཞིག་འདུག །རྡོ་དེ་ཡང་རིན་པོ་ཆེའི་རིགས་ཡིན་
འདུག །དེའི་ཐད་ཀའི་བར་སྣང་ལ་མདའ་རྒྱང་གི་སྙོག་མི་སྙོག་གི་ཚོད་ན་རྡོ་སྦྲ་གུར་
ཆུང་བ་ཙམ་ཞིག་གང་ལ་ཡང་མ་བརྟེན་པར་འདུག །དེ་ལ་རྒྱ་གར་པ་ཀུན་ཧ་ཛི་ཀལྤ་
ཟེར; ཁོ་ཏཱས་ཀྱི་བཞུགས་གདན་ཡིན། སྲིད་པ་ཆགས་པ་ནས་ཡོད་ཟེར། ལམ་ཡིག་ན་
གྲུབ་ཐོབ་ལྭ་བ་པ་ལ་མཁའ་འགྲོ་མས་རྡོ་ཆར་ཕབ་ཧཱུྃ་ཞེས་བརྗོད་སྡིགས་མཛུབ་གཏད་
པས་དེ་ཀར་ལུས་པ་ཡིན་ཟེར། གནས་ཉེར་བཞི་ཕྱི་ནང་ཐུན་མོང་བ་ཡིན་པས་རྩོད་པ་
བྱ་མ་དགོས།
རི་དེའི་རྒྱབ་ན་དྷ་ན་ཀོ་ཤའི་སིནྡྷ་རྒྱ་མཚོར་གྲགས་པའི་མཚོ་དེ་ལ་རྒྱ་གར་བའི་
འཕྲལ་སྐད་དུ་ས་མུ་ད་སི་ཏུ་ཟེར། ཉིན་གཅིག་ལ་སླེབ་ཟེར། ངས་མཇལ་དུ་འགྲོ་བྱས་པས།
བ་ལ་ནཱ་ཐ་ན་རེ། ཨསྟུ་མི་ཀཾ་ཧང་ཛ། ཀྱ་ཀ་ཏ། སྤྱི་ལོ་པེ་ལོ་ཏཱི་ར་ཀིར། རཱ་ཡི་ཥ་ར་ཏཱི་ར་
ཀི་ར། མངྒ་ལ་ཝོད་ཏཱི་ར་ཀིར། ཨོ་ཌི་དཱི་རི་ཀིར། ཀཱ་མ་ལ་ཏཱིར་ཀིར། ཧི་ཛ་ཀརྨ་པདྨ་ན་སུ་
རུ་ཏཱི་ར་ཧུ་ཝ། ཀཎི་བྷ་ཡ། ཨུ་ཙརྟ་ཝ། ས་མུ་དྲ་སི་ཏུ་ཧ་ཡི། ཏཱིར་ར་ཀོ་ཥ་ནཱ་ཧི། ཀྱ་ཀ་ཏ་
135



ལམ་ཡིག་ཕྱོགས་བསྒྲིགས།
ཞེས༑ ད་ཁྱོད་གང་ལ་འགྲོ། ཅི་བྱེད། ཨ་ལོ་པེ་ལོ་སོགས་གནས་དཀོན་མཆོག་གི་ཡིན།
རྒྱབ་ནས་ཡུལ་མེད། སིནྡྷ་རྒྱ་མཚོ་ཡོད། གནས་ལར་མེད་ཅི་བྱེད་ཟེར་ཞིང་
། གནས་ཀུན་ནི་
འཁོར་ཕར་སོང་ནས་ཅི་བྱེད། ལུང་པ་སྟོང་པ་ཡིན། རྒྱ་མཚོ་ཡོད། གནས་རྒྱུ་ནས་མེད་ཟེར།
ཁོ་ཁྲོས་འདུག་པས། ངས་འགྲོ་ཟེར་མ་ནུས།
དེའི་ལྷོ་ཕྱོགས་ན་རི་དེའུ་མི་ཆེ་བ་ཞིག་འདུག་པ་དེ་ལ་མད་ལ་པ་ཎི་ཡང་ཟེར།
ཕལ་གྱིས་ཨཱ་ཡུར་པ་ཎིར་བརྗོད། དེ་འཆི་མེད་ཀྱི་ཚེ་ཆུ་ཡིན་ཟེར། རྡོ་རང་ཐག་འདྲ་བ་
དམར་སྨུག་གཅིག་འདུག་པ་དེ་ལས་ཆུ་འབབ་ཀྱི་འདུག །དེ་ན་བུ་མོ་བཅུ་ཁྲུས་བྱེད་
རྩེད་མོ་རྩེ་བཞིན་པ་ལ། ཉེ་བར་སླེབ་ཚེ་བྱར་སྤྲུལ་ཏེ་ཀཱ་མ་ལ་པར་ཕྱོགས་ལ་འཕུར་
ནས་སོང་། བ་ལ་ནཱ་ཐ་ལག་གཉིས་ཐལ་མོ་སྦྱར་ཛྷང་ཕ་ལ་ཟེར། ཆུ་དེ་ལ་ཐག་རིང་མོ་
ནས་ལེན་མཁན་མང་པོ་འོང་། ནད་ཐམས་ཅད་ལ་ཕན། ཁྱད་པར་ཚེ་རིང་བས་མི་ཕལ་
མོ་ཆེ་ལོ་བརྒྱ་དང་ཉིས་བརྒྱ་སུམ་བརྒྱ་ཙམ་ཐུབ་པ་མང་བར་གདའ། གནས་གཞན་
རྣམས་ལས་དེ་ཁྱད་པར་དུ་འཕགས་པར་བྱེད་ཅིང་
། བ་ལ་ནཱ་ཐ་ན་རེ། ད་ཨོ་རྒྱན་ཡུལ་
གྱི་གནས་ཐམས་ཅད་འཁོར་ཟེར། དེ་ཕན་ལ་ཡུལ་གྲོང་གི་རིགས་མེད་ཟེར།
སྤྱིར་ཨོ་རྒྱན་གྱི་ཡུལ་གྱི་ཆགས་ཚུལ་ནི་རྒྱ་གར་ནུབ་ཕྱོགས་ཀྱི་ཡུལ་ཕལ་མོ་ཆེ་
རྫོགས་པ་དང་
། གངས་ཏི་སེའི་སེང་གེ་ཁ་འབབ་ཀྱི་ཆུ་དེ་བྱང་ནུབ་ཏུ་འབབ། མང་
ཡུལ་དང་པུ་རིགས་ཟངས་དཀར། ལྟོ་ར། སྦལ་ཏིའི་ཡུལ་བརྒྱུད། སྟག་དང་གྲུ་ཤ་ལིའི་
ཡུལ་གྱི་ཆུ་ཐམས་ཅད་བསྡོངས་ནས་ཨོ་རྒྱན་གྱི་བྱང་ནུབ་ཏུ་སླེབ། དེ་ནས་ལྷོ་ཤར་ལ་
གཏད་ནས་འགྲོ། རཱ་ཛ་ཧཱུར་དང་། ཨ་ཊ་ཀི་གི་ཐད་ལ་ལྷོར་རྒྱུག།
དེ་ནས་ནུབ་ཕྱོགས་སུ་འཁོར་ནས་ཨོ་རྒྱན་གྱི་རྒྱབ་ཐམས་ཅད་རྒྱ་མཚོས་འཁོར་
བ༑ དེ་ལ་སིནྡྲ་རྒྱ་མཚོ་ཟེར་བ་འདུག །ཡུལ་དེའི་མཐའ་ཐམས་ཅད་གསང་པོ་དང་རྒྱ་
136



ཨུ་རྒྱུན་པ་ཕྱི་མའི་ལམ་ཡིག།
མཚོས་བསྐོར་བ་དེའི་ནང་སྐོར་ལ། པ་ཋཎྜ་ཟེར་བའི་མུ་སྟེགས་པའི་ཡུལ་གྱི་བསྐོར་བ་
དེའི་ནང་རི་མུ་ཁྱུད་ཀྱི་ཚུལ་དུ་འཁོར་བ། ཨོ་རྒྱན་ནང་གི་ཆུ་ཐམས་ཅད་ཛོ་མོ་ཁ་ཌིའི་
མདུན་ནས་ཤར་ཕྱོགས་སུ་རོང་དོག་པོ་ཞིག་འདུག་པ་དེ་ལ་བབས་ནས་སི་ཏི་པ་ཎི་
དང་འདྲེས། ཛ་ཏི་ལ་སོགས་པ། སྤ་ལོ་པེ་ལོ་ནས་ཆུས་ཁྱེར་ཏེ་སེང་གེ་ཁ་འབབ་ཀྱི་ཆུའི་
མཐར་མི་རྣམས་ཀྱིས་བཟུང་། ལར་ཨོ་རྒྱན་གྱི་རི་ལུང་ཐམས་ཅད་བཟའ་ཤིང་སྣ་ཚོགས་
པ༑ མེ་ཏོག་ལ་སོགས་པ་རྒྱུན་དུ་འཁོར་མར་འོང་བ་ལོངས་སྤྱོད་འདོད་ཁམས་ཀྱི་ལྷ་ལ་
འགྲན་བཟོད་པ། བསིལ་དྲོད་སྙོམས་པ། སྦྲང་མ་ཡང་ཉུང་བ། ཆུ་ཐམས་ཅད་བཟང་བ།
གླུ་གར་ལ་སོགས་པ་རྩེད་མོ་ཁོར་མོ་ཡུག་ཏུ་སྤྱོད་པ། རྣལ་འབྱོར་པ་རྣམས་ལ་ཡེ་ཤེས་
ཀྱི་རྩལ་སྣང་ཁྱབ་བརྡལ་དུ་འབྱུང་བ། སོ་སོའི་སྐྱེ་བོ་ལའང་མི་རྟོག་པ་ཤུགས་འབྱུང་དུ་
འཆར་བས་གསང་སྔགས་པ་བདེ་བ་ལམ་དུ་བྱེད་ཟེར་བ་རེ་བདེན་པར་གདའ།
ཨེ་མ་ཧོ། བློ་ལས་འདས་པའི་ལྟ་བ་འདི། །བླ་མས་བསྟན་དུ་མ་མཆིས་ཏེ། །དད་
པ་ཁོ་ནའི་རྟོགས་བྱ་ཡིན། །མོས་གུས་ཤིག་གཏིང་ནས་གཡོས་ཙ་ན། །འཁྲུལ་པ་ཁོ་རང་
དབང་མེད་པར་བྲོས། །བྱིན་རླབས་ཤིག་སྙིང་ལ་ཞུགས་པ་འདྲ། །དེ་ཉིད་ཆོས་ཀྱི་གནས་
ལུགས་ལ། །ཡོད་མེད་རྩོད་པ་སྒྲོ་བཏགས་ཙམ། །ཡིད་ལ་བྱེད་པ་བྲལ་བ་ལ། །སྒོམ་པ་
ཐམས་ཅད་རྟོགས་པ་ཡིན། །འོད་གསལ་སྣང་བཅས་སྣང་མེད་ངང་། །མཉམ་བཞག་
རྗེས་ཐོབ་རྗེས་ཤེས་སོགས། །བློ་ཡི་འཛིན་སྟངས་ཡོད་རིང་འབྱུང་
། །སྤྱོད་པས་ཕ་མཐར་
སོན་པ་ལ། །ཉམ་ང་བག་ཚ་ཀུན་སྤངས་ཏེ། །ཚོགས་དྲུག་ཡུལ་གྱི་སྣང་བ་སོགས། །གང་
ལ་ཞེན་ཅིང་གང་ལ་སྡང་
། །གཉིས་ག་མ་སྤངས་དེ་ཉིད་ངང་
། །རང་བཞིན་ཤེས་པས་
གྲོལ་བར་འགྱུར། །དེ་ཉིད་མཐོང་བའི་རྣལ་འབྱོར་པས། །ལྟ་བ་ནམ་མཁའི་དཀྱིལ་དུ་
ལྟོས༑ །ཁས་ལེན་མེད་པའི་ངང་དུ་ཞོག །སྒོམ་པ་ཉི་ཟླའི་འོད་བཞིན་གསལ། །འཕེལ་
137



ལམ་ཡིག་ཕྱོགས་བསྒྲིགས།
འགྲིབ་མེད་པའི་ངང་ལ་ཞོག །སྤྱོད་པ་རང་བཞིན་ཤེས་པར་མཛོད། །བླང་དོར་མེད་
པའི་ངང་ལ་ཞོག །འབྲས་བུ་ཐོག་མ་མཐའ་མ་མེད། །རེ་དོགས་མེད་པའི་ངང་ལ་ཞོག །
ལར་འདོད་པ་ཐམས་ཅད་རང་འདོད་ཡིན། །རང་འདོད་ཟད་དམ་མ་ཟད་ལྟོས། །བློས་
བྱས་ཐམས་ཅད་ཀུན་རྫོབ་ཡིན། །བློ་ལས་འདས་སམ་མ་འདས་ལྟོས། །རྐྱེན་རྣམས་
ཐམས་ཅད་གློ་བུར་ཡིན། །རང་ལ་དྲིས་ཤིག་སྙིང་གཏམ་ཡིན། །ཞེས་སྨྲས་སོ། །
དེ་ནས་ཚུར་ལོག་ཞག་གཉིས་ལ་ཨོ་ཌི་ཡ་ནར་སླེབ། དེ་ལ་དྷུ་མ་ཐ་ལའང་ཟེར།
ས་ཧུ་ཛུ་ནཱ་ཐ་ཟེར་བའི་རྣལ་འབྱོར་མ་དེས། དེའི་ཉིན་ཕག་མོའི་བྱིན་རླབས་མི་མང་པོ་
ལ་གནང་པའང་ཐོབ། བ་ལ་ནཱ་ཐ་དེར་འདུག་ཟེར། ཁྱོད་རང་ཡང་སྡོད་ཟེར་བས་ང་
བོད་ལ་སྐོར་གཅིག་འགྲོ། སླར་ལོག་འོང་བྱས། ཇོ་ཀིས་སྐྱེལ་དུ་འོངས། རི་ཡི་ཥཱར་དུ་སླེབ།
དེ་ནས་མེ་དོར། ཁ་རཀྵར། དེ་ན་བུད་མེད་སྨྱོན་མ་འདྲ་བ་ཞིག་གླུ་ལེན་གར་བྱེད་ཅིང་
ཉམས་འབར་བ་ལྟར་བྱེད་ཅིང་ཁ་ནས་མེ་འབར་བ་དང་། ཁྲག་སྐྱུག །དབང་པོ་གཞན་
རྣམས་ནས་དུད་པ་འཐུལ་བ་ཞིག་འདུག །དེའི་རྩར་མི་རྣམས་ཉེ་མོ་རང་འགྲོ་མི་ནུས།
འཇིགས་པའི་ཚུལ་བྱེད་ཅིང་གདའ། དེ་ནས་སཾ་ང་བྷོར། ག་ལོ་ག །བྱུ་ཋ་བྷ་ས་བྷ་སོར།
དེ་ནས་ཉིན་གཉིས་ལ་ཕོ་མོ་ཁ་ཌིར་སླེབ། ཚུར་ལམ་ཛོ་མོ་ཁ་ཌི་ནས་བྱང་ཤར་ལ་
འོངས་པས། ཕར་ལམ་དང་མཐུན་པ་མེད། དེ་ལུགས་ཤེས་དགོས། དེའི་ཉིན་རྒྱལ་པོ་མེ་
ཏོག་ལྡུམ་ར་ན་ཕེབས་འདུག །ལྡུམ་ར་དེར་སྟག་གཟིག་སེང་གེ་དོམ་དྲེད། རི་དྭགས་སྣ་
ཚོགས། བྱ་སྣ་ཚོགས། རང་རང་སོ་སོ་ལ་གཉེར་ཁ་བཀོད་ནས་འདུག །རྒྱལ་པོའི་གོས་
དང་༑ འཕྲལ་གྱི་དགོས་བྱད་ཐམས་ཅད་སྦྱིན། ཛོ་ཀི་དེར་བསྡད། ང་ལ་རྒྱལ་པོས་སྐྱེལ་
མི་ཞག་ལྔ་བཏང་སི་ཏུ་པ་ཎིའི་གཙང་པོ་ཐོན། གཙང་པོའི་ཁ་ཞེང་ལ་ཚ་ལམ་གཅིག་
ཙམ་འདུག །ཞེང་ཆེ་བ་རྣམས་ལ་ཉིན་ལམ་གྱིས་མི་ཚད་པ་ཙམ་འདུག །དེ་ནས་ང་རང་
138



ཨུ་རྒྱན་པ་ཕྱི་མའི་ལམ་ཡིག།
གཅིག་པུས་འོངས། ར་ཛི་ཧུར་དུ་སླེབ། དེ་ནས་ཉིན་གཉིས་ནས། མཱི་ལི། ཀཾ་ཐེ། ནེ་པཱ་ལེ།
ནི་ལའུ། ལད་། ཧོ་ར་ཤཱ། ཨ་ཤ་ཀཾ་ནི། མ་ཧཱ་ཚིནྡ
། བྷེ་ལོ་རི། དེ་ནས་ཞག་དྲུག་ལ་གོརྟ་ལ།
དེ་ནས་ཉིན་གཉིས་ནས། གལྤ། རུ་ཀཱ་ལ། ར་ཧོརུཎྜ། ར་ཝ་ཏ། ས་ཏཱ། ཧ་ཏི། ཙི་རུ། རུ་
ཏཱ༔ ཛྭ་ལོ། ས་ར། བྷེ་བར། ནོ་ཤར། ར་ཙུག །དེ་ནས་ཉིན་གསུམ་ལ་ཐ་ནར་སླེབ། དེ་ནས་ལ་
གཉིས་བརྒལ། རོང་ཞིག་ཏུ་སླེབ། བིརྦཉྩ་ཟེར་བའི་གངས་ལ་ཆེན་པོ་ཞིག་ཡོད་པ་བརྒལ་བས་
ཞག་གཉིས་ནས་ཁ་ཆེའི་ཡུལ་སྣ་ཟིན། དེ་ནས་ཁ་ཆེའི་འཕྲེད་ལམ་བཅད་ནས་པུཏྤ་ཧ་
རིར་ཕྱིན། དེའི་མདོ་ན་གུར་ཀུམ་གྱི་ལྗོངས་དང་ཉེ་བ་ན། སྤང་པོར་ཟེར་བའི་ཚོང་འདུས་
ཤིག་ཡོད་པ་དེ་ནས་ཉ་བཙོས་པ་ཉོས་ནས་པུལླ་ཧ་རིར་ཚོགས་འཁོར་བྱས། ཉི་མ་ལ་ཉལ་
བས་གཉིད་སད་པ་དང་
། ཚད་པ་ཕོག་འདུག་དེར་ཤི་ནའང་བློ་བདེ་བསམས་ཉིན་མཚན་
མེད་པར་གཉིད་ལོག །ཆུ་འཐུང་སྙིང་གང་འདོད་བཏུང་། ཕན་དུ་རེ་བ་བློས་སད་ནས་
གཤིས་ཐོག་ཏུ་གཡོ་མེད་དུ་བསྡད་པས། ཉིན་སྣང་མཚན་སྣང་ལ་ཁྱད་མེད་པའི་ནང་ནས་
རྨི་ལམ་དུ་རྩལ་ཆེ་བ་ཙམ་བྱུང་
། ཞག་བདུན་ནས་ནད་གར་སོང་མེད་པར་ཁམས་སངས་
ཀྱིས་སོང་
།
དེ་ནས་སླར་སྤང་པོར་དུ་ཕྱིན། དེ་ནས་ཉིན་གཉིས་ནས་སནྡྷ་བྲག་རིར་དུས་ཆུ་ལ་
ཁྲུས་བྱས། དེ་ནས་ཀུལླི་རར་ཕྱིན། རྒྱ་གར་བ་རྣམས་ཁ་ཆེའི་སྤྱི་མིང་ལ་ཀེ་ཤི་མིར་ཟེར།
སྒྲ་ཉམས་པར་འདུག །ཀརྨི་ར་ཡུལ་ཚོ་གཅིག་གི་མིང་ཡིན། ནཱ་རོ་པ་འཁྲུངས་ས་དེའོ། །
དེ་ནས་ལ་ཞིག་བརྒལ། ཉིན་གཉིས་ནས་ཝ་རན་དུ་སླེབ། རོང་ཞིག་ལ་ཞུགས་ནས་ཕྱིན་
པས་མ་ཟེར་སླེབ། དེ་ནས་འོང་ལུང་སྟོང་པ་ཞག་བཅུ་ལ་བོད་ཟངས་དཀར་དུ་སླེབ།
ཟངས་དཀར་རྒྱལ་པོས་སྦྱིན་བདག་བྱས། ཟླ་བ་གཅིག་ཙམ་བསྡད།
དེ་ནས་རིམ་པས་མར་ཡུལ་དུ་སླེབ། མར་ཡུལ་གྱི་རྒྱལ་བློན་རྣམས་ཀྱིས་སྡོད་
139



ལམ་ཡིག་ཕྱོགས་བསྒྲིགས།
ལམ་
དགོས་ཞེས་ནན་ཆེས་པས་ལོ་བཞི་ཙམ་བསྡད། རྒྱ་གར་དུ་སྔ་ཕྱི་གཉིས་ཕྱིན་པའི།
གླུ་རིང་མོ་ཞེས་བྱ་བ་གཅིག་ཏུ་བསྡོམས་པ་འདི་ལྟར་རོ། །
ན་མོ་རཏྣ་གུ་རུ། ཆ་མེད་ཀྱི་ཡུལ་དུ་རྒྱུས་མེད་འགྲོ་དུས། །སྐྱོ་གྲོགས་རྒྱང་གླུ་རིང་
མོ་ནི་བླངས་སོ། །དྲིན་འཁོར་མེད་ཀྱི་རྗེ་བཙུན་བླ་མ་ལ། །
བུ་སྙིང་ནས་དང་བས་གསོལ་བ་འདེབས། །ལས་བྱ་རྒྱུ་ཆོས་ལས་མ་མཆིས་ཀྱང་
། །
ཆོས་ལམ་དུ་ལོངས་པར་བྱིན་གྱིས་རློབས། །སྤྱིར་རྒྱ་བོད་གཉིས་ཀྱི་སོ་མཚམས་ན། ཀཎྜི་གོ་ཌ་
ལ་ཡིས་སྣ་དྲངས་པའི། །ལྷ་ཆེན་པོ་གནས་པའི་པརྦ་ཏ། །པིཔཉྩ་ལ་སོགས་ལ་ཆེན་བཅུ། །ལ་
ཕྲན་ལྔ་བཅུ་རྩ་བརྒྱད་ཙམ། །ལམ་དེ་ཀུན་གྱི་དཀའ་ལས་འདི་ལྟར་འདུག །སྟེང་བྷ་ཊིལ་
ལ་མུན་ལྟར་གཏིབས། །བར་ཁ་བ་བུ་ཡུག་འཚུབ་མས་ཁེངས། །འོག་འཁྱགས་པ་པདྨ་
ལྟ་བུར་གས། །པོ་ཧཱུྃ་ཧི་ཨུད་ཊིཀ་ལ་ལ་བསྒུག །གྱད་ཤཱ་མོ་ནཱ་ཐ་ཡུལ་དུ་ཞུགས། །
དཔུང་མཚན་ལྡན་བླ་མའི་རྒྱབ་རྟེན་བཟང་
། །མཚོན་དམིགས་སྤྲིན་ནག་པོ་པ་རྣོན་པོའི་
མེ་དཔུང་སྤྲོས། །ཕྱི་ང་རའི་རྐྱེན་གྱིས་གླགས་མ་རྙེད། །ཕྱོགས་གར་འགྲོ་གཏད་སོ་མ་
མཆིས་པས། །ཁ་རླུང་གི་དམག (་༌་་་་་་}ཚོགས། ཕ་དྲིན་ཆེན་ངག་དབང་བཟང་པོ་
ལ༑ །བློ་ཁེལ་ངེས་སུ་བཀལ་ནས་གསོལ་བ་བཏབ། །དཔེ་གླང་ཆེན་སྨྱོན་པ་རྒྱུ་བ་བཞིན། །
ཞག་བཅོ་ལྔའི་བར་དུ་ཁ་བ་ལ་ཕྱིན། །ལམ་སྔ་དྲོ་གཅིག་ཀྱང་ནོར་མ་མྱོང་། །
དེ་བསམ་བཞིན་དུ་མཚན་ལྡན་བླ་མ་ལ། །དཔལ་རྫོགས་པའི་སངས་རྒྱས་དངོས་
སུ་མཐོང་
། །ས་ཙནྡྷེ་དམ་པའི་རོང་དུ་ཞུགས། །རོང་འཇུར་མིག་གི་འཕྲང་ལ་འགྲོ་ཙ་
ན༑ །ཡིད་བརྟན་པོར་ཕྱིན་ཀྱང་གོམ་ཚུགས་འཁྱོར། །ནགས་འཐུག་པོ་ཞིག་ནས་ཐོན་
དུས་མེད། །ཆུ་གཅིག་ལ་ལན་བརྒྱ་བརྒལ་དགོས་བྱུང་
། །གཞུང་ཕྱི་ཐག་ཡིན་ཀྱང་རིང་
བ་ཙམ། །རོང་དེ་ནས་འཐོན་པས་ནམ་ལངས་བཞིན། །ཕྱོགས་གང་ལ་བལྟས་ཀྱང་གུ་
140



ཨུ་རྒྱན་པ་ཕྱི་མའི་ལམ་ཡིག།
ཡངས་སོང་། །
ཡུལ་རྒྱ་གར་མཐིལ་དུ་སླེབ་ཙ་ན། །ཐང་ཆེན་པོ་ཞིག་ལ་ཆོད་དུས་མེད། །ཁོང་རྟ་
བདུན་རྒྱལ་པོ་དགུང་དུ་སླེབ། །འོག་ས་གཞི་ཐམས་ཅད་མེ་ལྟར་འབར། །ཉ་བྱེ་ཚན་ས་
ལ་བསྒྲེས་པ་བཞིན། །ནོར་རིན་ཆེན་གསེར་ལས་བཏུང་ཆུ་དཀོན། །སྟོད་བྱང་ཁོག་ཁྲག་
མཚོ་སྐམས་སོ་སྙམ། །ལར་ཚད་གདུང་གི་སྡུག་བསྔལ་བཤད་མི་རྫོགས། །ལུས་དབང་
པོ་ཐམས་ཅད་ཉམས་སོ་སྙམ། །ཆུ་ཆེན་པོ་སིནྡྷ་བརྒལ་ནས་ཕྱིན། །མུ་སྟེགས་པ་ཋཎྜ་
གྱི་ཡུལ་དུ་ཁོ་བོ་སླེབ། །མི་སྲིན་པོ་གདོང་དམར་ཇག་པ་བྱུང་
། །ལྷ་མིན་འཐབ་རྩོད་ཀྱི་
དམག་དཔུང་ལྷགས་སོ་སྙམ། །མཚོན་རྣོན་པོ་སྟ་ཝར་མགོ་ལ་བསྣུན། །མགོ་ཚལ་པ་བརྒྱ་
རུ་གས་སོ་སྙམ། །ལས་ཕན་དུ་རེ་བ་གཞན་མ་མཆིས། །
ཕཊ་དྲིན་ཅན་ལྷ་རྩེ་ཆོས་རྗེ་མཁྱེན། །ང་བདག་ཏུ་འཛིན་པའི་དགྲ་བོ་བཟློག །
ཕཊ་རང་རིག་ལྷན་ཅིག་སྐྱེས་པ་དྲན། །བློས་བྱས་བདུད་ཀྱི་ལྟ་བ་བཟློག །ཕཊ་བརྗོད་
མེད་ཆུ་བོའི་རྒྱུན་བཞིན་དྲན། །མཚན་བཅས་བདུད་ཀྱིས་བཅིངས་པ་བཟློག །ཕཊ་
འགག་མེད་སྣང་བའི་གཞི་རྩ་བྲལ། །ཆེད་དུ་བྱས་པའི་སྤྱོད་པ་བཟློག །ཕཊ་འགྱུར་
མེད་ཆོས་སྐུའི་རྒྱལ་ས་དྲན། །རེ་དོགས་བདུད་ཀྱི་འབྲས་བུ་བཟློག །ངས་བྱས་པའི་ཆོས་
རྣམས་ཤུན་པར་ཐལ། །ད་བྱ་རྒྱུ་མེད་པར་མཉམ་ཉིད་ངང་
། །ལར་ཆོས་ཤན་རྐྱེན་གྱིས་
འབྱེད་པ་ལ། །བཟང་རྫུ་ལ་རེ་བ་ཚོ་ཅི་ཆ་ཨང་
། །ཕ་བླ་མའི་བྱིན་རླབས་ཞུགས་ཙ་ན། །
ཅིར་སྣང་ཀུན་སྒྱུ་མའི་རོལ་རྩེད་ཡིན། །དཔལ་ཨོ་རྒྱན་ཡུལ་གྱི་མཐིལ་དུ་སླེབ། །བདག་
རྣལ་འབྱོར་གྱི་སྐལ་པ་བཟང་ངོ་སྙམ། །མ་མཁའ་འགྲོའི་དོ་ར་འགྲིམ་ཙ་ན། །སྔོན་སྦྱངས་
ཀྱི་བག་ཆགས་སད་དོ་སྙམ། །
ལར་བཟང་རྟོག་དང་ངན་རྟོག་གང་ལ་ཡང་། །བདེན་པར་བཟུང་ན་རྣལ་འབྱོར་
141



ལམ་ཡིག་ཕྱོགས་བསྒྲིགས།
འཁྲུལ། །སྤྱིར་སྣང་བ་རྐྱེན་ལ་ལྟོས་པ་འདི། །མཉམ་ཉིད་དུ་གྲོལ་བའི་སྔ་ལྟས་ཡིན། །
བཟང་པོ་ཞིག་ལོག་ནས་བཙལ་མ་དགོས། །རང་བྱུང་ཡིན་པས་སྒྲུབ་ཏུ་མེད། །ལྷན་སྐྱེས་
ཡིན་པས་འདུ་འབྲལ་མེད། །རང་རྩལ་ཡིན་པས་བཀག་མ་དགོས། །བསྡད་ན་རིན་ཆེན་
གསེར་ལས་ལྕི། །འགྲོ་ན་གྱི་ལིང་རྟ་དང་འདྲ། །གམ་འཁྲུག་མེད་པ་རྒྱན་དུ་ཆེ། །ཤུགས་
འབྱུང་གི་ལམ་གླུ་རིང་མོ་འདི། །ཤྭ་མོ་ནཱ་ཐའི་སྐྱོ་གྲོགས་ཡིན། །རེ་བ་མེད་པའི་ཆོས་མེད་
སྨྱོན་པ་ངས། །གླང་ཆེན་སྨྱོན་པའི་འགྲོས་ཀྱིས་ས་མཐའ་སྐོར་དུ་ཕྱིན། །འདུས་བྱས་
ཆོས་ལ་སྙིང་པོ་མི་འདུག་པས། །རང་ལ་དབང་རྒྱུ་ལུས་ལས་གཞན་མ་མཆིས། །
འདི་ཉིད་གཟུགས་ཅན་གཟུགས་མེད་འབྱུང་བཞིའི་རྐྱེན། །སུ་ལ་དགོས་པ་སྟེར་
དུ་ཕྱིན་ལགས་པས། །སྟེར་དགོས་མེད་པར་པ་ཋཎྜ་ཡིས་ཁྱེར། །ལན་གསུམ་བྱིན་པས་
སྦྱིན་པའི་བྲེ་ཁ་ཁེངས། །སླར་ཡང་རང་གིས་བྱས་ནས་ཨོ་རྒྱན་ཡུལ་དུ་ཕྱིན། །གནས་
ལུགས་ཕྱག་རྒྱ་ཆེན་པོའི་རང་བཞིན་ལ། །རང་ཡང་མ་མཐོང་གཞན་ཡང་ག་ནས་
མཐོང་
། །མི་བདེན་བཞིན་དུ་རྫུན་སྣང་ལྟད་མོ་རྣམས། །ཆུ་ཟླ་བཞིན་དུ་རྣལ་འབྱོར་
ཉམས་ལ་མཐོང་
། །ཆོས་པ་སྤྱི་ཡི་ཁྱུ་རུ་མ་ཚུད་ཀྱང་
། །མ་དང་མཁའ་འགྲོའི་དོ་ར་
འགྲིམ་དགོས་བྱུང་། །འདུ་ལོང་ཟང་ཟིང་འབྱོར་པ་མ་མཆིས་ཀྱང་
། །དགོས་མེད་རྒྱུད་
ལ་སྐྱེས་པས་དགོས་དགུ་རང་ལ་ཚང་། །ཐ་སྙད་ཚིག་ལ་ཆེད་དུ་མ་སྦྱངས་ཀྱང་། །སྣང་
བ་རང་སྣང་ཡིན་པས་ཐེ་ཚོམ་ཟ་དགོས་མེད། །སྡུག་བསྔལ་ལས་ངན་འཛད་པས་རང་
གིས་བྱས་པས་ཆོག །བསམ་རྒྱུ་ཆོས་ལས་མེད་ཀྱང་སྤྱོད་ངན་བྱེད་དོན་མེད། །
ལུས་སྲོག་ཐེར་ལ་བུད་བས་རེ་དོགས་ཀུན་དང་བྲལ། །བླ་མའི་བཀའ་བཞིན་
བསྒྲུབས་པས་ཅི་བྱས་གྲོགས་སུ་སོང་
། །བ་ལ་ནཱ་ཐའི་དྲིན་ཡང་བྱས་ཤེས་ཡིད་ལ་བཅགས། །
ཉི་ཤུ་རྩ་བཞིའི་གནས་མཆོག་ཨོ་རྒྱན་ཡུལ་དུ་ཕྱིན། །མ་མཐོང་ཐོས་པའི་གཏམ་འདི་ཀུན་
142



ཨུ་རྒྱན་པ་ཕྱི་མའི་ལམ་ཡིག།
གྱི་རྣ་བའི་རྒྱན། །འདི་ཐོས་ཡིད་ལ་དྲན་པས་ཀུན་རྟོག་གཞན་མི་འབྱུང་
། །དེ་ཁ་མི་རྟོག་
ཡེ་ཤེས་ངོ་མ་ཡིན། །དེ་ཡི་ངང་ནས་ཚོགས་དྲུག་གང་ཤར་ཡང་
། །རང་བཞིན་ཡོངས་སུ་
ཤེས་ན་ལྟ་བའི་ཡང་རྩེ་ཡིན། །ཡེངས་མེད་སྒོམ་དུ་མེད་ན་སྒོམ་ཆེན་ངོ་མ་ཟེར། །རྐྱེན་ལ་
སྤང་བློ་མེད་ན་རོ་སྙོམས་ཁྱད་ཆོས་ཡིན། །འཐོབ་བྱའི་རེ་བ་མེད་ན་འབྲས་བུ་མངོན་དུ་
གྱུར །ཅེས་ཀྱང་སྨྲས་སོ། །
འདི་ཉིད་ཡུལ་དང་ལམ་གྱི་གནས་ཚུལ་རགས་བསྡུས་ཡིན། ལུས་བྲན་དུ་བཀོལ་
ནས་དཀའ་བ་སྤྱད་པ་རྣམས་བརྗོད་ན་ཆོས་ཕྱོགས་སུ་སྡུག་ཡུས་བྱས་པར་འགྲོ་བ་
འདུག་པས་བརྗོད་མེད་དུ་བསྐྱུར། འཕྲལ་ཉམས་དང་རྨི་ལམ་དུ་བྱུང་བ་བརྗོད་ན་བློར་
མི་ཤོང་བ་རྣམས་ཀྱི་སྣང་ངོར་ཁ་ཤོབ་ཏུ་འགྲོ་བས་ཅི་བདེར་བཞག་གོ །
སྭ་སྟེ། ཕྱག་འོས་བསྟོད་འོས་མཆོད་པར་བྱ་བའི་ཞིང་། །ཤཱཀྱའི་རིང་ལུགས་འཛིན་
མཁས་རྒྱ་བོད་དུ། །རིམ་པར་བྱོན་ལས་ཨོ་ཌི་ཡཱ་ཎ་པ། །ངག་དབང་རྒྱ་མཚོའི་མཚན་
གྱི་དགེ་ལེགས་དཔལ། །འཕགས་ཡུལ་རྒྱས་དེའི་ལམ་ཡིག་ཆ་ཤས་ཙམ། །བསྩལ་ཏེ་པར་
ཡིག་མུ་ཏིག་འཕྲེང་བརྒྱུད་མཁན། །མི་དབང་ཆོས་རྒྱལ་སེང་གེ་རྣམ་རྒྱལ་དང་
། །སྐལ་
བཟང་སྒྲོལ་མས་གཞན་ཕན་མཐུན་རྐྱེན་གྱིས། །ཕོ་བྲང་སླེལ་ཆེན་རྩེ་རུ་ཡོངས་བསྒྲུབས་
པ༑ །སླར་ཡང་ལེགས་དཔྱད་ནོར་བུའི་ཕྲ་བཀོད་པས། །བདེ་ཆེན་ས་ལ་རྩེན་དེར་ཡིག་
གཟུགས་པར། །ཆོས་འོད་འབུམ་བཀྲ་ཕྱོགས་ཀྱི་འཁོར་ལོ་ཆེར། །སྤྲོ་བའི་དགེ་འདིས་
འགྲོ་ཀུན་སངས་རྒྱས་ཤོག །མངྒ་ལཾ།
143



ལྷ་མཐོང་ལོ་ཙཱ་བ་བལ་ཡུལ་དུ་ཐེགས་དུས་ཀྱི་སྙན་ངག།
ལྷ་མཐོང་ལོ་ཙཱ་བ་བལ་ཡུལ་དུ་ཐེགས་དུས་ཀྱི་སྙན་ངག།
ལྷ་མཐོང་ལོ་ཙཱ་བའི་འཁྲུངས་འདས་ལོ་ཚིག་ཏག་ཏག་ཅིག་ད་དུང་མ་རྙེད་མོད། རིན་སྤུངས་
པ་ངག་དབང་འ
བང་འཇིགས་གྲགས་ཡབ་སྲས་དང་
། ཞྭ་ལུའི་མཁན་རབས་གསར་མའི་མཁན་རབས་བཅུ་
གཉིས་པ་འཇམ་དབྱངས་དཔལ་བཟང་པོ་སོགས་དང་དུས་མཉམ་པ་ཡིན་ལ། རིན་སྤུངས་སྲས་ངག་
དབང་འཇིགས་མེད་གྲགས་པས་སྲིད་བསྐྱངས་ཤིང་
། མཁན་པོ་འཇམ་དབྱངས་དཔལ་བཟང་པོ་
མཆོག་ཞྭ་ལུའི་མཁན་པོར་བཞུགས་པའི་དུས་སུ་ལྷ་མཐོང་ལོ་ཙཱ་བ་ཁོང་བལ་ཡུལ་དུ་ཐེགས་པ་ཤེས་
ནུས་༑ མཁན་པོ་འཇམ་དབྱངས་དཔལ་བཟང་པོ་མཁན་པོར་བཞུགས་དུས་ནི་རབ་བྱུང་དགུ་པའི་
ཆུ་ཡོས་ནས་ཤིང་སྟག་བར་ཡིན་པས། ཁོང་བལ་ཡུལ་དུ་ཐེགས་དུས་ཀྱང་དུས་དེ་ཡས་མས་ཡིན།
སྙན་ངག་འདིར། དེ་ནས་ཕག་རྒོད་རྣམ་པར་མྱོས་ལྡན་བགྲང་བྱ་ཤར་བའི་དཔྱིད་ཀྱི་ནི། །ཞེས་སོགས་
ཕག་གི་ལོ་ལ་བལ་ཡུལ་དུ་བགྲོད་པའི་ཆས་དག་བསྐྲུན་པར་བཤད་པ་དེ་ཡང་རབ་བྱུང་དགུ་པའི་
ཤིང་ཕག་ལ་འཁེལ་ལམ་སྙམ་མོ། །
སྙན་ངག་འདིར་ཁོང་བལ་ཡུལ་དུ་ཕེབས་པའི་ཉེར་བསྡོགས་བརྩམས་པ་ནས་ལམ་དུ་ཞུགས་
ཚུལ་དང་
། དེ་ནས་རོང་ཆུང་ནས་རིམ་པར་བརྒྱུད་དེ་ཇོ་མོ་ནང་པའི་གདན་ས་མཇལ་བའི་བར་དུ་
ཡོད༑ དེ་ཡང་ཁོང་སྨན་ལུང་དུ་ཐོས་བསམ་ལ་བརྩོན་བཞིན་པའི་དུས་སུ་བལ་ཡུལ་དུ་བགྲོད་པའི་
འདུན་པ་དྲག་ཏུ་སྐྱེས་ནས་ར་སྦྲེང་དང་
། སྟག་ལུང་ཐང་། ན་ལེནྡ། སྐྱིད་ཤོད། འཕན་ཡུལ་སོགས་སུ་
ཕྱིན་ཏེ་རྟེན་གྱི་གཙོ་བོ་རྣམས་ཀྱི་དྲུང་དུ་སྤྱིར་བསྟན་འགྲོའི་དོན་ཡོང་བ་དང་། ཁྱད་པར་བལ་ཡུལ་
དུ་བར་ཆད་མེད་པར་སླེབས་ཏེ་ཆོས་དང་གདམས་པ་ཟབ་མོ་འཐོབ་པའི་སྨོན་ལམ་བཏབ། དེ་རྗེས་
མཁའ་སྤྱོད་ཙ་རི་དང་
། ཁྲ་འབྲུག་སོགས་སུ་ཕེབས་ཏེ་སྨོན་ལམ་བཏབ་ཅིང་
། ཁྱད་པར་རྗེ་ཀརྨ་པ་
145



ལམ་ཡིག་ཕྱོགས་བསྒྲིགས།
དང་མཇལ་ནས་བལ་ཡུལ་དུ་བགྲོད་པའི་ཞུ་བ་ཕུལ། ཀརྨ་པས་ཀྱང་ཐུགས་དགྱེས་པས་དབུགས་
དབྱུངས་གནང་ཞིང་བལ་ཡུལ་དུ་འགྲོ་བའི་ཆ་རྐྱེན་མཐའ་དག་བསྐྲུན།
དེ་ནས་ཕྱིར་རང་གནས་སུ་ཕེབས་ཏེ་ཉེར་བསྡོགས་བརྩམས་གྲུབ་རྗེས་ལམ་དུ་ཞུགས། ཐོག་
མར་རོང་ཆུང་དུ་སླེབས། རོང་ཆུ་ནས་རི་ཆུ་བརྒལ་རྗེས་རིན་སྤུངས་སུ་སླེབས་ཤིང་། རིན་སྤུངས་ནས་
མི་དབང་སྲས་པོ་ངག་དབང་འཇིགས་གྲགས་སོགས་དང་མཇལ། རིན་སྤུངས་ནས་རིམ་པས་གཡུང་
དུ་སླེབས། དེ་ནས་ལ་མོ་ཞིག་བརྒལ་རྗེས་མྱང་ཡུལ་དུ་སླེབས། མྱང་ཡུལ་ནས་རྒྱལ་རྩེའི་མཁར་དང་
།
དཔལ་འཁོར་ལོ་བདེ་ཆེན་གྱི་དགེ་འདུན་པའི་འདུ་ཚོགས་དང་མཇལ། དེ་ནས་རིམ་པར་ཞྭ་ལུར་
ཕེབས་ཤིང་། མཁན་ཆེན་འཇམ་དབྱང་དཔལ་བཟང་པོར་ཡང་མཇལ། དེ་ནས་ཕོ་བྲང་བསམ་འགྲུབ་
རྩེར་ཕེབས། དེ་ནས་མདོ་མཁར་ལ་ཕེབས། དེ་ནས་རིམ་པས་རྟ་ནག་གི་ཆུ་བོ་བརྒལ་ཞིང་ཁ་རུའི་
ཡུལ་དུ་སླེབས་པ་ན་ཧོར་གྱི་འཇིགས་པ་ཡོང་བར་འཁེལ་བས་དངུལ་ཆུ་རི་ཁྲོད་དུ་ཞག་མལ་མཛད།
ཕྱི་ནངས་ཧོར་དང་དོལ་པའི་འཇིགས་པ་མེད་པར་ཤེས་རྗེས་རིམ་པས་འཛད་དུ་སླེབས།
དེ་ནས་ཀུན་མཁྱེན་དོལ་བུ་པ་ཆེན་པོའི་གདན་ས་ཇོ་མོ་ནང་པར་མཇལ་ཏེ། དེ་ཡང་འདི་
ཡི་མཇུག་ཏུ། མཐའ་བྲལ་དབུ་མའི་ལྟ་བ་གཞན་གྱིས་སྟོང་། །རྟག་བརྟན་གཡུང་དྲུང་ཞི་བ་ཆེན་པོའི་
ལམ༑ །མངོན་སུམ་གངས་ཅན་ཡུལ་འདིར་འདོམ་པའི་རྗེ། །འཇམ་དབྱངས་གྲགས་པ་མཆོག་དེ་སླར་
བྱོན་ནམ། །དེ་བས་ལྟ་ངན་མུན་པ་ཡི། །ཚངས་སྐུད་འཛིན་པའི་ཨུ་ལུ་ཀ །རྨོངས་པའི་ཕུག་རིང་ད་
དོར་ལ། །ལྷག་བསམ་དད་པའི་གར་བྱོས་ཤིག། །ཅེས་གསུངས་སོ། །མཚམས་འདི་ནས་སྙན་ངག་འདི་
རྩོམ་འཕྲོར་ལུས་ཏེ། ཤིན་ཏུ་སྙན་ཞིང་འཇེབས་ལ། ཡུལ་གྱི་རྣམ་པ་དང་ལམ་གྱི་རྒྱུས་སོགས་གསལ་
བོར་བཀོད་པའི་སྙན་ངག་ཕུན་སུམ་ཚོགས་པ་འདི་རྩོམ་འཕྲོར་ལུས་པ་ནི་རབ་ཏུ་ཕངས་པའི་གནས་
སོ༑ །
སྒྲིག་པ་པོས།
146



ལྷ་མཐོང་ལོ་ཙཱ་བ་བལ་ཡུལ་དུ་ཐེགས་དུས་ཀྱི་སྙན་ངག།
༄༅། །ལྷ་མཐོང་ལོ་ཙཱ་བས་བལ་ཡུལ་ལ་ཐེགས་དུས་ཀྱི་མ་ཡིག་
སྙན་ངག་རྩོམ་འཕྲོ་ཡོད།
ལྷ་མཐོང་ལོ་ཙཱ་བ་བཤེས་གཉེན་རྣམ་རྒྱལ།
སྭསྟི། དྲི་མེད་པད་ཟླ་ཡངས་པའི་གདན་སྟེངས་རྣམ་ལྔའི་འཇའ་ཚོན་གུར་ཁང་ན། །
དམར་སེར་ལི་ཁྲིའི་འོད་ཕུང་རབ་འབྱམས་མཐའ་ཡས་ཤེས་བྱའི་དེ་ཉིད་སྐུ། །
སྟོན་ཟླའི་འོད་ལས་རབ་ཏུ་དྭངས་དེ་མཚན་དཔེ་འབར་བའི་དབུས་སུ་ལྷུང་། །
རྒྱལ་བ་ཀུན་གྱི་སྨྲ་བའི་དབང་ཕྱུག་འཇམ་དབྱངས་བླ་མས་བདག་སྲུངས་ཤིག །
རབ་དཀར་ཡིད་འཕྲོག་ལྷ་མོ་འཁོར་ལོའི་མཚན། །
མཛེས་སྐུས་ཐུབ་པ་ཆེན་པོའི་དུལ་བ་ཡང་
། །
རབ་གཏང་མཉམ་སྦྱོར་བདེ་ཆེན་ཆོས་ཀྱི་དབྱིངས། །
མངོན་གྱུར་གཏེར་མཛད་ལྷག་པའི་ལྷ་མོས་སྐྱོངས། །
མཁས་པའི་བྱ་བ་གསུམ་གྱི་མཁའ་ལམ་དུ། །བཙུན་པའི་གཤོག་པས་བགྲོད་པར་
མ་ནུས་ཤིང་
། །བཟང་པོའི་རིགས་ཀྱི་ལྡེམ་གཙུག་དང་བྲལ་བའི། །བཤེས་གཉེན་ནེ་ཙོ་
རྒན་པོ་རང་གི་གནས། །གསེར་ལྡན་ཆུ་བོའི་འགྲམ་ངོགས་བཟང་པོ་སྣ་ཚོགས་ཤིང་གིས་
བརྒྱན་པའི་ཚལ། །འདོད་དགུ་འབྱུང་བའི་སྨན་ལུང་ཡངས་པ་དཔལ་ལྡན་སྨུག་རིའི་བྱ་
147



ལམ་ཡིག་ཕྱོགས་བསྒྲིགས།
འདབས་སུ། །ལེགས་བཤད་སྨྲ་བའི་སྡོམ་བརྩོན་དུལ་ལྡན་དུ་མའི་ཚོགས་དང་ལྷན་ཅིག་
ཏུ༑ །ཐ་སྙད་རིག་པའི་གསང་ཚིག་སྨྲ་ཞིང་ཅི་བདེར་རྒྱུ་བས་ཡིད་བྲེལ་ཚེ། །
སྔོན་གྱི་བག་ཆགས་ཙ་ཏ་ཀ །མཛའ་མོ་དེ་ཡི་འདི་སྐད་ལོ། །ཁྱོད་ཀྱི་ལུས་ངག་
ཚུལ་ཁྲིམས་ཚོགས། །ཕྲ་མོ་རྣམས་ནི་ག་ཤེད་སོང་
། །ད་ནི་རགས་པའི་ཚོགས་འདི་དག །
ལེགས་པར་བསྲུངས་ཤིང་ཡིད་སྡོམ་པ། །མ་ཉམས་བླང་དོར་ལེགས་སྤྱད་དེ། །འདི་ནས་
ལྷོ་ནུབ་ལོགས་ཤིག་ན། །བལ་ཡུལ་ཞེས་བྱ་འཆི་མེད་དབང་པོའི་དགའ་ཚལ་གཉིས་
པ་ལྟ་བུ་ཞིག །འཇམ་དབྱངས་བླ་མའི་རྫུ་འཕྲུལ་ལས་འོང་དེ་ན་གསང་སྔགས་ཆོ་ག་
དང་༑ །ཐ་སྙད་རིག་པའི་གསང་ཚིག་མ་འཁྲུལ་སྨྲ་བའི་གཉིས་སྐྱེས་དུ་མ་སྣང་
། །ཕྱོགས་
དེར་འཕུར་མས(ནས)རང་བཞན་དུ་མའི་བློ་ཡི་མུན་པ་ཅིག་ཆར་སོལ། །དེ་ལ་འབད་
པས་མྱུར་དུ་མ་ཕྱིན་ན། །རྒ་བའི་སྲད་བུས་རང་ལག་དམ་འཆིང་ཞིང་
། །གཞན་དབང་
བཟེབགཟེབ)ཀྱི་ནང་དུ་ལུས་འཁྱར་བས། །རང་དབང་ཐམས་ཅད་དོན་དང་ལྡན་པར་
མཛོད། །
དེ་སྐད་ཐོས་པས་ལུས་ཀྱི་སྤུ། །མཉམ་དུ་ལངས་པའི་ངོ་མཚར་གྱིས། །དགའ་བས་
རང་སེམས་ལ་མཁྱུད་འཁྱུད)ཀྱང་
། །སླར་ཡང་དེ་ལ་འདི་སྐད་དྲིས། །བདག་ནི་ན་ཚོད་
ཆུང་ངུ་ནས། །གཞན་གྱི་གཉའ་བར་རྐང་བཀོད་པས
། །ད་ནི་རིང་དུ་འཕུར་བ་ཡི། །ནུས་
པ་བདག་ལ་ཡོད་མ་རྡང་། །ཁྱད་པར་སྙོམས་ལས་མཆུ་གུག་དང་ལྡན་ལེགས་བཤད་
སྨྲ་ལ་ལྡབ་ལྡིབ་ཅན། །གཉིས་སྐྱེས་དབང་པོའི་གསུང་གི་རྗེས་སུ་རྟོག་པའི་བློ་གྲོས་ཅི་
ཞིག་བྱས། །དེ་ལྟ་བས་ན་རང་གཞན་ཕན་པའི་ནུས་པ་ཅི་ག་ཕྱོགས་དེར་ཡང་
། །འཕུར་
ཞིང་རྒྱུ་བའི་བློ་གྲོས་རབ་ཉམས་སྙིང་གྲོགས་ད་ནི་ཇི་ལྟར་བྱ། །དེ་སྐད་སྨྲས་ལས་ཙ་ཏ་
ཀ་དེས་རྩེ་བརྩེ)བས་འདོམ་སྟེ་འདི་སྐད་ལོ། །ཐུབ་བསྟན་རབ་དཀར་ཤེལ་གྱི་མཆོད་
148



ལྷ་མཐོང་ལོ་ཙཱ་བ་བལ་ཡུལ་དུ་ཐེགས་དུས་ཀྱི་སྙན་ངག།
སྡོང་ཕུན་ཚོགས་འདི་ཡང་དུས་ཀྱི་(ཀྱིས)ནོགས། །མི་ཤེས་ཤེས་བཞིན་བག་ཡང་སྤྱོད་
པའི་སྨྱོན་པའི་ཟློས་གར་ཀུན་གྱི་གྱིས)བརྟེན། །ལེགས་ཉེས་འབྱེད་པའི་དོ་ར་མིན་པ་
གངས་ཅན་བྲོག(གྲོག)རོང་ཆེན་པོའི་ཕུག །འདི་ན་གོལ་བྱེད་གཡང་ས་བརྒྱད། །དེ་
བཞིན་འཛེག་པའི་སྐས་བརྒྱ་ཡི། །ཆོས་དང་ཆོས་མིན་འབྱེད་དཀའ་བ། །གདམས་ཆུང་
རེ་ལའང་བསྲེ་སླད་མང་
། །ཐུབ་བསྟན་མ་འདྲེས་བྱང་ཕྱོགས་འདིར་ཡོད་ཞེས(ཅེས། །
ཡི་གེ་འབར་བས་ནོར་འཛིན་གང་ན་ཡང་། །ཆོས་ལྟར་བཅོས་པའི་རང་བཟོའི་བསྟན་
བཅོས་ཀྱི། །པོ་ཏིའི་ཕྲེང་བ་ཀུན་གྱི་སྔས་སུ་བྱེད། །ཅོལ་ཆུང་ཚོགས་པའི་དབུས་སུ་
བཟེངས(གཟེངས)བསྟོད་དེ། །འདི་འདྲའི་བསྟན་བཅོས་སྔོན་དུས་འཕགས་བལ་དང་
། །
གངས་ཅན་ཡུལ་དུ་གཏམ་དུ་བྱ་བ་དཀོན། །དེས་ན་དེ་རིང་ཁྱེད་ཅག་སྐལ་བ་བཟང་
། །ཞེས་
པའི་ཚིག་གི(གིས)སློབ་མའི་རྒྱུད། །ང་རྒྱལ་ཕྲག་དོག་སྣོད་དུ་བྱས། །དེ་ནས་དུག་གསུམ་
གདམས་པ་ཡི། །ཁམས་གསུམ་སོ་སོའི་ས་བོན་འདེབས། །
དེ་ལྟར་འཁྲུལ་བའི་རང་འཚང(མཚང)དེ་ཉིད་ལུག་གུ་རྒྱུད་དུ་སྤེལ་བྱེད་པའི། །
ཡིད་བསྲུབ་ཆོ་འཕྲུལ་འགྱོགས(མགྱོགས)འགྲོས་དྲངས་པའི་སྙེད་བཀུར་ཤིང་རྟ་ཆེན་
པོའི་སྟེང་
། །ཆོས་བརྒྱད་མཚོན་ཆ་སོ་སོར་ཐོགས་པའི་ཆེར་སློམ(རློམ)ཐགས་བཟང་
རིགས་ཀུན་གྱི(གྱིས)། །ཐུབ་བསྟན་འཆི་མེད་དགའ་བའི་ཚལ་དུ་བག་ཕབ་གནས་པ་
འདི་བཟོད་དམ། །
ཀྱེ་མ་གངས་ཅན་སྐྱེ་དགུ་རྣམས། །དད་པའི་གོས་ཀྱི་ལུས་བསྒྲིལ་ཀྱང་
། །རྣམ་དཔྱོད་
སྐ་རགས་དང་བྲལ་བས། །སྤང་བླང་བྲལ་བའི་གསང་གནས་སྟོན། །དེ་བས་ཁྱོད་ཉིད་
བརྩོན་དང་ཐོས་པ་ཞན། །རྣམ་དཀར་དགེ་ཚོགས་མང་པོས་དམན་ན་ཡང་། །ལྷག་
བསམ་དག་དང་རྣམ་དཔྱོད་མཚུངས་མེད་ཕྱིར། །ཐུབ་བསྟན་འདི་དེ་གཅེས་པར་ད་
149



ལམ་ཡིག་ཕྱོགས་བསྒྲིགས།
ཟུངས་ཤིག །དེ་སྐད་སྨྲ་བ་ཡིད་ལ་འབད་ལྡན་ཀྱང་
། །རང་གི་སྟོབས་དང་སྐལ་བ་ཇི་
ལྟར་ཞེས། །ད་དུང་དམ་དུ་བཅའ་བ་ལྷོད་པོའི་བློས། །སྙིང་གྲོགས་དེ་ལ་ནན་གྱིས་འདི་
སྐད་དྲིས། །སྔོན་སྦྱངས་དགེ་མ་ཁྱོད་ཀྱི་སྨྲས་པ་ཡི། །གདམས་པ་རྣམས་ལ་རང་ཡིད་
ཆེས་ན་ཡང་། །སྙིགས་དུས་འདི་ན་གྲགས་པ་ཚད་མར་བྱེད། །དེ་བས་ཀུན་གྱིས་ལོག་
རྟོག་ཇི་ལྟར་ཟློག །
ཁྱད་པར་བལ་ཡུལ་ཞེས་བྱའི་གྲོང་ན་མཁས་པ་མཚུངས་བྲལ་ཇི་འདྲ་ན། །ལམ་
སྤང་དཀའ་བས་བསྒྲུབས་པའི་རྗེས་ཐོགས་འདོད་དོན་ནོར་བུ་དང་བྲལ་ཞིང་
། །སླར་
ལོག་རང་ཡུལ་ངོ་ཚ་བྲལ་བ་སྨོན་པ་ཁོ་ནའི་ཟློས་གར་སྐྱོང་
། །དེ་བས་རང་གནས་བཀའ་
དང་བསྟན་བཅོས་དགོངས་པ་ལྷུར་ལེན་མི་དྲག་གམ། །ཞེས་པ་དྲིས་ལས་སླར་ཡང་
འདི་སྐད་ལོ། །ལོག་ཏོག(རྟོག)ཐམས་ཅད་གཅིག་ཆར་སུ་ཡིཡིས)ཟློག །དེ་འདྲ་སྲིད་ན་
ཤཱཀྱའི་དབང་པོ་ཡི(ཡིས)། །འགྲོ་ཀུན་ལོག་ཏོག(རྟོག)གཅིག་ཆར་དྲུང་ནས་འབྱིན། །
འོན་ཀྱང་རང་དང་སྐལ་བ་མཉམ་པ་ཡི། །ལུས་ཅན་རྒྱུད་ཀྱི་དྲི་མ་བསལ་བྱས་པ། །དེ་
ལ་ཀུན་གྱི་དྲི་མ་བསལ་ལོ་ཞེས། །མཐར་ཐུག་སངས་རྒྱས་ཐམས་ཅད་དགོངས་པ་གཅིག །
བལ་ཡུལ་འགྲོ་བ་ཆོས་བརྒྱད་འདོད་པའི་ཕྱིར། །མ་ཡིན་བསྟན་པའི་དོན་དུ་བགྲོད་པ་
ན༑ །ངལ་བ་དོན་ཡོད་འབྲས་བུ་དེ་ཉིད་རང་། །རྟག་ངུས་ཆོས་འཕགས་ཚོལ་བའི་ངལ་
བ་ལ། །ཆོས་འཕགས་ཞེས་བྱ་བདེན་སྟོང་དབྱིངས་དེ་ཉིད། །མ་ཡིན་ཤ་ཚུགས་ལས་བྱས་
ཆོས་འཕགས་ཞིག(ཤིག) །སྤོས་ལྡན་གྲོང་ཁྱེར་ཆེན་པོར་རྙེད་སྙམ་ན། །དེ་ནི་སྐུ་ཙམ་
རྟགས་ ཙམ་མིང་ཙམ་མོ། །དེས་ན་རྟག་ངུས་ངལ་བའི་རང་སེམས་ཀྱི། །སྒྲིབ་པ་ཟད་ལས་
ཆོས་ཀྱི་སྐུ་མཐོང་བས། །དེ་ཉིད་ཁོ་ན་དོན་གྱི་གཙོ་བོ་སྟེ། །ཁྱོད་ཀྱང་བལ་ཡུལ་བགྲོད་ན་
དོན་ལྡན་གྱི། །བཀའ་དང་བསྟན་བཅོས་ཀློག་དང་འགྲོ་དང་འདུག །ཐོས་བསམ་འཁོར་
150



ལྷ་མཐོང་ལོ་ཙཱ་བ་བལ་ཡུལ་དུ་ཐེགས་དུས་ཀྱི་སྙན་ངག།
ལོའི་བྱ་བ་ཅི་བྱེད་ཀྱང་
། །རང་སེམས་ཆོས་དང་གར་འདྲེས་དེ་ཉིད་གཙོ། །དེ་བས་རྣམ་
གཡེངས་སྐྱུངས་ལ་བལ་ཡུལ་སོང་
། །
དེ་ཐོས་གདམས་པའི་གསང་ཚིག་གི། །མན་ངག་མཆོག་དེ་འདི་ཡིན་སྙམ། །རང་
བློ་དྲི་མ་ཀུན་དག་པའི། །ཟླ་བ་རྒྱུ་བ་སུ་ཡི་ཟློག །དེ་ནས་སླར་ཡང་དེ་དོན་གྲུབ་པའི་
སླད༑ །ས་ལྡན་ཐིག་ལེའི་མཛེས་སྐུ་མཆེད་ཟུང་དང་
། །དཔལ་དཱི་པཾ་ཀ་རའི་གནས་ཀྱི་
གཙོ༑ །ར་སྦྲེངསྒྲེང)འཇམ་རྡོར་ཞབས་དང་སྟག་ལུང་ཐང་
། །མེ་ཚོགས་འབར་ལས་གར་
བུར་བྱོན་གྱུར་སྐུ། །དུ་མ་སྣང་དང་པོ་ཏོའི་ངོ་མཚར་རྟེན། །དེ་བཞིན་ཤ་ར་གླང་ཐང་
ན་ལེནྡྲ། །སྐྱིད་འཕན་རྟེན་གྱི་གཙོ་བོ་མ་ལུས་སུ། །སྣ་ཚོགས་མཆོད་པ་དུ་མའི་ཡོ་བྱད་
དང་༑ །རང་སེམས་དག་པའི་སྨོན་ལམ་འདི་སྐད་བཏབ། །སྲིད་པས་རབ་མྱོས་ལུས་ཅན་
འགྲོ་ཚོགས་ཀྱི། །མི་གཙང་གཙང་དང་མི་རྟག་རྟག་པར་ལྟ། །དེ་དག་ཐམས་ཅད་བདག་
གི(གིས)རྣམ་བསལ་ཏེ། །སྐྱེ་མེད་ཆོས་དབྱིངས་གྲོང་དུ་འཁྲིད་པར་ཤོག །གནས་སྐབས་
བགྲོད་པའི་ཤིང་རྟ་ན་བའི་སྨན། །ལྷུང་བའི་འཆེལ་ས་དབུལ་བའི་ཡིད་བཞིན་ནོར།
བཏུང་མེད་བཏུང་བ་གོས་མེད་གོས་དག་ཏུ། །ཕན་བརྩེའི་སེམས་ཀྱི་ཀྱིས)དུས་ཀུན་
འདོམས་གྱུར་ཅིག །ཁྱད་པར་བདག་ཀྱང་བལ་པོའི་གྲོང་ཁྱེར་དུ། །མཁས་གྲུབ་བླ་མའི་
གདམས་པ་མང་ནོས་ཏེ། །མ་ནོར་གནད་དུ་བསྒྲིལ་བས་གངས་ཅན་གྱི། །བསྟན་དང་
འགྲོ་ལ་ཕན་པ་མཆོག་ཐོབ་ཤོག །
དེ་ལྟར་དཔལ་ལྡན་མཁའ་སྤྱོད་ཙ་རི་ཏྲ། །རི་བོ་ཤནྟི་དཔལ་ལྡན་ཕག་མོ་གྲུ། །
ཁྲ་འབྲུག་གིས་བཙོས(གཙོས)གནས་ཆེན་ཕལ་ཆེར་དུ། །རྣམ་དག་མཆོད་པ་དུ་མས་
འཚམས་སྦྱར་ཏེ། །རང་གཞན་ཕན་བདེའི་སྨོན་ལམ་མང་དུ་བཏབ། །ཁྱད་པར་རྗེ་
བཙུན་ཀརྨ་པ་དེའི་དྲུང་
། །དགེ་ལེགས་དཀར་བའི་རྟེན་འབྲེལ་དུ་མ་བསྒྲིགས། །འདོད་
151



ལམ་ཡིག་ཕྱོགས་བསྒྲིགས
།
བྱ་སྙིང་པོའི་ཞུ་བ་སྙན་དུ་ཕུལ། །དེ་དུས་བཀའ་ཡི་ལྕི་བ་འདི་ལྟར་ཕེབས། །ད་ལྟ་
གངས་ཅན་དར་བའི་བསྟན་པ་ཙམ། །འཕགས་བལ་གང་དུ་རྩལ(བཙལ)ཀྱང་མི་རྙེད་
ན༑ །དེ་བས་ཁྱོད་ཀྱང་ཆོས་བརྒྱད་འདོད་པའམ། །ཡང་ན་ངེད་ཅག་གངས་ཅན་བླ་མ་
ཡི༴ །ཁྱོད་ཀྱི་འདོད་པ་གང་བར་མ་གྱུར་དྲང(གྲང༌། །འདི་གོ་གཉིས་ལས་གཞན་དུ་མ་
འདས་ཕྱིར། །མ་འཁྱོགས་དྲང་པོའི་ངག་གི(གིས)སྨྲོས་ཞེས་ཕེབས། །
དེ་ལ་ལན་དུ་བགྱི་བའང་འདི་ལྟར་ཕུལ། །རྒྱ་བལ་མཁས་པའི་ལེགས་བཤད་ཚིག་
རེ་ཡང་། །དཔྱད་གསུམ་རྣམ་པར་དག་པའི་ལུང་ཚད་མར། །ད་ལྟ་མཁས་པའི་ཚོགས་
ཀྱིས་བྱེད་པ་མཐོང་། །བོད་ཡུལ་སྨྲ་ལ་དཔྱད་པ་གསུམ་གྱིས་ཅི། །དེས་ན་གང་ཟག་དག་
དང་ཚིག་གཉིས་ཀྱང་། །ཚིག་ལ་སྟོན་ཅིང་དེ་བཞིན་དེ་ལས་དོན། །སྟོན་པ་འདི་ཀོ་རྒྱལ་
བའི་གསུང་ཚད་མར། །དཔལ་ལྡན་ན་གཱརྫུ་ནའི་ལུང་ལས་རྟོགས། །རྒྱ་བལ་མཁས་དང་
བོད་ཡུལ་བླ་མ་ཡང་
། །རྡོ་རྗེ་འཆང་གི་ངོ་བོར་མཉམ་སྦྱོང་བའི། །འདུན་པའི་དད་པ་
ཙམ་ཞིག་ཡོད་ལགས་ཀྱང་
། །ཆོས་ལ་རྟགས་བརྟག)དཔྱད་བྱ་བར་རྒྱལ་བས་གསུང་། །དེ་
ཕྱིར་བདག་ཀྱང་བལ་ཡུལ་འགྲོ་བའི་དོན། །ཚེ་གཅིག་སངས་རྒྱས་བསྒྲུབ་པའི་གདམས་
པ་མཆོག །མ་ནོར་འཚོལ་འདི་ཁོ་བོའི་དབྱར(གཡར)དམ་ལགས། །
ཞེས་ཞུས་དེ་ཚེ་ཞལ་གྱི་འཛུམ་འོད་དལ་བུར་ཕྱུང་ཏེ་སྟེ་འདི་སྐད་གསུང་
། །དེ་
ལྟ་ན་ནི་སྙིང་རྗེ་ཆེ་ལྡན་གསང་སྔགས་ནང་གི་རྣལ་འབྱོར་པ། །སྡོམ་བརྩོན་སྤྱོད་དང་དེ་
བཞིན་རིག་མ་བདག་གིར་བྱེད་ཀྱང་དབང་སྐུར་མཁན། །ངེས་པར་རྩལ་ལ་ངེད་ཀྱི་དྲུང་
འདིར་འཁྲིད་པའི་སྟ་གོན་ཐོག་མར་གྱིས། །དེ་ལ་འཁོ་བའི་ཡོ་བྱད་ཀྱང་
། །ཅི་དགོས་ངེད་
ཀྱི(ཀྱིས)བྱིན་པར་བྱ། །ཞེས་པའི་དབུགས་དབྱུང་བདག་གིགིས)ཐོབ། །བཀའ་ལས་རབ་
དང་སེམས་ཀྱི་ནི། །སྨྲ་མེད་ལག་པས་ཕྱག་བྱས་ཏེ། །ངེས་པར་ཡིད་ཀྱི་ལེགས་སོ་ཕུལ། །ཅི་
152



ལྷ་མཐོང་ལོ་ཙཱ་བ་བལ་ཡུལ་དུ་ཐེགས་དུས་ཀྱི་སྙན་ངག།
དགོས་ཆོ་ག་མི་རྫོགས་ཀྱང་
། །བླ་མའི་བཀའ་བསྒྲུབ་ཟབ་མོའི་ལམ
། །འདི་དེ་ཡིད་ཀྱི་པད་
རྫིང་གི། །དྲི་མེད་ངང་པ་རྒྱུ་གནས་པ། །ཀུན་གྱི་ཐུ་བོ་བཞིན་རྒྱས་ཀྱི། །དེད་དཔོན་མཆོག་
དེ་འདི་ཡིན་སྙམ། །
དེ་ནས་ཕག་རྒོད་རྣམ་པར་མྱོས་ལྡན་བགྲང་བྱ་ཤར་བའི་དཔྱིད་ཀྱི་ནི། །དགའ་
སྟོན་མཐོང་ནས་བུང་བ་རྣམས་ཀྱང་རང་གནས་བླཀྵ་ཡི་གྲོང་། །མེ་ཏོག་འཛུམ་པའི་རྩེ་
དགའ་ལ་ཕྱོགས་སྦྲང་རྩིའི་ལྟུང(བཏུང)བས་རྣམ་མྱོས་ཚེ། །བལ་ཡུལ་ལྟ་བའི་གོམ་པ་
འགོད་ལ་རིང(རིངས)པ་རིང(རིངས)པའི་ཆས་དག་སྐྲུན། །དེར་ཀྱང(ཡང)གཞན་ཟེར་
ཚིག་མང་གི། །བྱེ་བཀོན་བྲེས་པས་རྣམ་བཟློག་ཀྱང་
། །རང་དབང་མཆུ་ཡི་ཤུགས་བསྐྱོད་
ཚེ་༑ །ཀུན་ལ་དགག་བྱའི་གནས་སྐབས་ཅི། །ནག་པའི་ལྷ་མོ་སྐེད་རྒྱུན་འགྲོལ་འདྲས་ཟླ་
བ་མ་ནོར་མཁྱུད་པ་ཡི། །དམར་ཕྱོགས་བཞིན་གྱི་ལང་ཚོ་རབ་རྒྱས་དགའ་བ་གཉིས་པ་
ཤར་མ་ཐག །འཛའ་བཤེས་གྲོགས་ཀྱི་ཚོགས་པ་དང་བཅས་ཐར་པའི་ས་ལ་རྐང་སྟེགས་
བཀོད། །འདི་དེ་ཉིད་ནི་དགེ་བའི་ཨ་མ་དང་པོར་རྒྱས་པའི་མེ་ཏོག་གོ། །
ཞེས་བལ་ཡུལ་བགྲོད་པའི་གཏམ་དུ་བྱ་བ་བསོད་ནམས་མཆོག་གི་དུས་སྟོན་ལས།
གླེང་གཞིའི་ལེའུ་སྟེ་དང་པོའོ། །
བཟི་ལྡན་ཆུ་ཚོགས་འཁྲུག་དང་ཟབ་མོའི་ཅོང(གཅོང)། །འཇིགས་རུང་མཐར་
བྱེད་ཁ་ལྟར་གདང་བའི་དབལ། །བཅའ་ཕྲེང་ཟམ་པ་ཤིན་ཏུ་ཚ་བའི་ཉི། །བརྩོན་ལྡན་
རྣམས་ལ་སྡིག་པ་སྲེག་བྱེད་མེ། །དེ་ནས་རང་གི་ས་ལས་རབ་འཕགས་ཚ་གདུང་ངལ་
བ་འགྲོན་དུ་སྟེར། །ལོངས་སྤྱོད་ཟླ་ཟེར་ཐིགས་པ་བྲལ་བ་རོང་ཆུང་ཞེས་བྱ་ཟབ་མོའི་
འཕྲང་། །དེ་ཉིད་ཁོ་ན་ཉིན་ཞག་ཚོགས་ཀྱི་རིམ་པ་རིམ་པས་བརྟེན་པ་ན། །ལུང་ངག་
གདུང་བ་མུ་ཅོར་སྨྲ་ཡང་ལྷག་བསམ་ཙན་དན་ཆུ་ཡིས་དཀྲུས(བཀྲུས)། །གསུམ་པའི་
153



ལམ་ཡིག་ཕྱོགས་བསྒྲིགས།
ཞག་ལ་ཀུན་མཁྱེན་སངས་རྒྱས་འཕེལ། །སྨྲ་བའི་ཉི་མ་གང་དེའི་དགོན་འགྲམ་བགྲོད། །
དེ་ན་རབ་བྱུང་སྡོམ་བརྩོན་མང་ལྡན་ཞིང་། །ཐོས་དང་རྩོད་པ་ལྷུར་ལེན་བསྟན་པའི་
རྒྱུན༑ །གནས་དེར་ཤེར་ཕྱིན་ཟབ་མོའི་ཟ་མ་ཏོག །ཀུན་མཁྱེན་མཚན་ཅན་སྨྲ་བའི་ཉི་
མ་ཡི། །མངོན་སུམ་ཞལ་མཐོང་འཁོ་དགུའི་ལོངས་སྤྱོད་ཀྱང་
། །དུས་དང་འཚམས་པའི་
བསོད་ནམས་འགྲོན་དུ་ཐོབ། །
དེ་ནས་རབ་དཀར་བྱེ་མའི་ནགས་ཚལ་དང་། །ཉལ་འགྲོའི་སྟེང་ན་ལུགས་ཀྱི་
ལུག་གུ་རྒྱུད། །ཕྲེང་བར་བསྒྲིགས་པའི་ལམ་ཡང་རབ་སྒལ(བརྒལ)ནས། །དཔལ་ལྡན་
རིན་ཆེན་དཔུང་པའི་ཕོ་བྲང་འགྲམ། །མཁའ་རུ་སྟེང་ཞེས་དགའ་བའི་སྐྱེད་མོས་ཚལ། །
གང་དེར་སླེབ་པས་སྔོན་དུ་རྒྱལ་དབང་རྗེ། །སྲས་བཅས་ས་སྐྱོང་ངག་དབང་རྣམ་པར་
རྒྱལ༑ །བློན་བཅས་ཀྱིས་མཆོད་ལྷ་ཡི་ལོངས་སྤྱོད་ལྟར། །ཕུན་ཚོགས་ཆེ་དེ་སེམས་ཀྱི་རས་
དཀར་པོ། །དྲན་པའི་རི་མོས་ཡང་ཡང་གསལ་བར་བྲིས། །ཅུང་ཟད་ཡིད་ཀྱི་ཤེས་
རྣམ་པར་སྐྱོ། །འོན་ཀྱང་འཇིག་རྟེན་བདེན་ཞེས་སུ་ཡིས་གསུང་། །འདི་དོན་སྤྱད་ན་བླ་
མའི་མན་ངག་དང་
། །ཟབ་མོའི་ལུང་དང་རྟེན་འབྲེལ་རིག་པ་སོགས། །མང་པོས་ཅི་བྱ་
འཁོར་བ་ཟད་པའི་རྒྱུ། །དེ་ལྟ་ནའང་ཨ་འཐས་བདེན་འཛིན་འདི་ངོ་མཚར། །ཉིན་
ཞག་ཆོ་ག་རྫོགས་པའི་ཉིན་མོ་ཕོ་བྲང་ཆེན་པོའི་གསེར་ཁང་དུ། །ལྷ་སྲས་དམ་པའི་
ཞབས་སོར་རབ་བཀོད་གཞན་ཡང་ཕུན་ཚོགས་དུ་མ་དང་
། །བཅས་པའི་དབུས་སུ་ཕྱག་
དག་རབ་བགྱིས་འཛུམ་པའི་ཞལ་གྱིས་དབུགས་དབྱུང་ཐོབ། །རིགས་བཟང་ཆུ་འཛིན་
དབུས་སུ་སོན་པའི་ཆུ་ཐིགས་ཕྲ་མོའང་ལྷ་ཡི་ཆབ། །
འཇམ་དབྱངས་ཕྱག་གི་རྩལ་བའི་པིར། །གང་གི་བདེ་བར་འཛིན་པ་ཡི། །སྨན་
ཐང་སྤྲུལ་སྐུ་འཇམ་དབྱངས་པས། །ལེགས་བཤད་སིལ་བུའི་གླེང་མོ་མཛད། །སྙོམ་ལས་
154



ལྷ་མཐོང་ལོ་ཙཱ་བ་བལ་ཡུལ་དུ་ཐེགས་དུས་ཀྱི་སྙན་ངག།
མྱོས་ཆུས་ངོམས་པ་བདག་ལྟ་ཡི། །རིག་གནས་མིང་ཙམ་ཡོད་པར་མི་ནུས་ཀྱང་
། །ཅུང་
ཟད་ཙམ་ལ་ལན་ལོན་ཅི་ནུས་ཕུལ། །ཕན་ཚུན་རྗེས་སུ་ཡིད་རང་ལེགས་བཀུར་གནས། །
དེ་དུས་ལྷ་སྲས་དབང་ཕྱུག་དེ་ཉིད་ཀྱང་
། །ཐ་སྙད་ལམ་ལ་མཁྱེན་རབ་ལྷུར་མཛད་ཚུལ། །
མངོན་སུམ་མཐོང་བས་ཡ་མཚན་དུ་ཀུ་ལའི། །བ་དན་རྩེ་ལ་ཀུན་དགའི་ནོར་བུ་བཀོད། །
བཟའ་བཅའ་བཏུང་བའི་ཁྱད་པར་མང་པོ་ཡི། །ཕྱོགས་ཀྱི་འགྲོན་ལ་བསོད་ནམས་ཚོང་
ཟོང་བཞིན། །ཐོག་མེད་སྟེར་བའི་ཁྱིམ་བདག་མགོན་མེད་རིགས། །བྱང་ཕྱོགས་འདི་ཡང་
དུས་ཀྱི་མ་ནོངས་གྱུར། །
རིམ་པས་གཡུང་གི་ཡུལ་དུ་རྐང་པ་བཀོད། །རབ་ལྗང་མ་ར་ཀ་ལྟར་སྔོ་བའི་
གཞིར། །མཐའ་ཡས་ལྗོན་པའི་ཕྲེང་བ་གཡུར་ཟ་ལྡེམ། །རབ་སྙན་ཆུ་རྒྱུན་མང་པོས་རི་
མོར་བྲིས། །མཐོ་མཛེས་ཐིག་ལེ་ལྟར་ཆགས་ཕོ་བྲང་བཅས། །དེ་དག་དུས་ཀྱི་འགྱུར་བས་
ཅུང་ཟད་ནོགས། །ཁྱད་པར་སྒོ་སྟན་བྲལ་བའི་དྲ་མིག་རྣམས། །བདག་པོ་བྲལ་བས་ངོ་
ཚ་གདང་པ་བཞིན། །དེ་ན་གཉེར་དུ་བྱེད་པའི་དྭགས་པོ་ཞིག །ཤུགས་འགྲོའི་ཡབ་ཀྱི་
གདུང་དག་མ་ནོགས་ཀྱང་
། །ད་དུང་མི་ཡི་ངང་ཚུལ་བསྟན་བཞིན་དུ། །མུ་ཏོ་བ་ལ་
གསེར་གྱི་ཤོ་གམ་འདེད། གཡུང་ལ་ཞེས་གྲགས་ས་འཛིན་ཆེ་དེར་འཇིགས་ཆེན་སྐྱོབས་
ཞེས་དམ་བཅས་པའི། །རི་ཁྲོད་དགོན་གནས་མཛེས་པར་རབ་བྲེས་རྟོགས་ལྡན་རྣམས་
ཀྱི་འཁོར་བ་ཟློས། །གར་དག་བསྒྱུར་ཞིང་རླུང་གི་འདེགས་འཇོག་ཁྱིམ་གྱི་གཙུག་ཕུད་
ལྡན་ལྟར་སྤྱོད། །ཁྱོད་ཀྱི་རྩ་རླུང་ཟབ་མོ་འདི་ཡི་ནམ་ཞིག་སྣ་བ་ཐལ་སྐྱར་བྱེད། །
ལ་མོ་དེ་བརྒལ་མྱང་གི་ལུང༌
། །རི་ནང་ཞེས་གྲགས་ས་གཞི་ཀུན། །སླར་ཡང་རྡོ་
ཐལ་སྐྱ་བོ་ཡིས། །བྱུགས་པར་བྱས་དེ་མངོན་སུམ་གྱུར། །དེ་ནས་རྒྱལ་རྩེའི་ཕོ་བྲང་
འགྲམ་ངོགས་སུ། །རྣམ་མང་སྐྱེ་དགུ་རྒྱུ་བའི་ལང་ལོང་དང་
། །ཉེ་བར་འཚམས་པའི་
155



ལམ་ཡིག་ཕྱོགས་བསྒྲིགས།
ཟོང་གི་ལྟད་མོ་སོགས། །ཡ་མཚན་སྣང་བ་མ་འགགས་ཅི་ཡང་མཐོང་
། །ཁྱད་པར་
དཔལ་ལྡན་འཁོར་ལོ་བདེ་ཆེན་བརྒྱ་བྱིན་གཞུ་ཡི་ལྡིང་ཁང་ལྟར། །རབ་བཀྲ་ཡིད་འོང་
ཕུན་ཚོགས་དེ་ཡང་ཐུན་མཚམས་སྤྲིན་གྱིས་བཟུང་བ་བཞིན། །ཐུབ་པའི་བླ་གོས་ངུར་
སྨྲིག་འོད་ཀྱིས་ས་གཞི་ལི་ཁྲིའི་འཇུགཁྲིས་བྱུགས)པར་དོགས། །བཤེས་གཉེན་དབང་པོ་
ཁྲི་ཁྲག་འདུས་ནས་རྩོད་པའི་གཏམ་གྱིས་ཉིན་མཚན་འདའ། །བཀྲ་ཤིས་སྒོ་མང་མཆོད་
པའི་རྟེན་གྱི་གཙོ། །རབ་མཛེས་མིག་ལ་བདུད་རྩིའི་ཆར་བ་འབེབས། །རབ་བརྟན་
འཕགས་པའི་མཛད་བཟང་བསོད་ནམས་ཀྱི། །ཞིང་དེར་རྨེད་ལ་དོར་གྱི་གླང་པོ་དཀོན། །
རྒོད་ཁུང་ཞེས་པ་དབེན་པའི་རི་ཁྲོད་ན། །ལྷོ་ཕྱོགས་རྒྱལ་སྲས་མཆེད་ཀྱི་རང་
སྲིད་ཚོགས། །སྙིང་པོ་བྲལ་བའི་ཚུལ་གྱིས་བཞུགས་པ་ལ། །རྒྱལ་རྩེའི་བླ་མས་གདམ་
ངག་འདོམས་པ་དེར། །སྔོན་གྱི་མཛའ་བ་ག་པུར་དྲིས་བརྡས་པའི། །མདོངས་ཐ་ཅན་
གྱི་བཟའ་འབུ་ཚོལ་དུ་འཕུར། །དགྱེས་པའི་ཐུགས་ཀྱིས་སྙིང་པོའི་ལྷག་མ་ལས། །བཏུས་
པའི་ཨ་མ་ཁྱོར་བའི་འགྲོན་དུ་བྱས། །བྱིན་པའི་ནང་ནས་རང་སེམས་དཀར་བ་ཡི། །ལྷག་
བསམ་མཆོག་འདིས་མཁས་རྣམས་མགུལ་བའི་ནོར། །སྐྱེས(བཀྲེས)སྐོམ་སེལ་དང་ཟང་
ཟིང་ལོངས་སྤྱོད་ཚོགས། །བླུན་པོ་རྣམས་ལ་དེ་ཉིད་ཡིད་བཞིན་ནོར། །དུས་དེར་བོད་
རྗེ་དབང་པོའི་གདུང་དྲི་མེད། །དཔལ་ལྡན་རྫོང་ཁའི་ལྷ་སྲས་ལྕམ་དེ་ཡིས། །བརྩེ་བས་
འདོམས་པའི་བཀའ་ཡི་ཆུ་རྒྱུན་གྱིས
། །ཐེ་ཚོམ་སེམས་ཀྱི་དྲི་མ་རབ་ཏུ་བསྐྲུས(བཀྲུས)། །
དཔལ་ལྡན་རྒྱལ་རྩེའི་སྲིད་སྡེ་དེ་དག་ཕ་མེས་ཁྲོན་པའི་ཆུ་ཚོགས་ལས། །དཔྱིད་
དུས་འབར་བའི་མྱ་ངན་སེལ་ཞེས་འདི་ན་དཔྱད་པ་མི་འཇུག་ཅིང་། །ཆོས་ཀྱི་སྡེ་ཆེན་
ལྷ་མིན་གནས་ཀྱི་དཔའ་བོས་རབ་ཏུ་བལྟམས་པར་བྱས། །ལུགས་གཉིས་མངོན་རློམ་
ཚངས་པའི་མགོ་བོ་ནམ་ཞིག་དབང་ཕྱུག་ལག་ཏུ་འགྲོ། །སྐབས་དེར་སྒམ་པོའི་ཐུགས་
156



ལྷ་མཐོང་ལོ་ཙཱ་བ་བལ་ཡུལ་དུ་ཐེགས་དུས་ཀྱི་སྙན་ངག།
ཅན་སྲིད་པ་ཡི། །རྣམ་དག་མ་མར་བསྐྲུན་པ་མིའི་དབང་ཕྱུག །སྤ་རྣམས་རྒྱལ་དབང་
ཞབས་དེའི་དྲུང་དུ་ཕྱིན། །བརྩེ་བས་འདོམས་ལ་གསུང་གི་རྡོ་གྲོག་དམར། །སྤྱི་འཇོམ་
རིལ་བུ་སྦྱར་བ་འཁྲིས་པའི་སྨན། །སིལ་བུའི་དྲི་མ་དར་སྐྱའི་ཅག་དང་བཅས། །ལན་མང་
མཐུང་ཀྱང(འཐུང་ཡང)སྦྱོར་སྡེའི་ངོ་བོ་དེས། །སྨན་ནད་ཞུ་རྗེས་འཇམ་པོས་ཅི་བདེར་
ཉལ༑ །འཇིག་རྟེན་ཤེས་བྱའི་གར་སྟབས་གཅིག་གི(གིས)བརྒྱ་བྱིན་ཉིད་ཀྱང་རྨོངས་པར་
བྱེད༑ །བརྩེ་བས་ཀུན་ལ་ཟུར་མིག་རབ་ལྟ་དོན་གཉེར་ཉིད་ལ་སྐལ་བ་བྲལ། །བྱིན་པའི་
སྐེད་སྐབས་ལྟ་ན་མི་མངོན་རྐང་པའི་འགྲོས་ཀྱི(ཀྱིས)ས་གཞི་བསྲུངས། །གྲགས་པའི་
སྨུག་རྩི་གཞན་ལས་ཕུལ་བྱུང་མེ་ན་ཀཱ་དེ་ཨེ་མ་ཧོ་མཚར། །
རིམ་པས་མདོ་སྔགས་སྡེ་སྣོད་རྒྱུན་གསུམ་འབབ། །མཚུངས་མེད་ཞལ་སྒོར་སྐྱུག་
མཛད་ཞ་ལུ་པ། །རིན་ཆེན་གྲུབ་རྗེ་ཛ་ཧྥུའི(ཧུའི)བུ་མོ་དེས། །ལེགས་གྲུབ་གཙུག་ལག་
རྟེན་པའི་གནས་སུ་ཕྱིན། །སྣ་ཚོགས་གཟུགས་སྐུའི་བཀོད་པ་མ་ཡལ་ཞིང་
། །ཕྱི་ནང་
མཆོད་སྤྲིན་འགག་མེད་རོལ་གར་གྱིས། །ཕུན་ཚོགས་ཀུན་བཟང་ཞིང་ལ་ཅོ་འདྲི་ཡང་
། །
བྲན་ཁང་ཕྲེང་བར་སྒྲིགས(བསྒྲིགས)པའི་དྲ་མིག་ན། །ལ་ལ་ཞར་དང་ལ་ལ་སྦ་བས་དུད། །
ལ་ལ་མྱོས་བྱེད་ཀྱིས་མྱོས་སྐྲ་བཟིང(གཟེངས)པའི། །ཤ་ཟ་མ་ཚོགས་གྲངས་ལས་འདས་
པ་ཡིས། །བརྡ་ཐབས་གླུ་གར་བཤུས་ཀྱི་འདེབས་པ་དང༌
། །སྡང་ཁའི་རྒྱན་དུ་རྩོད་དུས་
དོན་ཡོད་ཕྱིར། །མཐར་བྱེད་དབང་པོ་སོ་བཞིའི་ལས་ལ་རྟེན། །སྔོན་གྱི་ཆོ་གས་རྫོགས་
པའི་དགེ་སློང་རྣམས། །ལྷ་མིན་དགག་དབྱེའི་དུས་སྟོན་རྩོམ་པ་མཐོང་
། །སྐད་ཅིག་
སེམས་ཀྱི་མེ་ལོང་ངོས་གཉིས་པར། །ཀྱེ་མ་ཐུབ་བསྟན་ལྔ་སྟོང་གནས་སོ་ཞེས། །དེ་རིང་
ཟས་གཙང་བསྟན་འདི་དག་པའི་ཞིང་
། །སྐྱེས་ཀྱི་ལྷག་མ་སྒྲིལ་འདི་ཅི་ཞེས་ཀོ། །འོན་
ཀྱང་ཆོས་ཀུན་རྡུལ་ཙམ་ལྷུན་གྲུབ་ན། །ལེགས་ཉེས་བླང་དོར་འབྱེད་པ་བློ་གྲོས་སྐྱོན། །
157



ལམ་ཡིག་ཕྱོགས་བསྒྲིགས།
དེ་ཕྱིར་གང་སྣང་སེམས་ཀྱི་ཆོ་འཕྲུལ་སྟེ་ཏེ། །འདི་དེ་ཐུབ་བསྟན་མཆོག་ཏུ་བཏགས་
ཀྱང་རུང་། །དུས་དེར་མཁན་ཆེན་འཇམ་དབྱངས་དཔོན་སློབ་པས། །འཁོས་སུ་ཕེབས་
པའི་བྱིན་པ་ཆེན་པོས་བྱིན། །ལེན་བྱེད་བདག་ལ་ལས་དང་རྣམ་སྨིན་ལྕི། །དེ་ཕྱིར་འཁོར་
གསུམ་མི་དམིགས་ཕྱེད་འདི་དེ། །
དེ་ནས་རྒྱང་གྲགས་ཤིག་ན་རི་ཕུག་ཞེས(ཅེས)། །ཞ་ལུ་པ་དེའི་ཐུགས་ཀྱི་དཀྱིལ་
འཁོར་ཆེ། །དེར་ནི་ཤིན་ཏུ་ཞི་ལྡན་ཉན་ཐོས་དང་། །ངོ་མཚར་སྐུ་གསུང་ཐུགས་ཀྱི་
བཀོད་པ་མཐོང་། །ལས་སྣང་འགག་མེད་རོལ་བའི་རྩེ་དགའ་ལས། །གཅིག་ཆར་ཀུན་
གཞིའི་ས་བོན་ཅི་ཡང་འཛིན། །དབྱར་དུས་སྣ་ཚོགས་རྐྱེན་གྱི་འདུ་འགོད་ལས། །གྲངས་
མེད་རི་མོ་འཆར་བ་སུ་ཡི་འགོག །
སླར་ཡང་རྒོད་ཁུང་ཞེས་བྱའི་དབེན་གནས་སུ། །ནེ་ཙོ་རྒན་པོའི་རྒྱུ་བ་གཉིས་པ་
ཐོབ་།དུས་དེར་དཔོན་དྲུང་རྩེ་འོག་རྣམ་གཉིས་ཞེས། །གྲགས་པ་གསལ་དང་གསུང་གི་
གླེང་མོ་ཞུས། །དཔག་ཚད་ཀུན་ཏུ་རྒྱུ་བ་གཤོག་པའི་འགྲོས། །རྒྱང་རིང་མཁའ་ལ་འཕུར་
བ་ལྟད་མོའི་ས། །བྱ་རྒོད་དབང་པོས་དཀྱིལ་དཀྲུངས་གནས་བཅས་ཚེ། །དྲི་མས་གཞན་
སུན་འབྱིན་པ་རང་གི་ཆོས། །དུས་དེར་དྷཱིཝཡིག་འོད་དུ་འབར་བ་གངས་ཅན་ཡོངས་ཀྱི་
བསོད་ནམས་ལས། །ཉི་གཞོན་ཟགས་པའི་ཐིགས་པས་རབ་བསྐྲུན་འཇམ་དབྱངས་བླ་
མ་ས་སྐྱ་པའི། །རིགས་ཀྱི་ཐུ་བོ་ཆོས་ཀྱི་རྗེ་དེའི་ཞབས་ཟུང་ཀུན་དགའ་སྤྱི་བོས་མཆོད། །
མཁས་གྲུབ་ཚུལ་ལས་རིང་དུ་འཕྱན་ཡང་མཛེས་སྐུ་བུ་མོའི་བཞིན་གྱི་སྣོད། །ཨེ་མ་ཧོ་
གནས་མིན་དྲི་གསུང་གི། །མ་ལ་ཡ་ཡི་རི་གང་ཡང་
། །ད་དུང་དཔྱིད་ཀྱི་སིར(བསེར)བུ་
ཡིས༑ །བསྐྱོད་པར་མ་ནུས་ངོ་མཚར་གནས། །དབྱར་དུས་མ་དེ་ནོར་འཛིན་གོས་གྱོན་
ཞིང་༑ །མེ་ཏོག་ལན་བུ་རྒྱབ་ཏུ་གྲོལ་བྱས་ནས། །ཀུན་གསལ་འགྲམ་པའི་ཆར་ཟིམ་རེག་
158



ལྷ་མཐོང་ལོ་ཙཱ་བ་བལ་ཡུལ་དུ་ཐེགས་དུས་ཀྱི་སྙན་ངག།
བདེ་ཡི། །རང་ལུས་གདུང་བ་ཚད་དུ་འབར་ལྡན་ཚེ། །མྱང་གི་ཆ་ལས་ནུབ་ཏུ་གོམ་པ་
བགྲོད། །སྙེ་མ་མ་ལུས་གཡུར་ཟ་རབ་ལྡེམ་ཞིང་
། །ཅུང་ཟད་སིར(བསེར)བུས་སྒུལ་བའི་
ཟློས་གར་གྱི་གྱིས)། །ཕྱོགས་ཀྱི་འགྲོན་ལ་ཟུར་མིག་དུས་བརྡ་འཕེན། །
དེ་ནས་ཕོ་བྲང་བསམ་རྩེའི་ཞོལ་ཁྱིམ་དུ། །ཉིན་ཞག་གཅིག་གི་གནས་ཚང་སྟ་
གོན་བྱས། །རབ་བྱུང་ཆས་ཀྱི་མཛེས་པའི་གནས་པོ་ཡི(ཡིས)། །སྙན་པའི་ཚིག་གི(གིས)
རང་ཁྱིམ་ཅི་བདེར་བྱིན། །རིང་ཞིག་ལོན་ཚེ་སྐྱུར་གྱི་དྲི་མ་ལ། །རྗེས་སུ་སྤྱོད་པའི་ཁྱི་དང་
ལྷན་ཅིག་ཏུ། །ཤ་ཟ་མོ་བཞིན་རང་ལུས་རོད་རོད་སྡེབ། །ལྡབ་ལྡིབ་འཚོལ་གཏམ་སྨྲ་བའི་
གནས་མོ་བྱོན། །རང་གི་ཕུང་པོ་རང་དབང་མི་འདུས་ཀྱང་
། །རང་གི་ཁྱོ་ལ་རང་བཞིན་
ངན་པས་འཕྱ། །རང་གནས་འདི་ན་རང་མིན་སུ་ཡོད་ཞེས(ཅེས)། །རང་གི་སྐད་ཅིག་
རང་བཞིན་ཐམས་ཅད་སྟོན། །ཀྱེ་མ་སྲིད་པའི་ནགས་ཚལ་འདིར། །སྣ་ཚོགས་འབྲས་
བུ་མི་འབྱུང་མེད། །འོན་ཀྱང་སྔོན་མེད་རྩེར་མ་ཅན། །འདི་ནི་དཔལ་འབྱོར་མ་རུང་
གནས། །
དུས་དེར་རབ་བརྣག(གནག)ནམ་མཁའི་ངོས་ནས་དམར་འོད་གློག་གི་མེ་ལྕེ་
སྤྱོད༑ །ཧཱུྃ་ཞེས་བརྗོད་པའི་འབྲུག་གི་སྒྲ་ལས་གནམ་ལྕགས་ཐོག་གི་སྐན་སྒྲ་སྡེབས། །དྲག་
པོར་ཁྲོས་པའི་ན་བུན་གཡོ་བས་སེར་བའི་གཤིན་རྗེ་འགྲོན་དུ་བྱེད། །སྐད་ཅིག་ཉིད་ལ་
དེ་ལྟར་གྱུར་ཚེ་རང་མལ་ཐིགས་པས་མཚོ་རུ་འཁྱིལ། །གཏུམ་སྤྱོད་མཚན་མོ་ཕྲ་མེན་མ་
ཁྱོད་ཀྱི། །རང་གི་བུ་སྡུག་ཟླ་བ་མ་རུང་སྤྱོད། །དེ་བས་ནུབ་ཕྱོགས་བ་གླང་སྤྱོད་གླིང་དུ། །
སྒྲ་ཟླ་ཉི་མ་རྒྱུ་བའི་གནས་སུ་སོང་
། །ཞེས་པ་སྨྲས་ལས་མཚན་མོའང་འགྱོགས(མགྱོགས)
དྲག་རྒྱུ། །ཉི་མ་འཇིགས་ནས་ཁྱུང་སྔོན་སྐྱེས་དེ་ལ། །དམར་འོད་མཚོན་ཆ་བྱིན་པ་རྗེས་
སུ་བཅུག །ལྷོ་ཕྱོགས་འཛམ་བུ་གླིང་དུ་ཞུགས་མ་ཐག །མཚན་མོའི་རྐང་རྟེན་མུན་པའི་
159



ལམ་ཡིག་ཕྱོགས་བསྒྲིགས།
བྱིན་པ་འགྱུར། །ཉིན་བྱེད་ལྟ་བས་མི་ངོམས་སྒེག་འདེམས(ལྡེམ)མ། །འོད་ཟེར་དྲ་བའི་
གདུབ་བུ་ཁྲོལ་བཞིན་དུ། །ཤར་རིའི་ཕང་ནས་དལ་གྱིས་ལང་པའི་ཚེ། །དགོས་དོན་
གཉེར་བའི་ཆོ་ག་ཅི་ནུས་སྤྱད། །སྔ་དྲོའི་ཆུ་ཚོད་འདས་ནས་ནུབ་བྱང་མཚམས། །གཙང་
ཆབ་ཕྲ་མེན་མ་དེའི་ལྟོ་བའི་ཆ། །རབ་རྒོད་དྲག་པོར་མྱོས་པའི་ཆུ་རྒྱུན་གྱིས། །བུ་སྡུག་
མངལ་གྱི་ཞུར་པོའི་ཡིད་དུབ་ནས། །སྐྱེ་འགྲོ་རྣམས་ལ་རབ་ཏུ་འཚེ་བྱེད་དམར་སྐྱའི་
བཞིན་ལྡན་སྦུ(ལྷུ)བ་ཡི། །ཁྲོ་གཉེར་མི་སྡུག་རླབས་ཕྲེང་རབ་གཡོ་གཏིང་མཐའ་མི་
མངོན་འཆི་བདག་གི། །ཞགས་རྩེའི་ལྕགས་ཀྱུ་ཤིན་ཏུ་འཇིགས་རུང་མི་བཟོད་དེ་ཉིད་
རྒལ་བར་བརྩམ། །གདོས་པ་འཛིན་པའི་ཚིག་རྣོན་མདའ་ཡིས་སྙིང་ལ་གནད་པའི་ཟུག་
རྔུ་བྱིན། །དེ་ལྟར་ནའང་སྙན་ཚིག་ངག །སྙད་ཅིང་འཁོ་དགུའི་ཡོ་བྱད་གཏང་། །བྱིན་
པ་རབ་དཀར་དེ་གཉིས་ཀྱིས། །དེ་ཡི་སེམས་ཀྱང་རྣལ་དུ་བྱས། །བཙུབ(རྩུབ) མོ་ཞི་བར་
བྱེད་པ་སོགས། །ཞི་བ་ཁོ་ན་ཆོ་ག་སྟེ། །སྣ་ལས་འབབ་པའི་ཁྲག་གི་རྒྱུན། །གཞན་དུ་
གཏར་བ་ཁོ་ནས་ཆོད། །
དེ་ནས་འཇིགས་རུང་ཆུ་བོ་རབ་བརྒལ་སྟེ(ཏེ)། །སླར་ཡང་ནུབ་ཀྱི་ཕྱོགས་སུ་གོམ་
པ་བཀོད། །མདོ་ཁར་ཞེས་བྱའི་ཕུ་ཆུ་དྲག་ཏུ་འབྲུབ། །དེ་ཡང་རང་སྟོབས་ལྡན་པས་འུད་
ཀྱིས་བསྒྲོད། །ཅུང་ཟད་རྐང་བ་བསྐྱོད་པའི་ས་ན་གསེར་སྡིང་ཁང་བཟང་དྲྭ་མིག་ཅན། །
ས་གཞི་རབ་དམའ་སྙེ་མ་སྣ་ཚོགས་ཤཱ་འོད་ཀྱིས་ཁྱེར་ལག་མཐིལ་ལྟར། །མཉམ་པའི་
དབུས་ན་ངུད་མོའི་སྒྲ་དང་སྒྲིབ་བྱེད་བྲལ་བའི་སྐྱེས་ཕོ་མོ། །དུ་མ་རབ་འཇིགས་ངོ་ཚས་
དམན་ལས་སྦ་བྱ་ཀུན་ལ་ངོམ་པ་བཞིན། །འཁོར་བའི་སྣང་ཚུལ་མི་རྟག་ཅིང་
། །ཤིན་
ཏུ་འཇིགས་རུང་ཡ་ང་བའི། །ལ་དུ་ཞིམ་པོ་ལམ་རྒྱགས་སླད། །བདག་གིས་དེ་རིང་ཐོབ་
བམ་སྙམ། །
160



ལྷ་མཐོང་ལོ་ཙཱ་བ་བལ་ཡུལ་དུ་ཐེགས་དུས་ཀྱི་སྙན་ངག།
མི་རིང་འཚམས་པར་ཆོས་ཉིད་ཞེས་པའི་ཡུལ། །དེ་ཡི་ཐིག་ལེར་ཤིན་ཏུ་བགས་
ཡང་གནས། །ཚད་དུ་རང་གི་ཁྱིམ་བཞིན་དགའ་བས་ཞུགས། །མཚན་མོ་འདས་ནས་
ཡང་ནི་ནུབ་ཏུ་བསྐྱོད། །རྟ་ནག་ཡུལ་གྱི་ཆུ་བོ་དབྱར་དུས་ཀྱི། །གྲུ་ཆར་གཤེར་བས་རང་
ལུས་སྦོས་པ་བཞིན། །ནོར་འཛིན་མལ་དུ་འདྲེ་ལྡོག་སྣ་ཚོགས་བྱེད། །དེ་ལས་བགྲོད་པའི་
ཀོ་གྲུ་ཟམ་པ་བྲལ། །ཡུད་ཅིག་ཅི་བྱའི་བསམ་གཏན་ལ་ཞུགས་ནས
། །དེ་མ་ཐག་ཏུ་བརྒལ་
བའི་རྫུ་འཕྲུལ་ཐོབ། །གཉིས་གཉིས་ལག་པར་རྟེན་པ་ཙུ་ཏུའི་ཤིང་
། །འདར་བས་རང་
སྲོག་འབྲས་བུ་འབོག་ལ་ཉེ། །དེ་ལྟ་དེ་ལྟའི་ཆུ་བོ་བཅུ་གསུམ་བར། །རྫོགས་པས་གསང་
སྔགས་རྡོ་རྗེ་འཛིན་པའི་ས། །མིང་དང་རྗེས་མཐུན་དངོས་གྲུབ་མཆོག་ཐོབ་པའི། །
རྟེན་འབྲེལ་ཚང་སྐུད་དཀར་པོས་ལུས་ལ་དཀྲིས། །དུས་དེར་ཐུན་མཚམས་སྨན་པའི་
གཟུགས། །དམར་སེར་ཐུར་མས་འུག་པའི་མིག །རྣམ་པར་འབྱེད་ལ་རབ་ཞུགས་ཏེ། །
མིག་སྨན་སོར་མོ་ཀུན་བསྐྱོད་ཚེ། །
ཁྱིམ་རྣམས་མ་ལུས་ཞུགས་ཀྱིས་རབ་ཟོས་བླ་ཁབ་བྲལ་བ་ཁོ་ནའི་གྲོང་
། །འགག་
དབུས་སུ་གནས་མལ་ཡོངས་བཅས་ཇ་ཡི་སྟོན་དུས་རིང་བ་བསྒྲུབས། །ཚགས་ཀྱི་རབ་
ངས་རྡོ་ཁོག་བྲལ་བ་ཁྱོགས་དང་ཏི་རི་ག་ཤེད་སོང་
། །དེ་ལྟའང་སྐོམ་སེལ་འདོད་དོན་
རབ་གྲུབ་ཡོ་བྱད་འཛོམ་པོས་ཅི་ཞིག་བྱ། །མི་ལ་ཚེ་གཅིག་བྱང་ཆུབ་བསྒྲུབ་པ་ལ། །མེ་
ལྕགས་ཁོག་མ་ཟུང་གི་དངོས་པོ་ཙམ། །དཔལ་འབྱོར་ཐམས་ཅད་རྒྱལ་པོའི་སྲིད་ལ་
རྒྱུ་ །དེ་ནི་ཕལ་ཆེར་ངན་སོང་ཉོ་བའི་རིན། །སྲོད་ཀྱི་ཆ་ལ་གཉིད་སྟུག་རྡོ་ཁབ་ལེན། །དེ་
ཡི་རང་སེམས་ལྕགས་རྡུལ་དབང་དུ་བྱས། །ནམ་ཕྱེད་འབྱུང་པོའི་ཤིག་གིས་རང་ལུས་
ཀྱི༑ །སྟོད་སྨད་སྙོམ་པར་ཁྲག་གི་ཟེར་མ་འཐུང་
། །ཐོ་རངས་དུས་སུ་སྤྱི་མགོའི་རུས་པ་ཡི། །
ནོར་འཛིན་མ་ལ་ཙུམ་བྷ་ན་བྱེད་ཞེས(ཅེས)། །ཤིན་ཏུ་སྲབ་པའི་གདན་ལ་ཕྲག་དོག་གི །
གི་
ཡངས་
161



ལམ་ཡིག་ཕྱོགས་བསྒྲིགས།
ཟུག་རྔུ་ལྡན་པའི་འཁུན་པ་འདེབས་པ་བཞིན། །
སླར་ཡང་སྐྱ་རེངས་ཡོལ་བ་ཡི། །མཚན་མོའི་དཀྱིལ་འཁོར་ཞལ་བཀབ་ཚེ། །བརྩོན་
འགྲུས་སྟ་གོན་སྔོན་འགྲོ་བས། །ཐར་པར་འགྲོ་བའི་མནའ་ཆུ་བླུད། །དེ་ནས་སྙོམ་དང་
མི་སྙོམ་པའི། །ས་གཞི་རྐང་བའི་འགྲོས་ཀྱིས་བརྒལ། །ཁ་རུ་ཞེས་བྱའི་གྲོང་འདབས་སུ། །
ཟས་ཀྱི་ཆོ་ག་རིག་བྱ་སྟེ། །དེ་ན་གནས་པའི་མི་ཀུན་རབ་འདར་ཧོར་འབྲོག་རྟ་པའི་ལང་
ལོང་གིས། །ལམ་རྣམས་རབ་སྒགས་འགྲོན་པོ་ཀུན་འཇོམས་ཡུལ་ལ་འཚེ་བ་སྣ་ཚོགས་
བྱེད༑ །དེ་བས་ཁྱེད་རྣམས་རིང་ཞིག་འདིར་འདུག་ཕྱིན་ན་ཉམས་ངའི་གནས་ལ་སྦྱོར། །
ཞེས་པ་མང་ཐོས་དེ་བཞིན་ཞེས་བསམས་དེར་ནི་སྔ་བའི་ཆ་ལ་འདུག །
དེ་ནས་ནུབ་བྱང་ལོགས་ཤིག་གི། །རི་བོ་ཆེན་པོའི་བྲག་སྟེང་ན། །དབེན་གནས་
ཉམས་དགའ་དངུལ་ཆུ་ཞེས། །ཆོས་རྫོང་པ་དེའི་གྲུབ་གནས་མཐོང་
། །རབ་དཀར་དད་
པའི་ཆུ་འཛིན་གྱིས་དྲངས་པའི། །ངེས་འབྱུང་མདོངས་མཐའ་ཅན་དེའི་མགྲིན་པ་ཡང་
། །
མི་དམན་ཐར་པའི་མཁའ་ལ་མངོན་སྟེགས་ཏེ། །རྣམ་དག་སྨོན་ལམ་དུ་མའི་ཟློས་གར་
བསྒྱུར། །མཚན་མོ་དེ་འདས་སྔ་གྲོའི་ཆ་ཤས་ཀྱང་
། །རྫོགས་པའི་བར་དུ་གཏམ་རྣམས་
བདག་གིར་བྱས། །ཧོར་དག་མ་མཆིས་དོལ་པའི་རྟ་པ་རྣམས། །དི་རིང་ཆུ་བོའི་ཕ་རོལ་
བརྒལ་ཞེས་ཐོས། །
དེ་ནས་བསྐྱོད་དེ་རིམ་པས་འཇད་དུ་སླེབ། །ཡང་ནི་ལྟ་ན་མི་སྡུག་ཆུ་བོ་ཆེ། །རང་
གི་སྡིག་པ་གཟུགས་རྙན་གྱུར་པ་བཞིན། །བྲང་འགྲོའི་དབྱིབས་ཅན་དེ་ལས་སྒྲོལ་བའི་
ཐབས། །བསམ་པ་ཙམ་གྱིས་དགེ་བའི་བཤེས་བཞིན་དུ། །མཉན་པར་བཅས་པའི་ཀོ་
བ་མདུན་དུ་བྱུང་། །ཐོགས་མེད་བསོད་ནམས་ལག་པའི་རྩེ་དགའ་ཡིས། །འདོད་དོན་
རས་དཀར་འགྲུབ་ལ་ངལ་བ་ཅི། །སྐར་མའི་ཚོགས་རྣམས་སྤྲིན་གྱི་སྦུབས་ནས་ཀུ་མུད་
8
162



ལྷ་མཐོང་ལོ་ཙཱ་བ་བལ་ཡུལ་དུ་ཐེགས་དུས་ཀྱི་སྙན་ངག།
ཅན་ལ་མིག་ཟུར་འཕེན། །བུང་བ་རྣམས་ཀྱིས་ཨུད་པལ་མཛོད་ལ་སྦྲང་རྩིས་བརྐུས་པ་
ཡོངས་ཚོར་ནས། །རེ་མེད་འདབ་མའི་སྒོ་གཏན་གདམས་ནས་ངང་པ་སོ་སོར་འབྱེར་
བའི་དུས། །ཤིན་ཏུ་ཉམས་ཆུང་དབུལ་པོའི་ནང་ཞིག་ཐུན་མཚམས་གསུམ་མཚན་དེའི་
གནས་ཐོབ། །དེ་ནས་གཉིད་དང་མངོན་སུམ་གྱི། །གོ་སྐབས་གསལ་བས་ཡོངས་དོར་
ཞིང་༑ །བདུད་དང་ཌ་ཀི་མ་དཔལ་གྱི། །བར་ཆོད་ལུང་བསྟན་མི་ཕྱེད་པའི། །ངོ་མཚར་
སྣང་བརྙན་ནི་ནིལླི་ཡི་གཟུགས། །རང་སེམས་དག་པའི་བདར་ཤེལ་གཙང་མའི་ངོས། །
ཆུ་ཟླའི་གར་མཁན་སྙིང་པོས་དབེན་ན་ཡང་། །བྱིས་པའི་ཡིད་ཅན་འདི་ན་དགའ་བས་
དྲིལ༑ །
སླར་ཡང་འདོད་ལྡན་ཐུན་མཚམས་ཀྱིས། །ངུར་སྨྲིག་བླ་གོས་བསར(གསར)བས་
སྤུད༑ །འདབ་ལྡན་པདྨ་གཞོན་ནུ་རྣམས། །རྡུལ་དམར་ལྟུང་བ་བཤགས་ལ་ཞུགས། །
དེ་ཚེ་གསེར་ལྡན་ལྡན་ཆུ་བོ་རབ་རྒྱུ་ངང་པའི་བུ་མོས་རྫ་རྔ་བརྡུང་
། །ཐག་རིང་ཡུལ་
གྱི་རིང་དུ་སྐལ་ལ་སར་བའི་དུས་སྟོན་རྩོམ་པའི་ས། །ལ་སྟོད་ཡུལ་གྱི་མུ་ཁྱུད་མ་ཉམས་
འཇད་ཀྱི་ཆ་སྨད་ལམ་ལ་ཞུགས། །སྣ་ཚོགས་ངོ་མཚར་ལྟད་མོ་རབ་མང་མིག་གི་དགའ་
སྟོན་འདི་ན་ཀོ། །
དེ་ནས་དཔལ་ལྡན་དུལ་བུ་ཆེན་པོ་པའི། །རྫུ་འཕྲུལ་མཆོག་གྱུར་ཇོ་ནང་ཞེས་བྱའི་
གནས། །ཡེ་ཤེས་གཟིགས་པ་མཆོག་ཏུ་གྲུབ་པའི་ས། །རི་བོའི་ཕག་ན་ཅུང་ཟད་གབ་
པར་མཐོང་
། །ལྷག་བསམ་དད་པའི་དུ་ཀཱུ་ལ། །རབ་དཀར་དེ་ཡི་རེག་ཆ་དང་
། །རྣམ་
སྤྱོད་དཔྱོད)ནུ་མ་ཟུང་བསྡེབས་པའི། །བདེ་ཆེན་ཚོར་བ་འཛིན་དེ་སུ། །སྔོན་བསགས་
མཆོག་གི་ཡལ་གས་ཉེར་བརྟེན་བློ་མིག་དག་པའི་མེ་ཏོག་གྲོལ། །ཡོངས་འཛིན་དཔྱིད་
ཀྱི་དུས་སྟོན་དང་འགྲོགས་བསོད་ནམས་ཆུ་བོ་རབ་ཏུ་རྒྱས། །མི་ཕྱེད་དད་པའི་དྲི་
163



ལམ་ཡིག་ཕྱོགས་བསྒྲིགས།
གསུང་རབ་ལྡང་བཤེས་གཉེན་དཔག་བསམ་དབང་པོ་ཆེ། །ཕྱོགས་དེར་གུས་པའི་
གཡུར་ཟ་སྟོང་གི་ཡན་ལག་མཆོག་རྣམས་མགོ་ཕྱོགས(ལྕོགས)ལྡེམས། །མཐའ་བྲལ་དབུ་
མའི་ལྟ་བ་གཞན་གྱིས་སྟོང་། །རྟག་བརྟན་གཡུང་དྲུང་ཞི་བ་ཆེན་པོའི་ལམ། །མངོན་
སུམ་གངས་ཅན་ཡུལ་འདིར་འདོམ་པའི་རྗེ། །འཇམ་དབྱངས་གྲགས་པ་མཆོག་དེ་སླར་
བྱོན་ནམ། །དེ་བས་ལྟ་ངན་མུན་པ་ཡི། །ཚངས་སྐུད་འཛིན་པའི་ཨུ་ལུ་ཀ །རྨོངས་པའི་
ཕུག་རིང་ད་དོར་ལ། །ལྷག་བསམ་དད་པའི་གར་བྱོས་ཤིག། །
164



པཎྜི་ཏའི་གསུང་ལས་བྱུང་བའི་བལ་ཡུལ་གྱི་སྐོར།
བལ་ཡུལ་གྱི་སྐོར་པཎྜི་ཏའི་གསུང་ལས་བྱུང་བ།
བལ་ཡུལ་གྱི་རྟོགས་བརྗོད་ཉུང་གུ་སུ་ར་ཎའི་བསྟན་བཅོས་སུ་མི་གསལ་བ། པཎྜི་ཏའི་གསུང་
ལས་བྱུང་བ་ནི་ཞེས་པ་འདི་ཡང་ལྷ་མཐོང་ལོ་ཙཱ་བས་མཛད་པ་ཞིག་ཡིན། འདི་ཚིག་ཤིན་ཏུ་ཉུང་
ནའང་། བོད་ཀྱིས་སྔོན་ཆད་འགྲེལ་ལོག་བྱས་པའི་ཐ་སྙད་གཙོ་བོ་འགའ་དེ་ལྟ་མིན་པར་བསྟན་
ཡོད་དེ། དེ་ཡང་པཎྜི་ཏ་ལ་ཁུངས་གཏུགས་ཤིང་རྒྱུ་མཚན་དང་བཅས་ཏེ་སྨྲས་ཡོད། དཔེར་ན་
ཆག་ལོ་སོགས་མཁས་པ་ཆེན་པོ་རྣམས་ཀྱིས་ཀྱང་བལ་པོ་རྣམས་ཀྱིས་ཕྱུག་པོ་ལ་འབའ་རོ་ཟེར་
ཞེས་གསུངས་ལ། འཕགས་པ་ཤིང་ཀུན་ཞེས་པའང་འཕགས་པ་ཀླུ་སྒྲུབ་ཀྱི་དབུ་སྐྲ་གཏོར་ནས་ཤིང་
སྣ་ཀུན་སྐྱེ་བའི་སྨོན་ལམ་གྱི་དབང་གིས་ཡིན་པར་བཤད་པ་དང་། བྱ་རུང་ཁ་ཤོར་ཡང་རྒྱལ་པོས་
མཆོད་རྟེན་བྱ་རུ་རུང་ཞེས་པ་ཁ་ནས་ཤོར་བའི་རྒྱུ་མཚན་ཡིན་པ་སོགས་འགྲེལ་བ་སྟབས་བདེ་རེ་
བརྒྱབ་ནས་ཡོད་མོད། ཁོང་གིས་འདི་རུ་དེ་ཀུན་མིན་པའི་ཤེས་བྱེད་དང་བཅས་གསུངས་འདུག།
འདིར་ཁོང་གིས་བལ་ཡུལ་གྱི་རྟོགས་བརྗོད་བྱུང་གུ་སུ་ར་ཎའི་བསྟན་བཅོས་སུ་མི་གསལ་
བ༑ ཞེས་པའི་བྱུང་གུ་སུ་ར་ཎའི་བསྟན་བཅོས་ཞེས་པ་དེ་སི་ཏུ་ཆོས་འབྱུང་གི་རང་རྣམ་དུ། ཤིང་
ཀུན་གྱི་དཀར་ཆག་སངས་རྒྱས་ཀྱི་བཀར་གཏོགས་པ་ཞིག་ཡོད་པ་ལོ་ཙཱ་བ་བཤེས་གཉེན་རྣམ་རྒྱལ་
གྱིས་བསྒྱུར་བ་ཞིག་ཡོད་པར་གསུངས་པ་དེ་ཡིན་ངེས་ཤིང་། དེ་ལ་ཤིང་ཀུན་ཀྱི་དཀར་ཆག་དང་
།
རང་བྱུང་གི་སྔོན་རབས་ཞེས་ཀྱང་འབོད་པར་གསལ། དེ་ལ་ཡང་རྒྱས་འབྲིང་བསྡུས་གསུམ་ཡོད་
ཅིང་༑ སི་ཏུས་ཀྱང་བསྒྱུར་བར་གསལ་ཏེ། ཆོས་ཀྱི་ཉི་མའི་བལ་ཡུལ་དཀར་ཆག་ཏུ། རྗེ་འདི་ཉིད་
ཀྱིས་བསྒྱུར་བར་མཛད་པའི་རང་བྱུང་གི་སྔོན་རབས་ཞེས་པ་བཅོམ་ལྡན་འདས་ཀྱི་བཀའ་ངོ་མ་
ལ་དབུ་དང་གཤམ་དུ་པཎྜི་ཏས་བྱས་པའི་ཚིགས་བཅད་ཅན་དེ་ལས་ཀྱང་། ཞེས་དང་། པཎ་ཆེན་
165



ལམ་ཡིག་ཕྱོགས་བསྒྲིགས།
སི་ཏུས་བསྒྱུར་བར་གནང་བའི་ཤིང་ཀུན་གྱི་དཀར་ཆག་ཏུ་བལྟ་བར་བྱ་ཞིང་
། སྤྱིར་དེ་ལའང་རྒྱས་
བསྡུས་འབྲིང་གསུམ་ཡོད་འདུག་པའི་ནང་ནས་ད་ལྟ་བོད་དུ་འགྱུར་བ་འདི་ལོ་རྒྱུས་བསྡུས་པ་རང་
ཡིན་པར་འདུག །རྒྱས་པའང་ད་ལྟ་པཎ་ཆེན་དྷརྨཱ་ཀཱ་རའི་ཕྱག་ཏུ་ཡོད་པར་ཐོས། འབྲིང་པོའི་རྒྱ་
དཔེ་བལ་པོའི་པཎྜི་ཏ་རྣམས་ཀྱི་ལག་ཏུ་འདུག །ཅེས་སོགས་གསུངས་པ་ལྟར་རོ། །
སྒྲིག་པ་པོས།
166



པཎྜི་ཏའི་གསུང་ལས་བྱུང་བའི་བལ་ཡུལ་གྱི་སྐོར།
༄༅། །ན་མོ་མཉྫ་ནཱ་ཐཱ་ཡ། འདིར་བལ་ཡུལ་གྱི་རྟོགས་བརྗོད་ཉུང་གུ་
སུ་ར་ཎའི་བསྟན་བཅོས་སུ་མི་གསལ་བ། པཎྜི་
ཏའི་གསུང་ལས་བྱུང་བ་ནི།
ལྷ་མཐོང་ལོ་ཙཱ་བ་བཤེས་གཉེན་རྣམ་རྒྱལ།
བལ་ཡུལ་ལ་རྒྱ་གར་བས་ནེ་པཱ་ལ་དང་
། ནེ་བ་ར་ཞེས་ཟེར། བལ་པོ་རང་གི་སྐད་
དུ་ལིང་ཞེས་ཟེར།
དང་པོ་ནེ་པཱ་ལའི་སྒྲ་དོན་ནི། ནེ་ཏི་ཞེས་བྱ་བ་བོད་སྐད་དུ་ཁྲིམས་སམ་ཚུལ་
ལུགས་ལ་ཟེར། པཱ་ལ་སྐྱོང་བ་ལ་ཟེར་ཞིང་
། དེ་མིང་བརྗོད་བདེ་བར་བྱས་ནས། བསྡུས་
ཏེ་བརྗོད་པ་ལ། ཏི་བཞག་ནས་ནེ་པཱ་ལ་ཞེས་སུ་བརྗོད་པ་ཡིན་ལ། དེ་བོད་སྐད་དུ་
ཁྲིམས་སྐྱོང་ངམ། ཚུལ་ལུགས་སྐྱོང་ཞེས་སུ་འགྱུར་ཞིང་། དེའི་དོན་ཡང་རྒྱལ་པོ་ཆོས་
བཞིན་བྱེད་པ་དགེ་བ་བཅུའི་ཁྲིམས་ལྡན་དང་། སངས་རྒྱས་ཀྱི་ཆོས་ཚུལ་ཁྱད་པར་དུ་
འཕགས་པ་དང་ལྡན་པའི་དོན་གྱིས་ན། ལུགས་མཆོག་སྐྱོང་ཡིན་གསུང་
།
ནེ་བ་རའི་དོན། ནེ་བཤད་ཟིན། ཝ་ར་མཆོག་ཡིན་པས་ན་སྔ་མ་དང་ཁྱད་མེད་
གསུང་། གཉིས་པ་ལིང་ཞེས་པ་དངོས་དང་། དེ་ལས་འཕྲོས་པ་བྷ་རོའི་སྒྲ་དོན་བཤད་
པ་གཉིས་ལས། དང་པོ་ལིང་ཞེས་བྱ་བའི་ཐ་སྙད་གང་ལས་བྱུང་ལ་མི་མཐུན་པ་ཅུང་
ཟད་ཟེར་ཡང་
། པཎྜི་ཏའི་གསུང་གིས། དང་པོ་འཇམ་དཔལ་གྱིས་ཆུ་ཕོ་ནས་མཚོའི་
167



ལམ་ཡིག་ཕྱོགས་བསྒྲིགས།
ཤུལ་ས་ཆེན་པོར་གྱུར་པ་ལ། མིའི་གྲོང་ཁྱེར་ཆགས་པའི་ཐབས་སུ། རྒྱ་གར་ནས་
རིགས་གཙང་མ་ལི་ཙྪ་ཝི་ཞེས་བྱ་བ་ཡོད་པ་ལས། དེའི་རིགས་བརྒྱ་ཕྲག་གཅིག་ཁྲིད་
ནས་འོངས་ཏེ། དེའི་རིགས་ཀྱིས་ཐོག་མར་བཟུང་བའི་ཡུལ་ཡིན་པས་ན། བལ་པོའི་
སྐད་ལིང་ཞེས་གྲགས་པ་ཡིན་གསུང་
། གཞན་བལ་པོའི་སྐྱེ་བོ་ཕལ་པ་རྣམས་གཞན་དུ་
གཞན་དུ་སྨྲ་ཡང་གཏན་ཚིགས་མི་འདུག་པས་བདེན་པར་མ་བཟུང་
གཉིས་པ་བྷ་རོའི་སྒྲ་དོན་ནི། འཇམ་དཔལ་གྱིས་ལི་ཙྪ་ཝིའི་རིགས་རྣམས་འཁྲིད་
པའི་དུས། རྒྱ་གར་གྱི་ཡུལ་འདི་ལས་ཀྱང་ལྷག་པ་གཅིག་ཡོད། དེར་འགྲོ་ན་རྐང་པས་
འགྲོ་མི་དགོས་པའི་ཐབས་ཡོད། སྙིང་ལ་གང་གཅེས་ཀྱི་དངོས་པོ་ཁུར་པོ་རེ་འཁུར་
བའི་གྲབས་ཀྱིས་གསུངས
། མི་རྣམས་ཀྱིས་ཀྱང་དེ་བཞིན་དུ་བྱས། འཇམ་དཔལ་གྱིས་མི་
རྣམས་ཀྱི་རྐང་པ་ལ་རྫས་བྱུགས་ནས་ནོར་ཁུར་པོ་རེ་དང་བཅས་མཁའ་ལས་འོངས་ཏེ།
བལ་ཡུལ་གྱི་རང་བྱུང་མཆོད་རྟེན་ཅན་གྱི་མཚོ་ཆུང་ངུའི་འགྲམ་དུ་བབས་པས། མཚོ་
འགྲམ་ན་བ་གཅིག་མ་གཏོགས་གཞན་མེད་པ་ལ། ལི་ཙྪ་ཝི་རྣམས་ཀྱིས་འཇམ་དཔལ་
ལ་ཟས་སུ་ཅི་ཟ་ཞུས་པས། བ་འདི་ལས་འོ་མ་བཞོས་ཏེ་འཐུངས་ཤིག་གསུངས། དེ་
བཞིན་བྱས་པས་འོ་མ【ཅིjཙམ་བཞོས་ཀྱང་ཟད་པ་མི་འོང་། འབྲངས(འགྲངས)ངོམས་
གཉིས་ཀ་དང་
། རྒྱ་གར་དུ་ཟས་བཟང་པོ་ཅི་ཟོས་པ་ལས་ཀྱང་ལྷག་པའི་མདངས་དང་
སྟོབས་བྱུང་།
ཡང་བུད་མེད་མི་འདུག་པས་སུ་དང་འགྲོགས་ཞེས་ཞུས་པས། ཐབས་ཡོད་ཀྱི་
གསུངས་ནས། རིལ་བུ་གཅིག་གནང་སྟེ། དོ་ནུབ་མཚོ་འདིར་ལྷའི་བུ་མོ་ཐོགས་ཤིག་
ཁྲུས་ལ་འོང་བས། དེ་དུས་རིགས་པ་གྲིམས་པ་གཅིག་གིས་འདི་འཕོངས་ལ་ཁྲུས་བྱེད་
པའི་ལྷ་མོ་གཅིག་ལ་འཕོག་པ་གྱིས་ཞེས་གསུངས། དེ་བཞིན་དུ་བྱས་པས་བྱིན་རྣམས་
168



པཎྜི་ཏའི་གསུང་ལས་བྱུང་བའི་བལ་ཡུལ་གྱི་སྐོར།
མཁའ་ལ་འཕུར། རིལ་བུ་ཕོག་པ་དེ་ལུས་པ་ལས་དེ་དང་སྐྱེས་པ་རྣམས་འགྲོགས་ཏེ།
འཕེལ་བའི་མི་རིགས་མང་དུ་བྱུང་བ་ལ། བྷ་རོ་ཞེས་ཟེར་
། དེའི་སྒྲ་དོན། བྷ་ར་རྒྱས་པ་
དང་། ཁེངས་པ་དང་། ཁུར་པོ་སོགས་དུ་མ་ལ་འཇུག་པ་ལས། ད་ལན་འདིར་བྷ་རོ་ཞེས་
པ་ནི་ཁུར་པོ་པ་ཞེས་པ་སྟེ། ཁུར་པོ་དང་ལྡན་པའི་དོན་ཡིན་ལ། རྒྱ་གར་གྱི་སྐད་ལ། འུ་
ལག་པའི་མིང་། བྷ་རྱ་ཞེས་ཟེར། དེའི་དོན་ཡང་ཁུར་པོ་འཁུར་མཁན་ཡིན་པས་སོ། །
དེས་ནས་ལི་ཙྪ་ཝིའི་རིགས་ཀྱིས་ཁུར་པོ་ཁུར་འོངས་པའི་རྒྱུད་ལ་བྷ་རོ་ཞེས་
གྲགས་གསུང་། བོད་རྣམས་ཀྱིས་ཕྱུག་པོ་འབའ་རོ་ཅིག(ཞིག)འདུག་ཅེས་སྨྲ་བ་ཅི་ཟེར་
མ་ཤེས། བོད་འགྱུར་གྱི་མདོ་རྣམས་སུ་ལི་ཙ་བྱིའི་རིགས་གསུངས་པའི་ཡི་གེ་ཡང་མ་
དག་པར་མངོན། དེའི་ཕྱིར་བོད་ན་ལི་ཡུལ་གྱི་ངོས་འཛིན་མི་མཐུན་པའི་ཅ་ཅོ་མང་
ཡང་༑ བལ་ཡུལ་གྱི་མཁས་པ་རྣམས་ནི་འདི་ཁོ་ན་ལྟར་བཞེད་པ་ལས་གཞན་ལ་ཡིད་
མི་རྟོན། པཎྜི་ཏ་ནགས་ཀྱི་རིན་ཆེན་ཡང་འདིར་ལྟར་བཞེད་གསུང་
།
ཤིང་ཀུན་ཞེས་ཡོངས་སུ་གྲགས་པ་ནི་བོད་རྣམས་ཀྱིས་སྨྲས་ཀྱི། རྒྱ་གར་བ་ནི་སྭཱ་
ཡམ་བྷུ་ཙེ་ཏི་ཞེས་སྨྲ་ལ། དེ་ནི་རང་བྱུང་མཆོད་རྟེན་ཅེས(ཞེས)དངོས་ཀྱི་མཚན་ནས་
བོས་ལ། བལ་པོས་ཐུང་གུ་ཞེས་མགྱོགས་པར་སྨྲས་པ་དེ། བོད་རྣམས་ཀྱིས་ཤིང་ཀུན་
ཞེས་སུ་གོ་ཞིང་། དེ་བོད་སྐད་དུ་ངོས་བཟུང་ནས། བློ་བཟོའི་རྫུན་རྒྱབ་ལ། འཕགས་པ་
ཀླུ་སྒྲུབ་ཀྱིས་དབུ་སྐྲ་གཏོར་བ་ལ་ཤིང་ཀུན་སྐྱེས་པས་ན་ཤིང་ཀུན་ཞེས་བྱ་ཟེར་ནས
། ད་
ལྟ་བོད་ན་རྫུན་འཇམ(འབྱམས)དར་དུ་སོང་འདུག། ༈ །།
ཡང་བོད་ན་མཆོད་རྟེན་བྱ་རུང་ཁ་ཤོར་གྱི་སྒྲ་བཤད་ལ། རྒྱལ་རབས་ལ་ལ་ན་
ཡང་༑ རྒྱལ་པོས་མཆོད་རྟེན་བྱ་རུ་རུང་ཅེས(ཞེས)པ་ཁ་ནས་ཤོར་ཟིན་པས་ཞེས་པའི་
དོན་དུ་བཤད་འདུག་ལ། བལ་པོ་རྣམས་ཁ་ཤུ་ཙེ་ཏི་ཟེར་གྱིན་འདུག་པ་ལ་ཐེ་ཚོམ་ཟོས་
169



ལམ་ཡིག་ཕྱོགས་བསྒྲིགས།
ནས་པཎྜི་ཏ་ལ་ཞུས་པས། ཁ་ཅེས(ཞེས)པ་ཁྱིམ་བྱའི་མིང་
། ཤཱ་ཅེས་པ་ཚང་གི་མིང་
། ཙོ་
ཏི་མཆོད་རྟེན་གྱི་མིང་། དེས་ན་བྱ་ཚང་མའི་མཆོད་རྟེན་ཟེར་བ་ཡིན། དེའི་རྒྱུ་མཚན་
འདི་བཞེངས་མཁན་གྱི་བུད་མེད་ལ་ཁྱིམ་བྱ་མོ་སྒོ་ང་མང་པོ་རང་འོང་བ་གཅིག་ཡོད་
པས༑ སྒོ་ང་བཙོངས་པའི་རིན་གྱིས་རྫས་མང་པོ་འབྱོར། དེས་མཆོད་རྟེན་བཞེངས་པས་
མིང་དེ་ལྟར་དུ་གྲགས་གསུང་། དེས་ན་འདི་ཙམ་གྱི་མིང་ལའང་བལ་སྐད་ལ་བོད་སྐད་
ཀྱིས་འབྲུ་མནན་ནས་འདྲ་ལ་འདྲ་མིན་རྫུན་གྱི་ཕལ་ཁ་བསྒྲིགས་པར་ཐིགས་བྱུང་། དེས་
ན་སྔོན་གྱི་ཡི་གེ་རྙིང་པ་འདུག་ཚད་ལ་ཡང་བློ་གཏད་འཕེར་བ་མི་སྣང་བས། ལེགས་
པར་དཔྱད་དགོས་སོ།
།
170



ཁམས་སྤྲུལ་ཆོས་ཀྱི་ཉི་མའི་བལ་ཡུལ་གནས་ཡིག།
ཁམས་སྤྲུལ་གྱིས་མཛད་པའི་བལ་ཡུལ་གྱི་གནས་ཡིག།
༼༡༧༣༠—༡༧༧༩༽
ཁམས་སྤྲུལ་བསྟན་འཛིན་ཆོས་ཀྱི་ཉི་མ་ནི་རབ་བྱུང་བཅུ་གཉིས་པའི་ལྕགས་ཁྱི་ཕྱི་
ལོ༡༧༣༠ལོར་འཁྲུངས་ཤིང་
། ས་ཕག་ཕྱི་ལོ༡༧༨༠ལོར་སྐུ་གཤེགས། ཆུང་དུས་ནས་ཁམས་སྤྲུལ་
གསུམ་པ་ངག་དབང་ཀུན་དགའ་བསྟན་འཛིན་གྱི་སྤྲུལ་སྐུར་ངོས་བཟུང་ཞིང་ཁྲི་ཁར་བཏོན། གྲུ་གུ་
ཆོས་རྒྱལ་རྒྱ་མཚོའི་དྲུང་ནས་ཆོས་དང་རིག་གནས་ལ་སློབ་སྦྱོང་བྱས། དགུང་གྲངས་བཅུ་གཉིས་
པ་ལ་སི་ཏུ་པཎ་ཆེན་ཆོས་ཀྱི་འབྱུང་གནས་མདུན་ནས་རབ་བྱུང་བསྒྲུབས་ཤིང༌
། མཚན་ལ་བསྟན་
འཛིན་ཆོས་ཀྱི་ཉི་མ་ཞེས་གསོལ། དེ་ནས་བཟུང་སི་ཏུ་རིན་པོ་ཆེའི་མདུན་ནས་མདོ་སྔགས་རིག་
གནས་དང་བཅས་པའི་ཆོས་ཚུལ་མཐའ་དག་ལ་གསན་སྦྱངས་མཛད། སྔ་ཕྱིར་ཁམས་སྒར་དང་
།
སྒྲུབ་སྡེ་གསང་ཆེན་མཐོང་གྲོལ་གླིང་། རྣམ་རྒྱལ་ཆོས་འཁོར་གླིང་སོགས་ཕྱག་བཏབཅིང་
། སློབ་
ཚོགས་བགྲང་ལས་འདས་པ་བསྐྱངས།
ཁོང་ཙ་རི་ཏྲ་དང་། གངས་ཏི་སེ། སྐྱིད་གྲོང་། བལ་ཡུལ་སོགས་སུ་གནས་གཟིགས་སུ་ཕེབས་
ཤིང་༑ གནས་ཡིག་འདི་ཡང་བལ་ཡུལ་དུ་ཕེབས་དུས་ཀྱི་མཐོང་ཐོས་མྱོང་གསུམ་བཀོད་པའི་དངོས་
ཟིན་ཞིག་ཡིན། བོད་ཀྱི་མཁས་པ་གང་མང་ཞིག་གིས་བལ་ཡུལ་དང་ལི་ཡུལ་གཅིག་ཏུ་བྱས་པ་མི་
འཐད་པའི་ཚུལ་བཅོམ་ལྡན་རིག་རལ་སོགས་ནས་མཁས་དབང་དགེ་ཆོས་བར་མང་པོ་ཞིག་གིས་
གསུངས་པ་ནང་བཞིན། འདིར་ཡང་དེ་གཉིས་མི་གཅིག་པའི་ཚུལ་སོགས་གསུང་ཡོད་ལ། འཕགས་
པ་ཤིང་ཀུན་དང་། བྱ་རུང་ཁ་ཤོར་སོགས་ཀྱི་སྒྲ་བཤད་ཀྱང་རང་རེའི་བཤད་པའི་གཏམ་རྒྱུད་
དེ་དག་དང་འབྲེལ་བ་མེད་ཚུལ་སོགས་ལྷ་མཐོང་ལོ་ཙཱ་བའི་གསུང་བཞིན་གསལ་བོར་གསུངས་
འདུག། གཞན་བལ་ཡུལ་གྱི་གནས་དང་ཡུལ་སོགས་ཀྱི་ས་རྒྱུས་ཞིབ་པར་བཀོད་ཡོད་པས། བལ་
171



ལམ་ཡིག་ཕྱོགས་བསྒྲིགས།
ཡུལ་དུ་གནས་མཇལ་དུ་འགྲོ་མཁན་ནམ། བལ་ཡུལ་གྱི་སྐོར་ལ་ཞིབ་དཔྱོད་བྱེད་མཁན་དག་ལ་
ཤིན་ཏུ་གལ་ཆེ་བའི་གནས་ཡིག་ཅིག་ཡིན་ནོ། །
སྒྲིག་པ་པོས།
172



ཁམས་སྤྲུལ་ཆོས་ཀྱི་ཉི་མའི་བལ་ཡུལ་གནས་ཡིག།
༄༅། །ཡུལ་ཆེན་པོ་ཉེ་བའི་ཚནྡྷོ་ཧ་བལ་པོའི་གནས་ཀྱི་དཀར་
ཆག་གངས་ཅན་རྣ་བའི་བདུད་རྩི་
ཞེས་བྱ་བ་བཞུགས་སོ། །
ཁམས་སྤྲུལ་བསྟན་འཛིན་ཆོས་ཀྱི་ཉི་མ།
ཨོཾ་སྭ་སྟི། རྫོགས་སངས་གང་དུ་བལྟམས་པ་དང་
། །
གང་དུ་བྱང་ཆུབ་ལ་རེག་དང༌
། །
ཞི་བའི་འཁོར་ལོ་བསྐོར་བ་དང་
། །
ཟག་མེད་མྱ་ངན་འདས་པ་དང་། །
བདེ་གཤེགས་གང་དུ་བཞུགས་པ་དང་
། །
འཆག་པ་དང་ནི་བཞེངས་པ་དང་། །
སེང་གེ་ལྟ་བུར་གཟིམས་པ་ཡི། །
གནས་དེ་ལ་ཡང་ཕྱག་འཚལ་ལོ། །
སྟེང་དང་འོག་དང་བར་དག་དང་
། །
ཕྱོགས་དང་ཕྱོགས་མཚམས་རྣམས་སུ་ཡང་
། །
སྐུར་བཅས་སྐུ་ནི་མེད་པ་ཡི། །
173



ལམ་ཡིག་ཕྱོགས་བསྒྲིགས།
མཆོད་རྟེན་རྣམས་ལ་ཕྱག་འཚལ་ལོ། །
ཁྱད་པར་དྲག་པོ་ཁྱོ་ཤུགས་དག །
འདུལ་བྱེད་དཔལ་ལྡན་ཧེ་རུ་ཀ །
རྡོ་རྗེ་ཕག་མོར་མཉམ་གནས་པས། །
དཔའ་བོ་དཔའ་མོའི་སྤྲིན་སྤྲོས་ཏེ། །
དག་པ་ཡེ་ཤེས་ཆེན་པོ་རུ། །
བཏུལ་ནས་ལྷ་ཡི་འཁོར་ལོ་ཡིས། །
བཟུང་བའི་གནས་དང་ཉེ་གནས་དང་། །
ཞིང་དང་ཉེ་ཞིང་འཐུང་གཅོད་དང་
། །
ཉེ་བའི་འཐུང་གཅོད་འདུ་ཉེར་འདུ། །
དུར་ཁྲོད་ཉེ་བའི་དུར་ཁྲོད་ཀྱི། །
རྟེན་དང་བརྟེན་པར་བཅས་ལ་འདུད། །
དེ་འདྲའི་ཡོན་ཏན་སྙན་པའི་གཏམ། །
ཐོས་པའི་མཐུ་ནི་གོ་ལ་བཞིན། །
སྟོབས་དང་ལྡན་པས་དེར་དྲངས་ཏེ། །
ཆོས་ཀྱི་ཉི་མས་བགྲོད་པའི་གནས། །
ཉེ་བའི་ཚནྡྷོ་ནེ་པཱ་ལའི། །
གཏམ་ནི་འོད་ཟེར་ཕྲེང་བ་ཉིད། །
ཤར་གྱི་རི་བོའི་རྩེ་ལ་བཞིན། །
གངས་ཅན་བོད་ཀྱི་རྣ་བ་ལ། །
174



ཁམས་སྤྲུལ་ཆོས་ཀྱི་ཉི་མའི་བལ་ཡུལ་གནས་ཡིག།
དེ་ཡི་ཡོན་ཏན་གསལ་ཕྱིར་སྤྲོ། །
དེ་ཡང་ཡུལ་ཆེན་པོ་ཉེ་བའི་ཚནྡྷོའི་ཉེ་བའི་འཐུང་གཅོད་ནེ་པཱ་ལའི་ལྗོངས་འདི་
ནི་གདོད་ནས་གྲུབ་པའི་གནས་ཆེན་པོ་དཔའ་བོ་མཁའ་འགྲོ་ངང་གིས་འདུ་བ། གནས་
སྐབས་སུ་ཡང་འདོད་པ་ཐམས་ཅད་སྟེར་བ་དང་
། མཐར་ཐུག་བླ་ན་མེད་པའི་དངོས་
གྲུབ་ཀྱང་གྲུབ་པའི་ས་ཕྱོགས་སུ་རྒྱལ་བའི་བཀའ་མདོ་རྒྱུད་ཀྱི་དགོངས་པ་དུ་མས་
བསྟན་པ། ལྷ་དང་བཅས་པའི་འཇིག་རྟེན་ཐམས་ཅད་ཀྱིས་མཆོད་པའི་གནས་དྲང་
སྲོང་ཆེན་པོ་བཅོམ་ལྡན་འདས་ཀྱིས་ཀྱང་དངོས་སུ་ཞབས་ཀྱིས་བཅགས་པ་ལ་རྩོད་པ་
མེད་ཅིང་། སངས་རྒྱས་ཀྱི་བསྟན་པ་ཡང་སྔོན་གྱི་དུས་ན་ཆེས་ཆེར་རབ་ཏུ་དར་བས་
མཁས་པ་པཎྜི་ཏ་དང་གྲུབ་པ་ཐོབ་པའི་སྐྱེས་བུ་ཡང་བརྒྱུད་མར་བྱུང་ཞིང་
། དུས་ད་
ལྟའང་སངས་རྒྱས་ཀྱི་བསྟན་པའི་ཆ་ཤས་ཙམ་མ་ནུབ་པར་གནས་པ་དང་
།
དེ་ལ
ལས་གཞན་པའི་སྐྱེ་བོ་རྣམས་ཀྱང་རྒྱ་གར་འཕགས་པའི་ཡུལ་འགའ་ཞིག་
བཞིན་དུ། ཀླ་ཀློའི་དུ་རུཥ་ངན་པ་རྣམས་ཀྱིས་དབང་དུ་བྱེད་མ་ནུས་ཤིང་སོ་སོའི་ཡུལ་
གྱི་རྒྱལ་བློན་འབངས་དང་བཅས་པ་རྣམས་ཀྱང་རང་དབང་དུ་སྤྱོད་ཅིང་
། གྲུབ་མཐས་
བློ་མ་བསྒྱུར་བའི་སྐྱེ་བོ་རྣམས་ཀྱང་བྲམ་ཟེ་དང་
། རྒྱལ་རིགས་དང་། རྗེ་རིགས་དང་
།
དམངས་དང་། གདོལ་པ་ལ་སོགས་པའི་རིགས་མ་འཆོལ་ཞིང་ཁྲུས་དང་གཙང་སྦྲ་དང་
ལྷ་མཆོད་པའི་ལས་ལ་རྟག་ཏུ་བརྩོན་ཅིང་འགྲུས་པ། དེ་ཡང་བོད་སོགས་ཡུལ་གྲུ་ཁ་
ཅིག་བཞིན་དུ་ཡུལ་ལྷ། གཞི་བདག། ཐེའུ་རང་། རྒྱལ་བསེན། འདྲེ་ལ་སོགས་པའི་འབྱུང་
པོ་ཕྲ་མོ་མ་མཆོད་པ་དང་བློ་གཏད་མི་འཆའ་བར། ནང་པ་སངས་རྒྱས་པའི་རིང་
ལུགས་འཛིན་པ་རྣམས་ནི་ལྷ་དཀོན་མཆོག་གསུམ་ལ་མཆོད་ཅིང་། བྱ་སྤྱོད་རྣལ་འབྱོར་
བླ་ན་མེད་པའི་རྒྱུད་ཀྱི་དཀྱིལ་འཁོར་གང་རུང་རེ་ལ་བསྒོམ་བཟླས་མཆོད་བསྟོད་
175



ལམ་ཡིག་ཕྱོགས་བསྒྲིགས།
རྣམས་
སོགས་ཉིན་རེ་བཞིན་དུ་མ་འཆག་པར་བྱེད་པ་ཡང་
། སྔོན་གྱི་སྐྱེས་བུ་གསང་སྔགས་
ལ་སྤྱོད་ པ་རྣམས་ཀྱི་ལུགས་སྲོལ་བཟང་པོའི་རྒྱུན་མ་ནུབ་པར་ཤིན་ཏུ་གསང་བའི་
ཚུལ་གྱིས་རང་དང་རིགས་མཐུན་པའི་གསང་སྔགས་པ་ལས་གཞན་པའི་མི་
ཀྱི་ཚོགས་སུ་གསང་སྔགས་ཁྲོམ་བསྒྲགས་སུ་འགྲོ་བ་ནམ་ཡང་མི་བྱེད་ཅིང་
། བོད་ཀྱི་
རྣམས་མ་ཎི་ལ་སོགས་པ་ལྷ་ཡི་སྙིང་པོ་ཀུན་གྱིས་ཐོས་པར་བྱུང་རྒྱལ་དུ་སྒྲོག་ཅིང་
འདོན་པ་མཐོང་བ་ནའང་ཤིན་ཏུ་མཚར་བར་འཛིན་པ་སོགས།
མདོར་ན་གསང་སྔགས་རྣམས་གསང་བས་འཛིན་པ་དང་། དེ་དག་ཀྱང་ལག་
ལེན་མ་ནོར་བས་གཙང་ལ། གཞན་ཡང་རྒྱུད་ཀྱི་རྡོ་རྗེའི་གླུ་དང་གར་འཁྲབ་པ་དང་
།
གཞོན་ནུ་མའི་མཆོད་པ་དཔའ་བོ་དཔའ་མོའི་སྟོན་མོ་ཚོགས་ཀྱི་འཁོར་ལོ་དང་སྦྱིན་
སྲེག་ལ་སོགས་པའི་ལག་ལེན་གྱི་རྒྱུན་མ་ནུབ་ཅིང་ཚུལ་བཞིན་དུ་སྤྱོད་པ་དང༌
། ཕྱི་རོལ་
པ་རྣམས་ཀྱང་ཚངས་པ་དང་
། དབང་ཕྱུག་དང༌། ཁྱབ་འཇུག་དང་། ཨུ་མ་དེ་ཝི། ཚོགས་
ཀྱི་བདག་པོ། གདོང་དྲུག་ལ་སོགས་པ་ལྷ་ཆེས་ཆེ་བ་རྣམས་མཆོད་ཅིང་འདྲེ་ཕྲན་དང་
འབྱུང་པོའི་ཚོགས་ལ་ནམ་ཡང་ཡིད་མི་རྟོན་པས་ན་ཡུལ་ཁམས་བཀྲ་ཤིས་པ་སོགས་
དགེ་མཚན་དུ་མར་བཅས་ཤིང་
། ཕྱི་རོལ་གྱི་གནས་དང་ཡུལ་གྱི་བཀོད་པ་ཡང་མཐོང་
ན་མི་མཐུན་པ་མེད་པས་ཡིད་དུ་མཆིས་པ། མྱ་ངན་དང་སྡུག་བསྔལ་གྱིས་གདུང་བས་
ཡིད་སྐྱོ་བ་དང་དུབ་པ་ལ་སོགས་པ་ནམ་ཡང་མི་འབྱུང་བ་སྟེ།
ཡུལ་ཆེན་པོ་འདི་ཉིད་ཀྱི་མཐའི་ཁོ་ར་ཁོར་ཡུག་གི་ཁྱོན་རྣམས་ནི་ལྗོན་ཤིང་སྣ་
ཚོགས་པ་སྡོང་པོ། ཡལ་ག། ལོ་མ། མེ་ཏོག། འབྲས་བུར་བཅས་པའི་ནགས་ཚལ་སྟུག་
པོའི་དྲྭ་བས་ཡོངས་སུ་བསྐོར་བ་ལ། གླང་པོ། སྟག། གཟིག། ཕག་རྒོད། དོམ་དང་། མ་ཧེ་
ལ་སོགས་པས་གང་བའི་རི་དང་རི་ཕྲན་གྱིས་ཡོངས་སུ་བསྐོར་བའི་ནང་དུ། བལ་པོའི་
176



ཁམས་སྤྲུལ་ཆོས་ཀྱི་ཉི་མའི་བལ་ཡུལ་གནས་ཡིག།
ཡུལ་ལྗོངས་ལྟེ་བ་ཉིད་སའི་ཁྱོན་ལག་མཐིལ་ལྟར་མཉམ་པས་ངམ་གྲོག་དང་རི་སུལ་
ཚང་ཚིང་སོགས་མེད་པའི་ཐང་ཡངས་ཤིང་རྒྱ་ཆེ་བའི་གཞིར་མཆོད་རྟེན་དང་
། གཙུག་
ལག་ཁང་དང་། རྒྱལ་པོའི་ཕོ་བྲང་། གྲོང་དང༌
། གྲོང་ཁྱེར། གྲོང་བརྡལ། སྐྱེད་མོས་ཚལ།
ཁྲུས་ཀྱི་རྫིང་བུ། དེ་ལ་ཧཾ་ས་སྟེང་ངང་པ་དང་། ངུར་པའི་ཁྱུ་དང་
། མེ་ཏོག་པདྨ་དཀར་
དམར་དང་། ཨུཏྤ་ལ། ཀུ་མུ་ཏ་སོགས་ཀྱིས་བརྒྱན་ཅིང་། དེ་དང་དེ་དག་ཏུ་རྒྱལ་པོའི་
དཔུང་ཡན་ལག་བཞིའི་ཚོགས་ཀྱིས་ཕོ་བྲང་གི་མཐའ་བསྐོར་ཏེ་གནས་པ་དང་
།
གཞན་ཡང་ཁྱེའུ་བུ་མོ་རྣམས་ཀྱང་གླུ་གར་དང་རྩེད་འཇོའི་བྱ་བས་བྲེལ་ཞིང་མི་
ཡིས་བདག་གིར་བཟུང་བའི་རྟ་དང༌
། གླང་པོ་ཆེ་དང་
། མ་ཧེ། རྨ་བྱ་ལ་སོགས་པ་ཇི་སྙེད་
པས་གང་བའི་གྲོང་ཁྱེར་གྱི་སྲང་ཁ་དང་ཚོང་འདུས་ན་རྒྱ་གར་ཤར་ལྷོ་ནུབ་གསུམ་གྱི་
མི་དང་
། བལ་པོ། བོད། ཁ་ཆེ་མི་རིགས་དང་སྐད་རིགས་ཀྱི་ཁྱད་པར་མི་གཅིག་པ་དུ་
མ་སྤྲིན་བཞིན་དུ་འཐིབས་ཤིང་
། རྒྱལ་ཁང་གི་སྒོ་དང་སྒོ་ཁང་ཐེམ་པ་སོགས་གསེར་
ལས་བྱས་པའི་འོད་ཀྱིས་སྣང་བས་ཉེ་བའི་ཁོར་ཡུག་གི་ཁྱོན་ཁྱབ་ཅིང་། གློ་སྐར་ལ་
སོགས་པའི་སྒོ་ཆུང་རྣམས་ཀྱང་བ་སོ་ལས་གྲུབ་པའི་ནང་དུ་ནེ་ཙོ་དང་བྱིའུ་སོགས་མི་
སྐད་འབྱིན་པའི་འདབ་ཆགས་ཀྱང་ཁ་ཟས་དང་བཅས་ཏེ་གནས་པ། དེ་ལ་སོགས་པའི་
བརྟན་གཡོའི་བཀོད་པ་ངོ་མཚར་བ་དུ་མས་རབ་ཏུ་བརྒྱན་པའི་ས་གཞི་ལག་མཐིལ་
ལྟར་མཉམ་པ་སྟེ།
མདོར་ན་རྗེ་ལོ་ཙཱ་བ་ཆེན་པོ་མར་པའི་ཞལ་སྔ་ནས། འོན་ཀྱང་ངལ་དུབ་བྱ་རིན་
ཆོག ༑ཡུལ་ལྷ་ལས་བབས་པའི་བལ་པོ་མཐོང་
། །ཕྱི་འདོད་ཡོན་ལྟ་བས་ཆོག་མི་ཤེས། །
མི་འདོད་ཁམས་ཀྱི་ལྷ་ཕྲན་ཡིན་ནམ་སྙམ། །ཞེས་གསུངས་པ་ལྟ་བུའི་ཡོན་ཏན་དང་
ལྡན་པའི་ཡུལ་དེ་ཡི་ལྟེ་བ་ནས་རྒྱང་གྲགས་ཙམ་གྱེན་དུ་འཕགས་པའི་རི་གླང་རུ་ཞེས་
177



ལམ་ཡིག་ཕྱོགས་བསྒྲིགས།
བྱ་བ་ཁམས་སྣ་ཚོགས་པ་དུ་མས་རྣམ་པར་བཀྲ་བ། ནཱ་ག་གེ་སར་དང་། ཙམ་པ་ཀ་དང་།
བ་ཀུ་ལ་དང་། པིཏྤ་ལ་དང་། ཀོ་བི་དཱ་ར་དང༌
། བླཀྵ་དང་། ཀ་པཱི་ཏ་ན་དང་། ཏུནྡ་དང་།
ཀུ་བ་ལ་ཀ་དང་། ཨ་ཤུ་ཀ་དང་
། ཏཱ་ལཱ་དང་། ཏ་མཱ་ལ་ལ་སོགས་པའི་ལྗོན་ཤིང་དང་འཁྲི་
ཤིང་སྣ་ཚོགས་པ་བཀྲམ་པ། ཉིན་མཚན་ཀུན་ཏུ་འདབ་ཆགས་སྣ་ཚོགས་པས་སྐད་སྙན་
འབྱིན་ཅིང་སྤྲ་དང་སྤྲེའུ་རི་དྭགས་རྣམས་ཀྱིས་གང་བ་ཞིག་ཡོད་དོ། །
དེ་ཡང་ཙམ་པ་ཀ་ཞེས་པའི་མེ་ཏོག་ནི་ད་ལྟ་བོད་དུ་འབྱུང་བ་འདི་ཡང་སྤྱིར་
བལ་པོ་ནས་འབྱུང་མོད་ཀྱང་
། དེ་ཉིད་ཙམ་པ་ཀ་དངོས་མ་ཡིན། འདིར་སྨོས་པ་ནི་
ཇི་བཞིན་པའོ། །དེ་ཡང་། མེ་ཏོག་ཙམ་པ་ཀ་ནི་ཞན་གྱུར་ཀྱང་
། །མེ་ཏོག་ཕལ་པ་བརྒྱ་
ཡིས་དོ་ཟླ་མིན། །ཞེས་པ་ལྟར། ཁ་དོག་དང་དྲི་བསུང་གིས་ཁྱད་པར་དུ་བྱས་པའི་ཡོན་
ཏན་གྱིས་མེ་ཏོག་གཞན་ལས་ཁྱད་པར་དུ་འཕགས་པ་ཞིག་འབྱུང་དགོས་པ་ལ། ད་ལྟ་
བོད་དུ་འབྱུང་བའི་མེ་ཏོག་ཙམ་པ་ཀར་གྲགས་པ་འདི་ལ་དྲི་བསུང་དང་ཁ་དོག་ཁྱད་
པར་བ་མེད་པས་ཤེས་སོ། །དེས་ན་རྒྱན་གྱི་བསྟན་བཅོས་མེ་ལོང་ལས། ཙུ་ཏ་ཙམ་པ་
ཀ་ཡི་རྡུལ། །རེག་པ་མིན་ཀྱང་མགྲོན་པོ་ཡི། །སོགས་དང༌
། རྟོགས་བརྗོད་དཔག་བསམ་
འཁྲི་ཤིང་ལས། ཙམ་པ་ཀ་འདབ་རླུང་གིས་བསྐྱོད་པ་ཡི། །སྤྲིངས་ཡིག་གིས་ནི་བྱམས་པ་
བསྐྱེད་བྱེད་པ། །ཞེས་སོགས་གསུངས་པ་ཡང་
། ཙམ་པ་ཀ་ཇི་བཞིན་པ་འདི་ལ་དགོངས་
ཏེ༑ མེ་ཏོག་སེར་པོ་དྲི་བསུང་ཞིམ་པོ་རྒྱང་རིང་པོར་འཕྲོ་བ་ཞིག་ཡོད་དོ། །
རི་འདི་ལ་གླང་རུ་ཞེས་བྱ་བའི་མིང་མཚུངས་པ་ཙམ་ལ་བརྟེན་ནས་རང་བྱུང་
མཆོད་རྟེན་ཆེན་པོ་ཉིད་གོ་མ་ས་ལ་གནྡྷ་ཡིན་པར་འདོད་ཅིང་། མདོ་སྡེ་གླང་རུ་ལུང་
བསྟན་ལས་འབྱུང་བའི་དོན་རྣམས་འདི་ལ་སྦྱོར་བ་ནི་འཁྲུལ་བར་ཟད་དོ། །དེས་ན་
སྐྱེས་བུ་དམ་པ་འགའི་གསུངས་ལས་ཀྱང་སྐབས་འགར་བོད་ཀྱི་གཏམ་རྙིང་པ་དེ་ཉིད་
178



ཁམས་སྤྲུལ་ཆོས་ཀྱི་ཉི་མའི་བལ་ཡུལ་གནས་ཡིག།
བསྐྱར་ཟློས་སུ་མཛད་པ་ནི་སྣང་མོད། དགོངས་པ་ཅན་གྱི་གསུང་ཙམ་ལས་རང་བཞེད་
ཐུན་མོང་མ་ཡིན་པ་ནི་རི་གླང་རུ་དང་གོ་མ་ས་ལ་གནྡྷ་ཞེས་པ་ལི་ཡུལ་དུ་ཡོད་པར་
བཞེད་དོ། །
དེ་ལྟ་བུའི་རི་ཡི་རྩེ་མོར་སེང་ཁྲི་དང་བང་རིམ་ལ་སོགས་པ་མེད་པའི་འཕགས་
ཡུལ་པའི་ལུགས་ཀྱི་མཆོད་རྟེན་བུམ་གདན་གྱི་སྟེང་ནས་བུམ་པ་དང་དེ་ཡི་ཁར་བྲེ་
ཡོད་པ་ཉིད། ད་ལྟ་ཞིག་གསོས་ཀྱི་སྐབས་ཟངས་གསེར་གྱིས་གཡོགས་པར་མཛད་པའི་
ཕྱོགས་རེ་རེ་ལ་ཡོད་པའི་སྤུན་རྣམས་ཀྱང་གཞི་དངུལ་དང་
། སྤྱན་འབྲས་ཤེལ། སྨིན་མ་
གཡུ་ལས་གྲུབ་པ་དང༌། དེའི་སྟེང་གི་ཁ་ཁྱེར་དུ་པདྨ་ལ་གསེར་ཟངས་ལས་གྲུབ་པའི་
སྟོན་པ་སངས་རྒྱས་སྨན་བླ། བྱམས་པ། གུ་རུ་རིན་པོ་ཆེ་པདྨ་འབྱུང་གནས་ཏེ་ཕྱོགས་
བཞིར་གཙོ་བོ་རེ་དང་། འཁོར་གྱི་ཚུལ་དུ་བྱང་སེམས་པཎ་གྲུབ་ལ་སོགས་པ་དུ་མའི་
སྐུ་གཟུགས་ཕྱོགས་རེ་ལ་བཞི་བཞི་ཡོད་པ། དེ་ཡི་ནང་དབུས་ནས་གྱེན་དུ་རིམ་པར་
བརྩེགས་པའི་ཆོས་འཁོར་རམ་གདུགས་བཅུ་གསུམ་གསེར་ཟངས་ཀྱིས་འཁོར་མོར་
གཡོགས་པ་དེ་ཡི་ཁར་ཆར་ཁེབ་གཉྫི་ར་ཏོག་དང་བཅས་པ་བཀལ་བའི་རྩ་བ་བུམ་
གདན་ནས་རྩེ་མོའི་བར་གྱི་སྲིད་ལ་གཞུ་འདོམ་བཅོ་ལྔ་ཙམ་གྱི་ཚད་ཅན་ཏེ། འདི་ཉིད་
སྔོན་བང་རིམ་སེང་ཁྲི་དང་བཅས་པ་ལ་ཕྱིས་དགྲ་བཅོམ་པ་རྣམས་ཀྱིས་བུམ་པ་མན་
ཆད་ས་འོག་ཏུ་བསྣུབས་པ་ཡིན་ཟེར་བ་ནི་བོད་ཀྱི་བླུན་པོ་རྣམས་ཀྱི་ཉམས་སྣང་ངོ༌
། །
མཆོད་རྟེན་གྱི་བུམ་པའི་ལོགས་བཞི་ན་བཞུགས་པའི་རྒྱལ་བ་རིགས་ལྔའི་སྐུ་ནི་རྒྱལ་
པོའི་བཙུན་མོ་དད་པ་ཅན་ཞིག་གིས་ཕྱིས་བཞེངས་པར་གྲགས་སོ། །
དེ་ནས་དེ་ཡི་ཕྱོགས་དང་ཕྱོགས་མཚམས་ཀྱི་དབྱེ་བས་ཕྱེས་པའི་ཤར་ནས་
བརྩམས་རིམ་པས་གཡས་སྐོར་དུ་ཕྱིན་པའི་ཆ་ན་གནས་རྟེན་རྣམས་ཇི་ལྟར་ཡོད་པའི་
179



ལམ་ཡིག་ཕྱོགས་བསྒྲིགས།
ཚུལ་བཟུང་སླ་བའི་ཕྱིར་ས་བཅད་མདོར་བསྡུས་དང་
། སླར་ཡང་དེ་ཡི་ལོ་རྒྱུས་རྒྱས་
པར་བཤད་པ་གཉིས་ལས་དང་པོ་ནི།
རྟེན་རྣམས་ཇི་ལྟར་ཡོད་པའི་ས་བཅད་མདོར་བསྡུས།
དེ་ལྟ་བུའི་མཆོད་རྟེན་དེ་ཡི་ཤར་ཕྱོགས་ཤིན་ཏུ་ཉེ་བའི་ཆ་ན་གཡས་གཡོན་དུ་
མཆོད་རྟེན་གཉིས། དབུས་སུ་གླང་རུའི་རི་ཡི་ཞོལ་ནས་རྩེ་མོར་བགྲོད་པའི་རྡོ་སྐས་
ཤིན་ཏུ་རིང་བའི་རྩ་བ་ན་དེ་བཞིན་གཤེགས་པའི་རྡོ་སྐུ་དང་མགོན་པོའི་སྐུ་ཡོད། རྩེ་
མོར་ལྟེ་བ་ལ་གསེར་གྱི་རྡོ་རྗེ་ཡོད་པའི་གསེར་ཟངས་ཀྱི་སྟེགས་འཇམ་པོ་ལ་ཆོས་ཀྱི་
དབྱིངས་གསུང་གི་དབང་ཕྱུག་གི་དཀྱིལ་འཁོར་དང་
། རི་མཆོད་རྟེན་དང་བཅས་པ།
དེ་ཡི་ཤར་ཕྱོགས་ཚ་ལམ་ཙམ་བགྲོད་པ་ན་མཆོད་རྟེན་བྱ་རི་ཀཾ་ཤཱ། གུ་ལང་། གོ་
ཏི་ཤྭ་རའམ་ཕག་མོ་མངལ་ཆུར་གྲགས་པ་དང༌
། གསུང་ལྡན་མ་དང་། སྐྲ་ཅན་མ་ལ་
སོགས་པའི་ཆུ་བོ་ཡང་འབབ་ཅིང་།
དེ་ནས་ཀྱང་རིམ་གྱིས་ཤར་ཕྱོགས་སུ་བགྲོད་པའི་ལམ་ན་ཙང་ཁུང་གི་ཁྱུང་དང་
།
ལྷ་མོ་ཨུ་གྲ་ཏ་རའི་ལྷ་ཁང་གྲུབ་ཆེན་རྣམས་ཀྱི་གཟིམས་ཕུག། མ་ཎི་ལིང་། མ་ཎི་ལོ་ཧི་
ནི༑ རྡོ་ཡི་མཆོད་རྟེན་རང་བྱོན། ཀླུ་སྒྲུབ་ཀྱི་སྒྲུབ་ཁང་དང་རྡོ་སྐུ། རྒྱལ་པོའི་དབུ། ཟངས་
ཁ་སྦུབ། བསྐལ་པའི་མེ་དང་བསྐལ་པའི་ཆུར་གྲགས་པ་རྣམས་སོ། །དེ་ནས་ཤར་དུ་ཚ་
ལམ་ཙམ་ཕྱིན་པའི་ས་ན་གཉི་ཤང་ཀུར་ཏི་དང༌། ཁོ་ཁོམ་གྱི་གྲོང་ཁྱེར་རྒྱལ་པོའི་ཕོ་
བྲང་དང་བཅས་པ། དེ་ནས་ཀྱང་ཤར་ཕྱོགས་སུ་རྟ་པའི་ཉིན་ལམ་ཕྱེད་ཙམ་ཕྱིན་པའི་
སར་བྱང་ཆུབ་སེམས་དཔའ་སྟག་མོ་ལུས་སྦྱིན།
180



ཁམས་སྤྲུལ་ཆོས་ཀྱི་ཉི་མའི་བལ་ཡུལ་གནས་ཡིག།
ཡང་རང་བྱུང་མཆོད་རྟེན་ཆེན་པོའི་ཤར་ལྷོ་རི་གླང་རུ་དང་ཉེ་བའི་ཆར་ཕག་མོ་
དུར་ཁྲོད་ལྷ་ཁང་དང་བཅས་པ། ཡམ་བུའི་གྲོང་ཁྱེར་རྒྱལ་ཁང་དང་བཅས་པ་ན་ཇོ་བོ་
འཇའ་མ་ལི་དཀར་མོ། བོད་ཐང་མགོན་པོ། སྦི་བི་ཧ་རའི་གཙུག་ལག་ཁང་། རྒྱལ་པོ་མྱ་
ངན་མེད་ཀྱིས་བཞེངས་པའི་མཆོད་རྟེན་རྣམས་ཕན་ཚུན་དུ་ཡོད་ཅིང་
། དེ་ནས་ཅུང་
ཟད་ལྷོ་རུ་ཕྱིན་པ་ན་ཡེ་རང་གི་གྲོང་ཁྱེར་ཆེན་པོ་རྒྱལ་ཁང་དང་བཅས་པ་ལ་ཇོ་བོ་ཨ་
ཀཾ་དང་བྷུ་ཁོ་རྡོ་རྗེ་གདན་གྱི་གནྡྷོ་ལའི་བཀོད་པ། གོ་བི་ཙནྡྲའི་གཙུག་ལག་ཁང་
། རྡོ་རྗེ་
འཆང་དང་སྒྲོལ་མའི་སྐུ་དང་བཅས་པ། ཨེ་ཡི་གཙུག་ལག་ཁང་ཧཱུྃ་ཀ་རའི་ལྷ་ཁང་ཀོ་
མུ་དཱིའི་ཁྲོན་ཆུ། གྲོང་ཁྱེར་དེ་གཉིས་ཀྱི་བར་དུ་དུར་ཁྲོད་ཆེན་པོ་ར་མ་དོ་ལི་ཡོད།
ཡང་རང་བྱུང་མཆོད་རྟེན་གྱི་ལྷོ་ཕྱོགས་ཤིན་ཏུ་ཉེ་བའི་དྲུང་ན་བཱ་སུ་པུ་རི་དང་།
ཤར་ཕྱོགས་ཇི་ལྟ་བའི་རྡོ་སྐས། རི་གླང་རུའི་ཞོལ་ནས་རྩེ་མོའི་བར་དུ་ཡོད་པའི་རྩ་བ་
ན་དཔལ་ཚོགས་ཀྱི་བདག་པོའི་རྡོ་སྐུ། འབྲས་སྤུངས་ཀྱི་གཙུག་ལག་ཁང་ནང་དུ་ལྷ་སྐུ་
དང་སྒོ་དྲུང་ན་ནང་པའི་མཆོད་རྟེན་བྱང་ཆུབ་ཤིང་དང་བཅས་པ། དེ་ནས་ཉིན་ལ
གཅིག་བགྲོད་པའི་ས་ན་ཡང་ལེ་ཤོད། རྒྱ་གར་ཕམ་མཐིང་། ཕག་མོ་མཁའ་སྤྱོད་མའི་སྐུ།
ཨ་སུ་རའི་བྲག་ཕུག །མཚོ་དཀར་ནག །དྷ་ན་ད་ཧ་ཞེས་པ་ཀླུ་རྒྱལ་ཀརྐ་ཊ་གནས་པའི་
མཚོ་རྣམས་ཧ་ཅང་མི་རིང་བའི་ཕན་ཚུན་དུ་ཡོད།
དེ་ནས་རང་བྱུང་མཆོད་རྟེན་གྱི་ལྷོ་ནུབ་ཉེ་བའི་ཆ་ན་བ་ཡུ་པུ་རི་དང་
། འགྱང་
ཙམ་ན་ནས་སྤུངས་ཀྱི་རི་བོ་ལ་མཆོད་རྟེན་ཆེན་པོ་ཞིག་གསོས་ཀྱི་ཚེ་རིག་འཛིན་ཚེ་
དབང་ནོར་བུར་དཀར་ཕྱོགས་ཀྱི་ལྷ་མཐུ་བོ་ཆེ་རྣམས་ཀྱིས་ཕུལ་བའི་རྡོ་གཏེར་འཐོན་
པའི་ཤུལ་དང་ཆུ་མིག་གསར་པ་བཅས་ཡོད། ཡང་རི་གླང་རུའི་ནུབ་ཕྱོགས་འཇམ་
དཔལ་གྱི་རི་བོ་ན་འཇམ་དཔལ་མཆོད་རྟེན་དང་
། རྡོ་ཡི་མཆོད་རྟེན་ཆུང་ངུ་གཅིག་
ལམ་
181



ལམ་ཡིག་ཕྱོགས་བསྒྲིགས།
དབྱིག་གཉེན་མཆོད་རྟེན་རྣམས་དང༌། དེ་ནས་ནུབ་ཕྱོགས་སུ་ཕྱིན་པའི་ཧ་ཅང་མི་
རིང་བ་ན་རི་བོ་འབིགས་བྱེད་དུ་གྲགས་པའི་རྩེ་མོ་ན་སངས་རྒྱས་ཀྱི་བཞུགས་ཁྲི། རི་ཡི་
སྐེད་པ་ན་སློབ་དཔོན་ཀླུ་སྒྲུབ་ཀྱི་སྒྲུབ་ཕུག །མ་ཧེ་སངས་རྒྱས་ཤུལ། སློབ་དཔོན་དབྱིག་
གཉེན་གྱི་སྒྲུབ་ཕུག་རྣམས་ཡོད།
ཡང་རང་བྱུང་མཆོད་རྟེན་ཆེན་པོའི་ནུབ་བྱང་ཉེ་བའི་དྲུང་ན་གནོད་སྦྱིན་མོ་
འཕྲོག་མ་དང་། དེ་བཞིན་གཤེགས་པའི་བཞེངས་སྐུ་རྡོ་ལས་གྲུབ་པ་ཤིན་ཏུ་སྒྲོས་
གཙང་བ། གཞན་ཡང་ཕྱི་ནང་འདྲེས་མའི་ལྷ་ཡི་རྡོ་སྐུ་དང་མཆོད་རྟེན་མང་པོ། ཨགི་པུ་
རི་དང་ཤཱནྟ་པུ་རིའི་གཙུག་ལག་ཁང་བྱིན་རླབས་ཅན། ཡང་མཆོད་རྟེན་ཆེན་པོའི་བྱང་
ཕྱོགས་ཤིན་ཏུ་ཉེ་བའི་དྲུང་ན་ནཱ་ག་པུ་རི་དང་
། འགྱང་ཙམ་ན་ཀླུ་གན་རྒྱལ་དུ་གྲགས་
པ་ཁྱབ་འཇུག་ཉལ་བའི་རྡོ་སྐུ་དང་
། མཆོད་རྟེན་གཉིས། རྣལ་འབྱོར་ནམ་མཁའ་ཞེས་
གྲགས་པའི་རི་བོ། གཞན་ཡང་ལིང་དང་བྷེ་ར་བའི་རྡོ་སྐུ་ལ་སོགས་པ་ནི་ཕྱོགས་ཀུན་ཏུ་
ཤིན་ཏུ་མང་བར་གདའ།
སླར་ཡང་དེ་ཡི་ལོ་རྒྱུས་རྒྱས་པར་བཤད་པ།
གཉིས་པ་ནི་བཤད་མ་ཐག་པ་དེ་ཡི་གོ་རིམ་ཇི་ལྟ་བར་རེ་རེ་ནས་རིམ་པ་བཞིན་
དུ་ཕྱི་ནང་གི་གྲུབ་མཐའི་དབྱེ་བས་འདོད་ཚུལ་ཐ་དད་པ་དང་
། དེ་ཡི་དབང་གིས་མིང་
འདོགས་དང་ལོ་རྒྱུས་ཀྱི་ཁྱད་པར་མི་འདྲ་བ་དང་
། གཞན་ཡང་རྒྱ་བལ་བོད་གསུམ་གྱི་
སྐད་དང་བརྡ་ཁྱད་ཀྱི་དབྱེ་བས་མིང་གི་ཟུར་ཉམས་པ་དང་
། ལོ་རྒྱུས་མ་དག་པ་ཡང་
ཇི་སྙེད་པ་ཞིག་འདུག་པའི་ཕྱིར་དེ་རྣམས་ཁོ་བོས་རྒྱ་བལ་གྱི་མི་ཁ་ཅིག་ལ་དྲིས་པའི་
182



ཁམས་སྤྲུལ་ཆོས་ཀྱི་ཉི་མའི་བལ་ཡུལ་གནས་ཡིག།
ལོ་རྒྱུས་མི་འདྲ་བ་དག་དང་
། གཞན་ཡང་མཁས་ཤིང་གྲུབ་པ་བརྙེས་པའི་སྐྱེས་བུ་དམ་
པ་ཡུལ་འདི་ཡི་ཐུགས་རྒྱུས་ཆེས་ཆེ་བ་རྣམས་ཀྱིས་གསུང་རྒྱུན་དང་བཅས་འདིར་ཅུང་
ཟད་ཅིག་བྲི་བ་ལ།
དང་པོ་མཆོད་རྟེན་ཆེན་པོ་འཕགས་པ་ཤིང་ཀུན་འདི། བོད་རྣམས་ལ་གྲགས་
པའི་ངག་རྒྱུན་གྱི་དབང་དུ་བྱས་ན་བལ་པོ་ལི་ཡུལ་དུ་འདོད་ཅིང་མཆོད་རྟེན་གོ་མ་
ས་ལ་གནྡྷཱ་ཡང་འདི་ཡིན་པ་དང་
། དེ་ཡང་རྒྱལ་པོ་བི་པ་དེ་ཝས་བཞེངས་པའི་མཆོད་
རྟེན་དུ་བྱེད། མིང་གི་སྒྲ་བཤད་ཀྱང་སློབ་དཔོན་ཀླུ་སྒྲུབ་ཀྱིས་དབུ་སྐྲ་གཏོར་ནས་རི་
འདི་ལ་ཤིང་སྣ་ཀུན་ཚང་བ་སྐྱེ་བར་གྱུར་ཅིག་ཅེས་སྨོན་ལམ་བཏབ་བཞིན་དུ་བྱུང་
བས་འཕགས་པ་ཤིང་ཀུན་ཏུ་གྲགས་ཞེས་ཟེར། འོན་ཀྱང་དེ་ལྟ་བུའི་མིང་དང་ལོ་རྒྱུས་
གཉིས་ཀ་མི་འཐད་པར་མངོན་ཏེ། ཅིའི་ཕྱིར་ཞེ་ན་རྒྱ་བལ་གྱི་སྐད་ལ་ཤིང་ཀུན་ཟེར་
བའི་སྐད་དོད་ལོ་རྒྱུས་དེ་དང་བསྟུན་ན་འབྱུང་དགོས་པ་ལ་དེ་མི་སྣང་ཞིང་། ད་ལྟ་
བལ་ཡུལ་དུ་ཡོད་པའི་ནང་པ་རྣམས་ལའང་ལོ་རྒྱུས་དེ་ཡི་ཆ་ཤས་ཙམ་ཡང་མི་འདུག་
པའི་ཕྱིར་ན་མི་འཐད་དོ། །
འོ་ན་ཇི་ལྟར་ཡིན་སྙམ་ན། རྗེ་པཎ་ཆེན་དྷརྨཱ་ཀ་ར་ནི་བལ་པོ་ལི་ཡུལ་དུ་མི་
བཞེད་ཅིང་ལི་ཡུལ་ལ་དབྱེ་བ་གསུམ་དུ་མཛད། རྗེ་འདི་ཉིད་ཀྱིས་བསྒྱུར་བར་མཛད་
པའི་རང་བྱུང་གི་སྔོན་རབས་ཞེས་པ་བཅོམ་ལྡན་འདས་ཀྱི་བཀའ་ངོ་མ་ལ་དབུ་དང་
གཤམ་དུ་པཎྜི་ཏས་བྱས་པའི་ཚིགས་བཅད་ཅན་དེ་ལས་ཀྱང་། སྔོན་སངས་རྒྱས་གཙུག་
གཏོར་ཅན་གྱི་དུས་སུ་རང་བྱུང་དུ་བྱུང་བར་བཤད་ཀྱི། བཟོ་བོ་སོགས་བྱེད་པ་པོས་
བཞེངས་པའི་མཆོད་རྟེན་དུ་མ་གྲགས། དེའི་ཕྱིར་ན་མཚན་ཡང་སྭ་ཡཾ་བྷུ་ཏེ་རང་བྱུང་
མཆོད་རྟེན་དུ་གྲགས། དེ་ཉིད་སྔོན་གྱི་བལ་སྐད་དུ་སཱིཧྨ་མ་ཞེས་ཟེར་བ་དེ་ཉིད་རིམ་
183



ལམ་ཡིག་ཕྱོགས་བསྒྲིགས།
པས་ཟུར་ཆག་སྟེ། ད་ལྟའི་བལ་པོ་ཚོས་སིངྒཱ་དེ་ཝོ་ཟེར། བོད་རྣམས་ཀྱིས་ནི་དེ་ཡང་ཟུར་
ཆག་སྟེ་ཤིང་ཀུན་ཏུ་འབོད་པར་འདུག །
དེས་ན་འཕགས་པ་ཤིང་ཀུན་ཅེས་པའི་འཕགས་པ་ཡང་སྔར་བཤད་པའི་ལོ་
ལོ་རྒྱུས་
མ་དག་པ་དེ་ལ་བརྟེན་ནས་བོད་རྣམས་ཀྱིས་བླ་ཐབས་སུ་བསྣན་པ་ཡིན་ནམ་སེམས།
དེ་བས་ན་བལ་པོའི་ཡུལ་འདི་ཉིད་སྔོན་གྱི་དུས་ན་ཆུར་རྒྱང་གྲགས་བདུན། ཞེང་དུ་
རྒྱང་གྲགས་བདུན་དང་ལྡན་པའི་མཚོ་ཆེན་པོར་ཡོད་ཅེས་བཤད་པ་ལ་བལ་བོད་ཀྱི་
ལོ་རྒྱུས་མཚུངས་པ་ལྟར་སྣང་ཡང་། བོད་རྣམས་ཀྱི་ངག་རྒྱུན་ལྟར་བྲིས་པའི་དཀར་
ཆག་ལ་ནི་མཚོ་དེ་ཉིད་ཤཱ་རིའི་བུ་དང་ཀུན་དགའ་བོས་འཁར་སིལ་དང་དབྱུག་ཐོ་
ཐོགས་ནས་བཤོས་པ་ལ། ལྷག་མ་ཅུང་ཟད་ཅིག་ལུས་པ་ཚོགས་བདག་གིས་བཤོས་ནས་
ཚོགས་བདག་ཕ་ཝཾ་གཅིག་ལ་ཐིམ་པའི་རྡོ་གླང་ཆེན་འདྲ་བ་དེ་ཡི་རང་གི་ཕྱོགས་དབུ་
ཁང་ནང་ད་ལྟ་ཡང་ཡོད་ཅེས་བྲིས་འདུག །རྒྱ་བལ་གྱི་ལོ་རྒྱུས་ལ་ནི་མཚོ་དེ་ཉིད་ལས་
ཤིང་རྟའི་འཕང་ལོའི་ཚད་ཀྱི་རིན་ཆེན་སྣ་ལྔ་ལས་གྲུབ་པའི་པདྨ་འདབ་མ་སྟོང་དང་
ལྡན་པའི་ཟེའུ་འབྲུ་ལ། དེ་བཞིན་གཤེགས་པ་རྣམས་ཀྱི་ཐུགས་ཆོས་ཀྱི་དབྱིངས་ཀྱི་རང་
བཞིན་གྱི་རྟེན་རྣམ་པ་ཤེལ་གྱི་མཆོད་རྟེན་ཁྲུ་གང་བ་ཞིག་སངས་རྒྱས་གཙུག་ཏོར་ཅན་
གྱི་དུས་ན་རང་བྱུང་དུ་སྐྱེས་པ་ཡིན་པར་བཤད། མཚོ་དེ་ཡི་མིང་ཡང་བོད་ཀྱི་ལོ་རྒྱུས་
ལ་ནི་མཚོ་གོ་མ་དེ་ཝི་ཟེར། རྒྱ་བལ་གྱི་བསྟན་བཅོས་ལ་ནི་ཀླུའི་གནས་ཞེས་བྱ་བར་
གྲགས་སོ། །
དེ་ལྟ་བུའི་མཚོ་དེ་ཉིད་ས་གཞིར་གྱུར་པའི་ཚུལ་ཡང་བོད་ཀྱི་ལོ་རྒྱུས་རྙིང་པ་ནི་
གོང་དུ་བཤད་མ་ཐག་པ་དེ་ཡིན་ལ། འཕགས་ཡུལ་པ་རྣམས་ནི། དེ་ནས་སྐྱེ་རྒུ་རྣམས་
ཚེ་ལོ་སྟོང་ཕྲག་དྲུག་ཅུར་འཚོ་བ་སངས་རྒྱས་ཐམས་ཅད་སྐྱོབ་འཇིག་རྟེན་དུ་བྱོན་པའི་
184



ཁམས་སྤྲུལ་ཆོས་ཀྱི་ཉི་མའི་བལ་ཡུལ་གནས་ཡིག།
དུས་ཀྱི་ཚེ་ན། རྒྱ་ནག་རི་བོ་རྩེ་ལྔ་ནས་འཕགས་པ་འཇམ་དཔལ་གྱི་སྤྲུལ་པ་རྡོ་རྗེ་སློབ་
དཔོན་འཇམ་པའི་ལྷ་ཞེས་བྱ་བ་མངོན་ཤེས་ལྔ་དང་ལྡན་པ་དང་། སྐྲ་ཅན་མའི་སྤྲུལ་
པ་མཆོག་སྦྱིན་མ་ཞེས་བྱ་བ་དང་། ཉེ་བའི་སྐྲ་ཅན་མའི་སྤྲུལ་པ་གཟུགས་ཐར་སྦྱིན་མ་
ཞེས་བྱ་བ་རྣམས་ལྷན་ཅིག་ཏུ་ཆོས་ཀྱི་དབྱིངས་ཀྱི་མཆོད་རྟེན་ལྟ་བའི་ཕྱིར་ནེ་པཱ་ལའི་
ཡུལ་དུ་གཤེགས་པའི་ཚེ་ན་འདི་སྙམ་དུ་དགོངས་ཏེ། རྟེན་ངོ་མཚར་བ་འདི་ཉིད་ད་
ལྟ་རྫུ་འཕྲུལ་དང་ལྡན་པ་མ་ཡིན་པའི་སྐྱེ་བོས་བགྲོད་པར་མི་ནུས་པའི་མཚོ་འདི་ཉིད་
རང་གི་ལས་ཀྱི་ནུས་པས་སྐེམས་པར་བྱས་ཏེ་ས་གཞིར་གྱུར་ནས། ཐམས་ཅད་ཀྱིས་ཆོས་
ཀྱི་དབྱིངས་ཀྱི་མཆོད་རྟེན་ལ་མཆོད་པ་དང་བཀུར་སྟི་རིམ་གྲོ་བྱ་བ་དུ་མས་དངོས་སུ་
མཆོད་ནུས་པར་བྱའོ་སྙམ་དུ་དགོངས་ཏེ། དེའི་ཕྱིར་ཤིན་ཏུ་རྣོ་བའི་རལ་གྲིས་རི་ལ་
ཏེ་ཆུའི་རྒྱུན་ལམ་དུ་བྱས་ནས་ཉིན་མཚན་བཞི་ཙམ་གྱིས་མཚོ་ཆེན་པོ་དེའི་ཆུ་ཐམས་
ཅད་ལེགས་པར་སྐམས་ཤིང་
།
འོན་ཀྱང་དེ་ཡི་ལྷག་མ་མཚོ་ཆུང་ངུ་ཞིག་ལུས་པ་ནི་མཱ་དྷཱ་ར་སྟེ་ཀུན་འཛིན་ཞེས་
བྱ་བའི་མཚོ་འདི་གཅིག་པུ་གནས་སོ་ཞེས་གྲགས། མཚོ་དེ་ཡི་མིང་ལ་ད་ལྟ་བོད་རྣམས་
ཀྱིས་ནི་མཚོ་རལ་གྲི་ཟེར། བལ་པོ་རྣམས་དྷ་ནཱ་ད་ཧ་ཞེས་བརྗོད་ཀྱིན་འདུག །དེའི་ཚེ་
རྡོ་རྗེ་སློབ་དཔོན་ཆེན་པོ་དེ་ཡི་མཐུས་རང་བྱུང་མཆོད་རྟེན་ཆེན་པོ་གྲུབ་པའི་གཞི་
རིན་པོ་ཆེའི་རང་བཞིན་གྱི་པདྨ་དེ་གནས་གྱུར་པ་ལས་ད་ལྟའི་ཤིང་ཀུན་གྱི་རི་འདི་
བྱུང་བར་བཤད། དེའི་ཕྱིར་ན་དེ་ཉིད་ཀྱི་མིང་ཡང་དང་པོར་པདྨ་རི་ཞེས་བྱ། དེ་ནས་
རྡོ་རྗེའི་རི་དང་། གླང་རུའི་རི་དང་། རི་བོ་གླང་མཇུག་ཅེས་བྱ་བ་ལ་སོགས་པར་རྫོགས་
ལྡན༑ གསུམ་ལྡན། ཉིས་ལྡན། རྩོད་ལྡན་ཏེ་དུས་བཞིར་མིང་ཡང་རིམ་པས་འགྱུར་བར་
བཤད་དོ། །
185



ལམ་ཡིག་ཕྱོགས་བསྒྲིགས།
པ
དེ་ནས་ཀྱང་ཡུན་རིང་པོར་ལོན་པ་མི་རྣམས་ཚེ་ལོ་སྟོང་ཕྲག་བཞི་བཅུར་འཚོ་
ཞིང་༑ སངས་རྒྱས་འཁོར་བ་འཇིག་འཇིག་རྟེན་དུ་བྱོན་པའི་དུས་ན་གྲོང་དང་གྲོང་
ཁྱེར་ལ་སོགས་པ་འདི་རྣམས་ཆགས་པར་བཤད། ཡང་སྐྱེ་རྒུ་རྣམས་ཚེ་ལོ་སྟོང་ཕྲག་
སུམ་ཅུར་འཚོ་བ་སངས་རྒྱས་གསེར་ཐུབ་འཇིག་རྟེན་དུ་བྱོན་པའི་ཚེ། བི་ཀྲ་མ་ཤི་ལ་
གཙུག་ལག་ཁང་དུ་དགེ་སློང་ཆོས་དཔལ་བཤེས་གཉེན་ཞེས་བྱ་བའི་མཁས་པ་ཆེན་པོ་
ཞིག་གིས་མཚན་ཡང་དག་པར་བརྗོད་པའི་དོན་རྣམ་པར་བཤད་ཅིང་གཞན་ལ་སྟོན་
པར་བྱེད་དོ། །འོན་ཀྱང་ཡི་གེ་བཅུ་གཉིས་པོའི་དོན་ནི་མ་ཤེས་ཤིང་བཤད་པར་མ་ནུས་
སོ༑ །དེ་བས་དེ་ཡི་དོགས་པ་གཅོད་པའི་ཕྱིར་རྒྱ་ནག་རི་བོ་རྩེ་ལྔར་འཕགས་པ་འཇམ་
དཔལ་གྱི་དྲུང་དུ་བགྲོད་པར་བརྩམས་པ་ལས་གནས་འདིའི་འཇམ་དཔལ་གྱི་རི་བོར་
ཕྱིན་པའི་ཚེ་ན། རྡོ་རྗེ་སློབ་དཔོན་འཇམ་པའི་ལྷ་ཉིད་འཕགས་པ་འཇམ་དཔལ་དངོས་
སུ་ངེས་པ་རྙེད་དེ་གསོལ་བ་བཏབ་པས། རང་བྱུང་མཆོད་རྟེན་ཉིད་ཆོས་ཀྱི་དབྱིངས་
གསུང་གི་དབང་ཕྱུག་གི་དཀྱིལ་འཁོར་དུ་བཞེངས་ཏེ་དབང་བསྐུར། མཚན་ཡང་དག་
པར་བརྗོད་པའི་རྒྱུད་བཤད། ཡི་གེ་བཅུ་གཉིས་ཀྱི་མན་ངག་ཀྱང་བྱིན་པས་ན། དེ་ཕྱིན་
མཆོད་རྟེན་གྱི་མཚན་ཡང་ཆོས་དབྱིངས་གསུང་གི་དབང་ཕྱུག་ཏུ་གྲགས།
དེ་ནས་ཀྱང་ཡུན་ཤིན་ཏུ་རིང་བ་འདས་པའི་མི་རྣམས་ཚེ་ལོ་སྟོང་ཕྲག་ཉི་ཤུ་
འཚོ་བ་སངས་རྒྱས་འོད་སྲུང་འཇིག་རྟེན་དུ་བྱོན་པའི་དུས་ཙམ་ན། རྡོ་རྗེ་སློབ་དཔོན་
འཇམ་པའི་ལྷ་ཞེས་བྱ་བ་དེས་ཀྱང་གནས་དེ་དང་དེའི་བྱ་བ་རྣམས་བྱས་ཟིན་ནས་རྡོ་
རྗེ་སློབ་དཔོན་རྡོ་རྗེ་སློབ་དཔོན་གྱི་ཆ་ལུགས་མི་སྣང་བར་བསྡུས་ཏེ། ལྷའི་ལུས་ཀྱིས་
ནམ་མཁའ་ལ་གློག་བཞིན་དུ་སོང་ནས་སླར་ཡང་འཇམ་དཔལ་གྱི་བོ་རྩེ་མོ་ལྔ་པར་
གཤེགས་སོ། །
186



ཁམས་སྤྲུལ་ཆོས་ཀྱི་ཉི་མའི་བལ་ཡུལ་གནས་ཡིག།
དེ་ནས་དུས་གཞན་ཞིག་ན་རྒྱ་གར་གོ་ཌིའི་ཡུལ་དུ་རྡོ་རྗེ་སེམས་དཔའི་སྤྲུལ་
པའི་སྐུ་རྒྱལ་པོ་པྲ་ཙནྡྲ་དེ་ཝ་སྟེར་བ་ཚིམ་ལྷ་ཞེས་བྱ་བ་བྱུང་སྟེ། དེ་འཁོར་བའི་བདེ་བ་
འགྱུར་བའི་རང་བཞིན་ཅན་ལ་ཡིད་འབྱུང་ནས་རང་གི་བུ་ཤཀྟི་དེ་ཝ་སྟེ་ནུས་པའི་ལྷ་
ཞེས་བྱ་བ་རྒྱལ་སྲིད་ལ་བཞག་ནས་འོངས་ཏེ། མཆོད་རྟེན་འདིའི་དྲུང་དུ་རབ་ཏུ་བྱུང
ནས་རྡོ་རྗེ་སེམས་དཔའའི་བརྟུལ་ཞུགས་བཟུང་སྟེ་མཚན་ཡང་རྡོ་རྗེ་སློབ་དཔོན་ཤནྟི་
ཤྲཱི་སྟེ་ཞི་བའི་དཔལ་ཞེས་བྱ་དེས། ཆོས་དབྱིངས་གསུང་གི་དབང་ཕྱུག་རང་བྱུང་མཆོད་
རྟེན་དེ་ཉིད་རབ་ཏུ་སྲུང་བའི་ཕྱིར་སྟེང་ནས་རྡུལ་གྱིས་གཡོགས་ཤིང་ཕྱི་རོལ་དུ་མཆོད་
རྟེན་གྱི་གཟུགས་སུ་བྱས་ཏེ། རང་བྱུང་གི་རྟེན་ཉིད་དེ་ཡི་སྙིང་པོར་བཞུགས་སུ་གསོལ།
དེ་ཡི་ཚེ་ན་ཤནྟི་ཤྲཱི་དེ་ཉིད་ཀྱིས་རྡོ་རྗེ་སློབ་དཔོན་འཇམ་པའི་ལྷ་གང་དུ་ཡུན་རིང་པོ་
བཞུགས་པའི་གནས་དང་
། དེ་ཡི་མཐུ་སྟོབས་གསལ་བར་བྱ་བའི་ཆེད་དུ་མཆོད་རྟེན་
བརྩིགས་པ་ནི་ད་ལྟ་འཇམ་དཔལ་མཆོད་རྟེན་དུ་གྲགས་པ་འདི་ཉིད་དོ། །
དེ་ནས་ཀྱང་ཞི་བའི་དཔལ་གྱི་གྲོང་ཁྱེར་ལྔ་པོ་རྣམས་ཀྱང་བྱས་ཏེ་ཤནྟ་པུ་རི་ཞི་
བའི་གྲོང་
། བ་སུ་པུ་རི་ནོར་གྱི་གྲོང་
། ཨགི་པུ་རི་མེ་ཡི་གྲོང་
། ནཱ་ག་པུ་རི་ཀླུ་ཡི་གྲོང་
། ཝཱ་ཡུ་
པུ་རི་རླུང་གི་གྲོང་རྣམས་ཏེ། དེ་རྣམས་སོ་སོར་ས་ཡི་ལྷ་དང་
། ཆུ་ཡི་ལྷ། མེ་ཡི་ལྷ། རླུང་
གི་ལྷ་སྟེ་ལྷ་ལྔ་ཡང་གནས་པར་བྱས་པས་དུས་རིང་པོའི་བར་དུ་ཡང་བལ་པོའི་ཡུལ་དུ་
ལོ་ལེགས་འབྲུ་འཕེལ་བ་སོགས་བཀྲ་ཤིས་པའི་དགེ་མཚན་དུ་མ་དང་ལྡན་པ་ལ། ལན་
གཅིག་ལོ་བདུན་གྱི་བར་དུ་ཡང་ཆར་མ་བབས་པས་ལོ་ཉེས་ཆེན་པོ་བྱུང་བ་ལ། བལ་
པོའི་རྒྱལ་པོ་གུ་ཎ་ཀཱ་མ་དེ་ཝ་སྟེ་ཡོན་ཏན་འདོད་པའི་ལྷ་ཞེས་བྱ་བས་ཤནྟ་པུ་རིར་
གྲུབ་པའི་སློབ་དཔོན་ཞི་བའི་དཔལ་གྱིས་སྤྱན་སྔར་འོངས་ནས་ཆར་འབེབས་པར་
གསོལ་བ་བཏབ། དེས་ཀྱང་དེར་ཀླུ་བསྒྲུབས་ནས་གྲུབ་པའི་མཐར་ཀླུ་ཡི་རྒྱལ་པོ་རྣམས་
187



ལམ་ཡིག་ཕྱོགས་བསྒྲིགས།
སྔགས་ཀྱིས་བཀུག་ནས་ཆར་འབེབས་པར་བྱས་སོ། །
དེས་ན་ལོ་རྒྱུས་དེ་ལས་འཁྲུལ་ནས་ད་ལྟ་བོད་རྣམས་ཀྱིས་ཤནྟ་པུ་རིར་ཀླུ་
བསྒྲུབས་པའི་བཞུགས་ཁྲི་ཡོད་ཟེར་བ་དང་
། དེ་ཡི་སྐབས་ཀྱི་ཕྱག་ཕྲེང་གི་མདོ་འཛིན་
ལ་ཁྱུང་རང་བྱོན་བྱུང་བ་ད་ལྟའི་ཙང་ཁུང་གི་ཁྱུང་འདི་ཡིན་ཟེར་བ་སོགས་ངག་སྒྲོས་
འཕྱུགས་པ་མང་པོ་འདུག་ནའང་
། ལོ་རྒྱུས་འདི་བཞིན་གོ་ན་དེ་ཐམས་ཅད་བྱེ་མའི་
ཆངས་བུ་བཞིན་དུ་ཧྲུལ་གྱིས་འཇིག་པར་འགྱུར་རོ། །དེས་དེ་ལྟ་བུའི་ལོ་རྒྱུས་ཀྱང་ཞིབ་
པར་ཤེས་འདོད་ན་པཎ་ཆེན་སི་ཏུས་བསྒྱུར་བར་གནང་བའི་ཤིང་ཀུན་གྱི་དཀར་ཆག་
ཏུ་བལྟ་བར་བྱ་ཞིང་། སྤྱིར་དེ་ལའང་རྒྱས་བསྡུས་འབྲིང་གསུམ་ཡོད་འདུག་པའི་ནང་
ནས་ད་ལྟ་བོད་དུ་འགྱུར་བ་འདི་ལོ་རྒྱུས་བསྡུས་པ་རང་ཡིན་པར་འདུག །རྒྱས་པའང་
ད་ལྟ་པཎ་ཆེན་དྷམཱ་ཀཱ་རའི་ཕྱག་ཏུ་ཡོད་པར་ཐོས། འབྲིང་པོའི་རྒྱ་དཔེ་བལ་པོའི་པཎྜི་
ཏ་རྣམས་ཀྱི་ལག་ཏུ་འདུག །རྒྱས་འབྲིང་དེ་གཉིས་གང་རུང་ཞིག་ལ་སློབ་དཔོན་ངག་
གི་དབང་ཕྱུག་གྲགས་པའི་རྣམ་ཐར་ཐོར་ཙམ་ཡང་ཡོད་ཟེར། འོན་ཀྱང་སློབ་དཔོན་
ངག་གི་དབང་ཕྱུག་གྲགས་པ་ནི་མ་ག་དྷའི་མཁས་པ་སྒོ་དྲུག་གི་ནང་ཚན་དེ་ཉིད་ཡིན་
ཕྱིར༑ མཐར་འཇའ་ལུས་བརྙེས་ནས་ད་ལྟའང་བཞུགས་པའི་གནས་ནི་འདི་རང་ཡིན་
པར་འདུག །
གོང་དུ་བཤད་པའི་གྲོང་ཁྱེར་ལྔ་ཡི་ཡ་གྱལ་ཡང་ཡིན། ཤར་ཕྱོགས་ཉེ་བའི་ཆ་
ན་ཡོད་པའི་མཆོད་རྟེན་གཉིས་ནི། ཁ་ཅིག་གིས་ཕྱི་རོལ་པའི་མཆོད་རྟེན་ཡིན་ཅིང་
།
གཏེར་ལུང་འགའ་ལས་ཀྱང་བལ་ཡུལ་རང་བྱུང་མཆོད་རྟེན་གྱི་མདུན་དུ་རྟེན་མཆེ་བ་
ལྟ་བུ་གཉིས་འབྱུང་བའི་དུས་ཞེས་འབྱུང་བས། འདི་ལྟ་བུ་ཤིན་ཏུ་མི་ཤིས་པ་ཡིན་ཟེར།
ལ་ལ་ནི་མཆོད་རྟེན་དེ་ཡི་སྒོ་ཁང་སོགས་དངོས་སུ་མཐོང་བའི་གནས་ནའང་ནང་པའི་
188



ཁམས་
ས་སྤྲུལ་ཆོས་ཀྱི་ཉི་མའི་བལ་ཡུལ་གནས་ཡིག།
ལྷ་སྐུ་ཡང་ཡོད་ཅིང་
། དབྱིབས་ཕྱི་པའི་མཆོད་རྟེན་ལྟ་བུར་ཡོད་ཀྱང་རྡོ་རྗེ་གདན་གྱི་
གནྡྷོ་ལའི་བཀོད་པ་རྣམས་ལའང་ཕྱི་བལྟས་ན་འདི་དང་འདྲ་རུང་དུ་ཡོད་པས། ནང་
པའི་མཆོད་རྟེན་ཡིན་ཟེར་བ་སོགས་བཤད་སྲོལ་མི་འདྲ་བ་མང་དུ་འདུག་པས་རེ་ཞིག་
བརྟག་པར་བྱའོ། །
མཆོད་རྟེན་བྱ་རུང་ཁ་ཤོར་ལ་ནི། རྒྱ་བལ་གྱི་ཕྱོགས་སུ་བོད་ལ་གང་གྲགས་པ་
དེ་ཙམ་ལས་ལོ་རྒྱུས་ཀྱི་གཏམ་གསར་པ་མི་སྣང་ཞིང་
། མཚན་ཡང་ཁ་ཤཱ་ཙེ་ཏྱ་ཞེས
བལ་བོད་ཀྱི་སྐད་འདྲ་འདྲེས་སུ་ལབ་ཀྱིན་འདུག །རྡོ་རྗེ་སློབ་དཔོན་ཆེན་པོ་མ་ཧཱ་བིདྱ་
དྷཱ་རའི་གསུང་འགའ་ལས་བྱ་རི་ཀཾ་ཤུ་མ་ཞེས་བྲིས་པ་མཐོང་
། སྤྱིར་མཆོད་རྟེན་འདི་
ཉིད་སྔོན་གྱི་བར་སྐབས་རྣམས་སུ་ཞིག་རལ་ཉམས་ཆག་གི་རྣམ་པས་བྱེ་མ་ལ་སོགས་
པའི་སའི་རྡུལ་གྱིས་གཡོགས་ཤིང་ནུབ་ནས་མི་མངོན་པར་ཡོད་པ་ལ། གུ་རུ་རིན་པོ་
ཆེའི་ལུང་བསྟན་དུས་ལ་བབས་པས་སྤྲུལ་པའི་སྐྱེས་མཆོག་རིག་འཛིན་ཡོལ་མོ་བ་ཤཱཀྱ་
བཟང་པོས་བཏོན་ཏེ་ཞིག་གསོས་མཐུན་རྐྱེན་ཚུལ་བཞིན་དུ་བསྒྲུབས་ཤིང་རྒྱ་ཆེར་
བསྔགས་པས། སླར་ཡང་མཆོད་རྟེན་ཆེན་པོའི་མཚན་ཉི་ཟླ་ལྟར་གྲགས་པ་ཡིན།
དེས་ན་ཡོལ་མོ་ཤཱཀྱ་བཟང་པོ་ཉིད་དང༌། དེ་ཡི་སྐུ་ཕྲེང་གསུམ་པ་ཡོལ་མོ་པ་
བསྟན་འཛིན་ནོར་བུ་བཅས་ཀྱི་བཞེད་པ་ལ་ནི་མཆོད་རྟེན་བརྒྱད། ཤིང་བརྒྱད། དུར་
ཁྲོད་བརྒྱད་རྣམས་ཀྱི་ཡ་གྱལ་གཅིག་འདི་ཡི་མཆོད་རྟེན་དང་། ལྷུན་གྲུབ་བརྩེགས་པའི་
དུར་ཁྲོད་ཤིང་སོགས་ཡིན། མདུན་དུ་ཡོད་པའི་སྲུང་མ་འདིའང་གནས་ཀྱི་མ་མོ་བརྒྱད་
ཀྱི་ནང་ཚན་པུཥ་དམར་སེར་རྒྱུ་མ་འདྲེན་ཅིང་ཟ་བ་ཞེས་པ་དེ་ཡིན་པར་འདོད་མོད།
དེ་ཡང་ཁུངས་ཆོད་པའི་གཏམ་རང་ཡིན་པར་བླ་མ་རྣམས་མི་བཞེད།
གཞན་སློབ་དཔོན་ཆེན་པོའི་ཞལ་གསུངས་མར་བྱེད་པའི་དཀར་ཆག་གཏེར་མ་
189



ལམ་ཡིག་ཕྱོགས་བསྒྲིགས།
སྤར་ལ་འཁོད་བཞིན་པ་ནི་ཡོད་ལྟར་ལ། འདིར་རྟོག་དཔྱོད་ཀྱི་ཡུལ་དུ་མ་བྱས། གུ་ལང་
གི་གྲོང་ཁྱེར་དབུས་ན་པཱ་ཤུ་པ་ཏི་སྟེ་ཕྱུགས་བདག་ཅེས་དབང་ཕྱུག་ཆེན་པོའི་ལིང་
རང་བྱུང་གདོང་བཞིས་མཚན་པའི་ལྷ་ཁང་ཤིན་ཏུ་མཐོང་ཆེ་བ་རྒྱ་ཕུབས་ཅན་མཆོད་
རྫས་སྣ་ཚོགས་ཀྱིས་གང་བ་དང་། དེ་ཡི་ངོས་གཅིག་ན་ལྕགས་ཀྱི་དྲི་ཤུལ་ལ་ཐོགས་སོ་
དོ་ལྷག་ཙམ་པ་ཡོད། གུ་ཏི་ཤྭ་རི་དང་འདི་གཉིས་ཀར་དམར་གྱི་ཨརྒྱུ་གྱིས་མཆོད་ཅིང་
ཤིན་ཏུ་གཉན་པར་གྲགས། ལིངྒ་འདི་ནི་སྔོན་གྲུབ་ཐོབ་ཛ་ལནྡྷ་རི་པས་ནུས་པ་བསྟན་
པའི་ཆོ་འཕྲུལ་གྱིས་ཚལ་བར་གས་ཡོད་ཅེས་བཤད་པ་དེ་གནས་འདིར་ཡིན་པ་ནི་རྩོད་
པ་མེད་ལ། འོན་ཀྱང་ད་ལྟ་རྒྱན་མང་པོས་གཡོགས་ཤིང་བསྒྲིབས་པ་དང་འཁྲིས་སུ་
འགྲོར་མི་བཅུག། བསགས་ཡོད་མིན་ཇི་བཞིན་མི་ཤེས་པ་འདུག །
དེས་ན་དུས་དེ་སྐབས་ཀྱི་རང་བྱུང་གི་རྟེན་དེ་ངོ་མའམ་དེ་ཡི་ཤུལ་དུ་བྱུང་བ་
གང་རིགས་ཤིག་ཡིན་པར་བྱེད་དགོས་ཤིང་
། ལ་ལ་དག་གི་ཟེར་སྒྲོས་ལ་དུས་དེང་སང་
ཡང་སྔོན་གྲུབ་ཐོབ་ཀྱི་དམོད་པས་འཇིགས་ཏེ། དུས་ངེས་ཅན་ཞིག་ལ་ནང་པའི་མཆོད་
་ལ་བྱས་པས་བསྒྲིབས་ཏེ་འཇོག་པ་ཡིན་ཀྱང་ཟེར། གང་ལྟར་ཤིན་ཏུ་གྲགས་
ཆེ་བའི་གནས་རྟེན་ཡིན་པས་ལོ་རེ་བཞིན་ཟླ་དུས་ངེས་པ་ཅན་ཞིག་ལ་རྒྱ་གར་པ་ཤིན་
ཏུ་མང་བ་འཛོམས་ནས་མཆོད་པ་བྱེད་པའི་སྲོལ་ད་ལྟ་ཡང་ཡོད་འདུག །
ཡམ་བུ་ཡེ་རང་ཁོ་ཁོམ་གསུམ་གྱི་དབུས་ས་མཚམས་ཀྱང་ཡིན་པ་ཆུ་བོ་ཆེན་པོ་
བཅུ་གཉིས་ཀྱི་ནང་ཚན་གསུང་ལྡན་མའང་ཝ་ཀ་མ་ཏི་ཡི་འགྲམ་ན་སཾསྐྲ་ཏའི་སྐད་དུ་
གུ་བྱ་ཤྭ་རཱི་སྟེ་གསང་བའི་དབང་ཕྱུག་མ་དང་། སྒྲ་དེ་ཟུར་ཆག་པས་ད་ལྟའི་རྒྱ་གར་བ་
དང་བལ་པོ་རྣམས་གུ་ཏི་ཤྭ་རི། བོད་རྣམས་ཀྱིས་ཕག་མོ་མངལ་ཆུ་ཞེས་འབོད་པ་དེ་
ཡོད༑ དེ་ཡང་སྤྱིར་རྒྱལ་བ་ཡང་དགོན་པ་ཆེན་པོས་ཀྱང་གནས་གང་ཞིག་གནས་ཆེན་
རྟེན་ཤིང
190



ཁམས་སྤྲུལ་ཆོས་ཀྱི་ཉི་མའི་བལ་ཡུལ་གནས་ཡིག།
ཡིན་ན་དེ་ཡིན་པའི་རྟགས་སུ་རང་བྱུང་དུ་བྱུང་བའི་ལིངྒ་དང་སྐྱེ་གནས་ཀྱི་དབྱིབས་
སུ་གྲུབ་པའི་རྟེན་རེ་ངེས་པར་ཡོད་དགོས་པར་གསུངས་པ་དང་
། ཕྱི་མའི་དུས་འདིར་
བྱོན་པའི་མཁས་གྲུབ་ཆེན་པོ་དཔལ་ཧེ་རུ་ཀའི་གོ་འཕང་ལ་གནས་པ་ཁ་ཅིག་གི་
གསུང་འགའ་ལས་ཀྱང་བ་ད་རའི་གནས་དེ་ན་རང་བྱུང་གི་མཆོད་རྟེན་བཅུ་དྲུག་
དང་༑ ལིངྒ་ཆེན་པོ་ཉི་ཤུ་དང་པདྨའི་ཕྱག་རྒྱ་ཉི་ཤུ་རྩ་བཞི་སོགས་གནས་ཆེན་ཡང་
མང་དུ་ཡོད་ཅེས་འབྱུང་བ་ལྟར། མེ་ཡི་རྟགས་དུ་བ་དང་། ཆུ་ཡི་རྟགས་ཆུ་སྐྱར་བཞིན་
དུ་གདོད་ནས་གྲུབ་པའི་གནས་ཆེན་ཡིན་པའི་རྟགས་སུའང་ལིང་དང་སྐྱེ་གནས་ཀྱི་
མཚན་མ་རང་བྱུང་རེ་ཡོད་ཅིང་
། ཡོད་པ་དེ་ཡང་གདུལ་བྱའི་དབང་དུ་བྱས་ན་ལྷ་
ཆེན་པོའི་ལིང་དང་ལྷ་མོ་ཨུ་མའི་མཚན་མ། འདུལ་བྱེད་ཀྱི་དབང་དུ་བྱེད་ན་དཔལ་ཧེ་
རུ་ཀ་དང་རྡོ་རྗེ་ཕག་མོ་ཡབ་ཡུམ་གྱི་མཁའ་གསང་སྟེ། གནས་ཆེན་རྣམས་ལ་དེ་ལྟར་
ཡོད་དགོས་པའི་རྒྱུ་མཚན་ཀྱང་ཡུལ་ཉི་ཤུ་རྩ་བཞི་ལ་སྔོན་གྱི་དུས་དྲག་པོ་འཇིགས་
བྱེད་དང་ལྷ་མོ་ཨུ་མི་རྟེན་ལིངྒ་དང་པདྨའི་ཕྱག་རྒྱ་རེ་སྤྲུལ་ཏེ་བཞག་པ་དཔལ་ཧེ་
རུ་ཀ་ཡབ་ཡུམ་འཁོར་དང་རྣམ་སྤྲུལ་མཐའ་ཡས་པས་བཏུལ་ཏེ། དཀྱིལ་འཁོར་སྤྲུལ་
བཤད་མཛད་པའི་སྐབས་སུ་དེ་དག་ཧེ་རུ་ཀ་ཡབ་ཡུམ་གྱི་རྟེན་དུ་བྱིན་གྱིས་བརླབས་
པ་ཡིན་པས་སོ། །
དེས་ན་དེ་ལྟ་བུའི་རྟེན་རང་བྱུང་ད་ལྟ་རང་ཅག་ཡོད་ཡུལ་གྱི་གནས་ཆེན་གངས་
རི་ཏི་སི་དང་
། ཕྲེ་ཏ་པུ་རི། ཙཱ་རི་ཏྲ་ལ་སོགས་པ་རྣམས་སུའང་འབྱུང་བ་བཞིན་དུ།
བལ་པོའི་ཡུལ་འདི་ཉིད་ཀྱང་ཡུལ་ཆེན་པོ་ཉེ་བའི་ཚནྡྷོ་ཧར་གྲགས་པའི་སྙིང་པོའི་རྟེན་
རང་བྱུང་ནི་པཱ་ཤུ་པ་ཏི་དང་གུ་རྒྱ་ཤྭ་རི་ཞེས་པའི་རྟེན་འདི་གཉིས་ཡིན།
དེ་བས་ན་ད་ལྟའི་སྐབས་སུའང་ཕྱི་རོལ་པ་རྣམས་ནི་རང་གི་གྲུབ་མཐའ་ལ་
191



ལམ་ཡིག་ཕྱོགས་བསྒྲིགས།
མངོན་པར་ཞེན་པས་དྲག་པོ་ཁྱོ་ཤུགས་ཀྱི་རྟེན་ཡིན་པར་སེམས་ནས་མཆོད་པ་དང་།
རང་རེ་སངས་རྒྱས་པ་རྣམས་ནི་གདུལ་བྱ་འདུལ་བྱེད་ཀྱིས་བཏུལ་ཟིན་པའི་གནས་
ཚུལ་ཇི་བཞིན་དུ་ཤེས་པའི་སྒོ་ནས་མཆོད་པར་བྱེད་པ་ཡིན་མོད། གཞན་དབང་ཕྱུག་
ལ་སོགས་པའི་གནས་དང་རྟེན་དུ་འདུ་ཤེས་པས་སྐྱབས་སུ་འགྲོ་བ་དང་ཕྱག་མཆོད་
འབུལ་བ་སོགས་བྱས་ན་སྐྱབས་འགྲོ་འདོར་བའམ། ཡང་ན་དེ་ཡི་ཡན་ལག་ལ་གནོད་
པའི་སྐབས་ཡོད་དོ། །
རྒྱུ་མཚན་དེ་ཡི་ཕྱིར་གུ་ཏི་ཤཱ་རིར་གྲགས་པའི་གནས་འདི་ཡང་ཡིན་ལུགས་
དོན་དམ་པའི་དབང་དུ་བྱས་ན་སྔར་ཡང་ཡང་བཤད་པ་ལྟར་ཡུམ་རྡོ་རྗེ་ཕག་པོའི་བྷ་
གའམ། ཡང་ན་ས་ལ་སྤྱོད་པའི་དཔའ་མོའི་དབང་ཕྱུག་བྱ་གདོང་མ་འཁོར་གྲངས་མེད་
པ་དང་བཅས་ཏེ་དགྱེས་པར་རོལ་པའི་གནས་སུ་རང་བྱུང་མཆོད་རྟེན་གྱི་དཀར་ཆག་
ལས་བཤད། གནས་དེ་ན་ད་ལྟ་ཡམ་བུ་རྒྱལ་པོ་འདི་ཡན་རིམ་ཅན་གྱིས་ལེགས་པར་
བསྒྲུབས་པའི་ལྷ་ཁང་ཤིན་ཏུ་ཁད་གསར་ཞིང་དྭངས་ལ་སྤྲོ་བ། སྒོ་འཁྱུད་ལ་ཐོད་སྐམ་
ཕྲེང་བ་དང་ཕྱི་བ་ལུགས་ཀྱི་ལྷ་སྣ་ཚོགས་རྡོ་བརྐོས་ཀྱིས་མཛེས་པ་སེང་གེས་ཕྱི་རོལ་
བརྒྱན་པའི་ནང་དུ། རྡོ་ལས་གྲུབ་པའི་རང་བྱུང་གི་རྟེན་ཉིད་སྐྱེ་གནས་ཀྱི་དབྱིབས་
ཅན་དེའི་སྙིང་པོ་ནས་ཚྭ་བའི་ཆུ་གྱེན་དུ་འཕྱུར་བས་རིམ་གྱིས་ཁེངས་ཡོང་བ་ཡོད། དེ་
ཡི་སྟེང་ནས་དུས་ཕྱིས་ཟངས་གསེར་གྱི་པདྨ་འདབ་མ་བརྒྱད་པ་ཞིག་གིས་གཡོགས་
པའི་ཁ་བཀབ་ཆུང་ངུ་དེ་སྙིང་པོའི་ཆུ་ཡི་ཤུགས་ཀྱིས་གྱེན་དུ་འདེགས་ཡོང་གིན་འདུག །
ཡང་དེ་དང་ཉེ་བའི་ཆ་ན་ཤིང་བརྒྱད་ཀྱི་ནང་ཚན་དུ་གྲགས་པའི་ཤིང་དང༌
།
གྲུབ་ཐོབ་གོ་ར་ཀླུའི་རྡོ་སྐུ་སྣ་ཚོགས་ཡོད། དེ་ནས་བལ་སྐད་དུ་ཙང་ཁུང་དང་བོད་
རྣམས་ཀྱིས་ཟུར་ཆགས་པས་ས་འགོ་ཞེས་འབོད་པའི་གྲོང་ཁྱེར་ཆེན་པོའི་དབུས་སུ་
192



ཁམས་སྤྲུལ་ཆོས་ཀྱི་ཉི་མའི་བལ་ཡུལ་གནས་ཡིག།
ཁྱུང་རང་བྱོན་ཡོད། དེ་ནི་ཀླུ་སྒྲུབ་ཀྱི་མདོ་འཛིན་ལས་བྱུང་བ་སོགས་བོད་ལ་གྲགས་
པའི་གཏམ་རྙིང་པ་ཉིད་མི་འཐད་པའི་རྒྱུ་མཚན་གོང་དུ་བཤད་ཟིན། འདིར་དངོས་
གནས་ཡིན་ལུགས་རྒྱ་བལ་གྱི་ཕྱོགས་སུ་གྲགས་པའི་གཏམ་ནི། སྤྱིར་རྟེན་འདི་ཉིད་
རྒྱུ་ནོར་བུ་པདྨ་རཱ་ག་ཡིན་ངེས་ལས་རང་བྱུང་དུ་གྲུབ་པའི་ཁྱབ་འཇུག་གི་བཞོན་པ་
མཁའ་ལྡིང་གི་སྐུ་ཡིན། འདི་ཡི་མིང་ལའང་ག་རུ་ཌ་ཎཱ་རཱ་ཡན་ཏེ་ཁྱུང་རང་བྱུང་གི་
ནོར་བུ་ཞེས་གྲགས།
དེ་ཡང་ཡུལ་འདིར་དབྱར་གྱི་དུས་སུ་ཆར་སྤྲིན་འཁྲིགས་པའི་དཀྱིལ་ནས་མཁའ་
ལྡིང་དངོས་སུ་འོངས་ནས་མཚོའི་དཀྱིལ་ནས་ཀླུ་བཏོན་ཏེ་ཟ་བ་མི་ཀུན་གྱིས་མཐོང་
བ་ནི་ད་ལྟ་ཡང་ཡོད་འདུག་པས། དེ་འདྲ་བྱུང་བའི་དུས་སུ་མཁའ་ལྡིང་གི་གཟུགས་
བརྙན་འདི་ལས་ཀྱང་རྔུལ་ཆུ་ཐོན་པ་སོགས་དངོས་སུ་འབྱུང་ཞིང་
། དེ་ཉིད་དར་རས་
ལ་སོགས་པས་ཕྱིས་ཏེ་མགུལ་དུ་བཏགས་པ་དང་གཟུགས་བརྙན་འདི་མཐོང་བ་ལ་
སོགས་པས་ཀྱང་ཀླུ་གདོན་གྱི་གནོད་པས་མི་ཚུགས་པར་གྲགས་ཤིང་
། དེ་ལ་བརྟེན་
ནས་རྒྱ་བལ་བོད་གསུམ་དུ་སྐད་གྲགས་ཀྱང་ཤིན་ཏུ་ཆེ་ཞིང་ཕྱོགས་ཀྱི་མཇལ་མཁན་
ཡང་མང་དུ་འབྱུང་མོད། ན་ནིང་ཚུན་བལ་པོར་དམག་འཁྲུགས་ལངས་པའི་སྟབས་
ཀྱིས་རྒྱལ་པོ་གཞན་ལ་ཤོར་གྱིས་དོགས་ཏེ་ཡམ་བུའི་རྒྱལ་ཁང་དུ་སྤྱན་དྲངས་ནས།
དེའི་ཚབ་ཏུ་ཁྱུང་གི་གཟུགས་བརྙན་གཞན་ཞིག་བཞག་ཡོད་ཀྱང་ཟེར། གང་ལྟར་
མཁའ་ལྡིང་གི་གཟུགས་བརྙན་ཟངས་གསེར་ལས་བྱས་པའི་གསོབ་ཅིག་ཕྱི་ནས་བསྐོན་
འདུག །
དེ་ཡི་འོག་ཙམ་ན་ཤང་ད་ཧ་ཟེར་བའི་ཁྲོན་ཆུ་བལ་པོ་རྣམས་གནས་སུ་བརྩིས་
པ་ཞིག་ཀྱང་ཡོད། དེ་ཡང་སྔོན་ནམ་མཁའ་ལྡིང་འདི་དང་ཀླུའི་རྒྱལ་པོ་དུང་སྐྱོང་
193



ལམ་ཡིག་ཕྱོགས་བསྒྲིགས།
གཉིས་འཁོན་པར་གྱུར་ཅིང་ཕྱིས་གྲོགས་པོར་བྱས་ནས་གནས་གཅིག་ཏུ་སྡོད་པའི་
ཆད་སོ་བྱས་པ་ཡིན་པས། མཚོ་འདིར་ཀླུ་ཡི་རྒྱལ་པོ་ཤང་པཱ་ལ་གནས་ཞེས་བལ་པོ་
རྣམས་ཟེར། གྲུབ་ཐོབ་བརྒྱད་ཅུར་གྲགས་པའི་གནས་ན་བྲག་ཕུག་ཡིད་དུ་འོང་བ་བཞི་
ལྔ་ཙམ་འདུག །དེ་ནི་བོད་རྣམས་ཀྱིས་གྲུབ་ཐོབ་བརྒྱད་ཅུ་ཐམས་ཅད་བཞུགས་པའི་
གནས་ཡིན་ཟེར་ཡང་། གྲུབ་ཆེན་དེ་རྣམས་མཁས་ཤིང་གྲུབ་པའི་བདག་ཉིད་རྩོད་མེད་
དུ་གྱུར་པས་མཚན་ཉི་ཟླ་ལྟར་གྲགས་ཤིང་། སངས་རྒྱས་ཀྱི་བསྟན་པ་ལ་བྱ་བ་རླབས་པོ་
ཆེ་བྱས་པའི་མཛད་པ་མཉམ་པ་ཙམ་ལ་བརྟེན་ནས་དུས་སྔ་ཕྱིར་བྱོན་ཀྱང་གྲང་བརྒྱད་
ཅུར་འདྲེན་པའི་སྲོལ་ནི་བྱུང་མོད། ཐོག་མཉམ་ཞིང་དུས་མཚུངས་པ་དང་།
དེ་ཡང་ལྷན་ཅིག་ཏུ་རྒྱུ་ཞིང་གནས་པའི་ཚོགས་པ་ལྟ་བུ་ག་ལ་ཡིན་པས་དེ་ལྟར་
མི་འཐད། འོན་ཀྱང་པཎྜི་ཏ་འཇིགས་མེད་དཔལ་དང་མི་ཉག་ལོ་ཙཱ་བ་གཉིས་ལས་
བརྒྱུད་པའི་གཏམ་ནུབ་ཕྱོགས་ཀནྟ་མ་རའི་རྒྱལ་པོ་ཀུཉྫའི་ལོ་རྒྱུས་ལྟར་ཡིན་ན་མཐའ་
མ་བཀག་རུང་། གནས་འདིར་དེ་ལྟར་བྱུང་བའི་ལོ་རྒྱུས་སྔར་མ་ཐོས། ཀླུ་སྒྲུབ་ཀྱི་སྒྲུབ་
ཁང་ཡིན་ཟེར་བ་ཞིག་ནི་ཡོད། དེར་སློབ་དཔོན་རང་གི་རྡོ་སྐུ་ཡོད་འདུག་པ་ད་ལྟ་བྲག་
ཕུག་གི་ཕྱི་རོལ་འགྱང་ཙམ་ན་བཏོན་འདུག །གཞན་བྲག་ཕུག་ཕལ་ཆེ་བ་ནི་དཔལ་ཆོས་
ཀྱི་གྲགས་པའི་རྩོད་ཟླ་སཾ་ག་རཱ་ཙརྱའི་གནས་ཡིན་པར་འདུག་ཅིང་། དེ་ཉིད་གནས་
འདིར་རྒྱུན་རིང་པོ་བསྡད་པའི་སྐབས་ཀྱི་རྣམ་ཐར་དང་ལོ་རྒྱུས་ཐོར་བུ་ཇི་སྙེད་པ་རྒྱ་
གར་པ་རྣམས་ཀྱི་ངག་ལས་འབྱུང་བ་ཐོས།
གནས་འདིའི་རྟེན་གྱི་གཙོ་བོ་ནི་ཁང་བཟང་གསེར་གྱི་རྒྱ་ཕུབས་ཅན་གྱི་ནང་
དུ་ལྷ་མོ་ཨུ་གྲ་ཏཱ་ར་སྟེ་ཨེ་ཀ་ཛཱ་ཊི་སྐུ་མདོག་དམར་མོ་ཞལ་གཅིག་ཕྱག་བཞི་དང་པོ་
གཉིས་ཐུགས་ཁར་གྲི་ཐོད། ལྷག་མ་གཉིས་རལ་གྲི་དང་ཨུཏྤལ་འཛིན་པ་དང་། སྟེང་
194



ཁམས་སྤྲུལ་ཆོས་ཀྱི་ཉི་མའི་བལ་ཡུལ་གནས་ཡིག།
ཁང་ལའང་ཨུ་གྲ་ཏཱ་རའི་ལི་སྐུ་ཞལ་ཕྱག་མཚན་དང་བཅས་གོང་དང་འདྲ་བ་ལ་
གཡོན་བརྐྱང་གིས་བཞེངས་པ་དང༌། དེ་ཡི་གཡས་གཡོན་དུ་རྒྱལ་པོ་བིནྟི་རཱ་ཛའི་
དབུ་ཡིན་ཟེར་བ་དང་ཟངས་ཁ་སྦུབས་བཅས་ཡོད། འདི་ཡི་ལོ་རྒྱུས་ལྟར་སྣང་བ་མང་
པོ་བལ་བོད་ཀྱི་མི་མང་པོའི་ངག་ལས་ཐོས་མོད་ཀྱི་དེ་ཀུན་མ་དག་པར་འདུག་པས་
འདིར་མ་བྲིས། སྟེང་ཁང་དེར་བལ་བཟའ་ཁྲི་བཙུན་གྱི་ཐགས་ཁྲི་ཡང་ཐོག་ལ་བཀལ་
འདུག །ཡང་ཁང་པ་གཅིག་ན་རྡོ་ཡི་མཆོད་རྟེན་རང་བྱུང་ཡང་ཡོད་དོ། །དེ་རྣམས་
བཞེངས་པ་པོ་དང་དུས་སྔ་ཕྱིས་སོགས་ཇི་བཞིན་མ་ཤེས།
ལྷ་མོ་ཨུ་གྲ་ཏཱ་ར་ནི་ཕྱི་ནང་གཉིས་ཀ་ལ་སོ་སོའི་ལུགས་ཀྱི་རྒྱུད་སྒྲུབ་ཐབས་དང་
བཅས་པ་ཡོད། ཤེས་རབ་ཀྱི་ལྷ་ཁྱད་པར་ཅན་དུ་བརྩི། ཕྱི་རོལ་པ་ཚོས་ནི་དམར་གྱི་
ཨཧཱུྃ་གྱིས་ཀྱང་མཆོད་པར་བྱེད། དེ་ན་བསྐལ་པའི་མེ་དང་བསྐལ་པའི་ཆུར་གྲགས་པ་
ཡང་ཡོད། དེ་ཡི་རྒྱབ་རིའི་རྩེ་མོར་མ་ནི་ལིངྒ་ཞེས་བྱ་བ་ཡོད་དེ། རི་དེའི་མིང་ནི་ནོར་
བུ་བརྩེགས་པའི་རི་ཞེས་བྱ། དེའི་རྩེ་མོར་སྔོན་བྱང་ཆུབ་སེམས་དཔའ་ནོར་བུའི་གཙུག་
ཏིང་ངེ་འཛིན་ལ་ཡུན་རིང་པོར་བཞུགས་ནས་ནམ་ཞིག་ན་རང་གི་གཙུག་གི་ནོར་བུ་
ཕྲལ་ཏེ་སྦྱིན་པ་བྱིན་པ་ཉིད་རྡོ་ཡི་རང་བཞིན་དུ་གནས་གྱུར་པ་ནི་ད་ལྟ་མ་ནི་ལིངྒ་སྟེ་
ནོར་བུའི་མཚན་པ་ཞེས་བྱ་བ་འདི་ཡིན། དེས་ན་དེ་དང་མི་རིང་བའི་ས་ནས་འབབས་
པའི་ཆུ་བོ་འདི་བྱང་ཆུབ་སེམས་དཔའ་ནོར་བུའི་གཙུག་སྦྱིན་པ་ལ་བཞུགས་ པའི་
སྐབས་ཀྱི་ཁྲག་དང་འདྲེས་པས་མ་ནི་ལོ་ཧི་ནི་སྟེ་ནོར་བུ་དམར་ལྡན་ཞེས་གྲགས་སོ། །
དེ་དང་ཉེ་བ་ཞིག་ན་བྲག་ཕུག་གཅིག་ཡོད་པའི་ངོས་ལ་སཱཙྪ་བསྟན་ན་རྡོ་ཁབ་
ལེན་གྱིས་ལྕགས་ལེན་པ་བཞིན་བྲག་ངོས་སུ་འབྱར་འགྲོ་བ་ཞིག་ཡོད་པར་ཐོས་སོ། །
གཉི་ཤང་ཀུར་ཏི་ནི་རྗེ་བཙུན་བཞད་པ་རྡོ་རྗེའི་བསྟི་གནས་ཁྱི་ར་བ་མགོན་པོ་རྡོ་
195



ལམ་ཡིག་ཕྱོགས་བསྒྲིགས།
རྗེ་ཡང་འདིར་རྗེས་སུ་བཟུང་། ཤུ་བའི་ཞབས་རྗེས་ཀྱང་བྲག་ལ་གསལ་བར་ཡོད། རྗེ་
བཙུན་ཆེན་པོ་འདིའི་མཚན་གྱི་གྲགས་པ་ནི་བལ་པོའི་ཕྱོགས་སུ་ཡང་ཆེ་བར་ཡོད།
མཚན་ཡང་ཧ་ས་བཛྲ་དུ་འབོད། རྣམ་ཐར་ཞིབ་པ་ནི་མི་ཤེས། གསུང་མགུར་གྲགས་ཆེ་
བ་ཁ་ཤས་སཾ་སྐྲ་ཏའི་སྐད་དུ་བསྒྱུར་ཏེ་འདོན་གྱིན་ཡོད་འདུག །
གནས་འདི་ཡི་མིང་བལ་པོ་རྣམས་ཀྱིས་ཝཱ་གི་ཤྭ་རི་ཟེར། སྟག་མོ་ལུས་སྦྱིན་དུ་
གྲགས་པ་ནི་སྐྱེས་རབས་སོགས་ལས་འབྱུང་བའི་དངོས་གནས་རང་ཡིན་མིན་སླར་
བརྟག་དགོས་ཤིང་
། སྐྱེ་བོ་སྤྱི་ལ་གྲགས་ཚོད་ཀྱི་དབང་དུ་བྱས་ན་བཅོམ་ལྡན་འདས་
སྔོན་བྱང་ཆུབ་སེམས་དཔའི་སྤྱད་པ་སྤྱོད་པའི་ཚེ་ན། སྟག་མོ་བཀྲེས་པས་ཉེན་ཏེ་རྗེས་
སུ་འབྲངས་པའི་ཕྲུ་གུ་ཟ་བར་བརྩམས་པ་ལ་སྙིང་རྗེས་ཀུན་ནས་བསླངས་ཏེ་ལུས་
སྦྱིན་པར་བཏང་བའི་དབུ་སྐྲ་དང་རུས་པ་སོགས་ལ་མཆོད་རྟེན་དུ་བྱས་པ་ཉིད་ཡིན།
གནས་འདིར་སྟག་གི་འཇིགས་པ་ཆེ་བས་དངོས་མིང་ནས་མ་སྨོས་པར་སངས་རྒྱས་ཀྱི་
མཚན་བརྗོད་ན་འཇིགས་པ་ལས་སྐྱོབ་པའི་དགོས་པ་ཡོད་པའི་ཕྱིར། ད་ལྟ་ཡང་གྲུབ་
མཐའ་ཕྱི་ནང་གང་ཡིན་ཀྱང་འདྲ་སྟེ་བལ་པོ་ཐམས་ཅད་ཀྱིས་འདི་ཡི་མིང་ལ་ན་མོ་
བུདྡྷ་ཡ་ཟེར། དེར་འགྲོ་བའི་ལམ་འདྲི་ན་ཡང་སྟག་མོ་ལུས་སྦྱིན་གང་ན་ཡོད་ཅེས་དྲིས་
ན་མི་གོ། ན་མོ་བུདྡྷ་ཡ་གང་ན་ཡོད་ཅེས་དྲིས་ན་གོ་བ་ཞིག་འདུག་གོ། །
ཕག་མོ་དུར་ཁྲོད་ནི་དངོས་གྲུབ་འབྱུང་བའི་གནས་ཁྱད་པར་ཅན་ཡིན་ཏེ།
ཡང་དུར་ཁྲོད་ཆེན་པོ་འཇིགས་སུ་རུང་བ་ཉིན་མོ་བྱ་རྒོད་དང་དུར་བྱ་འཁོར་ཞིང་
ལྡིང་བ། མཚན་མོ་ལྕེ་སྤྱང་གི་ངུ་སྒྲ་དི་རེ་བ་ཞིག་གི་དབུས་ན་གཙུག་ལག་ཁང་བཀོད་
པ་ལེགས་པའི་ནང་དུ། རྟེན་གྱི་གཙོ་བོ་དེ་ནི་རྗེ་བཙུན་བཅོམ་ལྡན་འདས་རིག་པ་
འཛིན་མ་རྣམ་པར་རྩེན་མ་ཞེས་ཕྱག་གཡས་རྡོ་རྗེ་ཞབས་གཡས་དང་ལྷན་ཅིག་ཕྱིར་
དེ་
196



ཁམས་སྤྲུལ་ཆོས་ཀྱི་ཉི་མའི་བལ་ཡུལ་གནས་ཡིག།
བརྐྱངས་པ་དང་། གཡོན་པད་སྡོང་དང་བཅས་ཞབས་གཡོན་གྱི་སྐྱིད་ཁུང་ནས་བཏེག་
པ༑ ཁ་ཊཾ་ཕྲག་ལ་བཀལ་ནས་ནམ་མཁའ་ལ་འཕུར་བའི་ཚུལ་ཅན་གྱི་སྐུ་གཟུགས་ལི་མ་
བྱིན་རླབས་ཤིན་ཏུ་ཆེ་བ། མངའ་བདག་མེ་ཏྲི་པའི་ཐུགས་དམ་ཡིན་ངེས་པ། རྒྱ་གར་
ཕྱག་ན་དང་སྟོང་ཉིད་ཏིང་འཛིན་ལ་སོགས་པའི་རྟེན་སྐལ་དུ་བྱོན་པ་ཡིན་ནམ་བསམ།
གང་ལྟར་ཡེ་ཤེས་པ་དངོས་དང་མི་གཉིས་ཤིང་སྐྱེས་བུ་དམ་པ་རྣམས་ཀྱི་གཟིགས་ངོར་
བཞད་ཁྲོ་ཆགས་པ་དང་དགྱེས་པའི་རྣམ་འགྱུར་ཞལ་གྱི་མདངས་བྱད་ལས་འབྱུང་བ།
སྤྱན་གསུམ་ཡང་རེས་འགའ་གཟིགས་སྟངས་ཉི་མ་དང་ཟླ་བའི་འོད་ཅན་དུ་སྟོན་པ་
དང་༑ གསུང་གི་སྣང་བས་ལུང་དུ་སྟོན་པ་སོགས་ངོ་མཚར་བའི་ཆོ་འཕྲུལ་དུ་མ་ཅན་
ཞིག་བཞུགས།
དེ་ཡི་གཡས་གཡོན་དུ་ཕག་མོ་ནམ་ཞལ་མ་འདི་ཞབས་ཡ་གཅིག་ཚངས་པའི་
འཇིག་རྟེན་དུ་བརྐྱངས་ཤིང་། ཡ་གཅིག་དབང་ཆེན་གསེར་གྱི་ས་གཞི་ལ་འཇིགས་
དུས་བརྫིས་ཏེ་བཞུགས་པ། ཕྱག་མཚན་ནི་གོང་འདྲའི་ལི་སྐུ་དང་
། རྡོ་རྗེ་ཕག་མོ་ཞལ་
གཉིས་མ་ཡོངས་གྲགས་ཀྱི་ལི་སྐུ་བཅས་གསུམ་ཀར་སྐུ་ཁྲུ་དོ་ལྷག་ཙམ་རེ་ཡོད། གཡོན་
ལོགས་སུ་རྡོ་རྗེ་རྣལ་འབྱོར་མ་ནཱ་རོ་མཁའ་སྤྱོད་མ་ཞེས་བོད་དུ་གྲགས་པ། གང་ལྟར་
འཁོར་ལོའི་དབང་ཕྱུག་མའི་ཚུལ་དུ་བཞུགས་པ་ཡོངས་གྲགས་དེའི་ལི་སྐུ། བུ་མོ་ལོ་
བཅུ་གཉིས་ཀྱི་ན་ཚོད་ཙམ་བཅས་བཞུགས། དེ་དག་འདིས་བཞེངས་ཞེས་ལོ་རྒྱུས་ཆ་མ་
འཚལ། བྱིན་རླབས་ཅན་ཤ་སྟག་རང་དུ་འདུག །
ཇོ་བོ་འཇའ་མ་ལི་དཀར་པོ་ནི་འཕགས་པ་མཆེད་ལྔའི་ཡ་གྱལ་ཡིན་ཅིང་
། མཆེད་
ལྔ་ག་ལྷ་ཡི་ངོ་བོ་ནི་སྤྱན་རས་གཟིགས་ཡིན་པར་འདུག་ཀྱང་
། ཡེ་རང་ན་བཞུགས་
པའི་ཇོ་བོ་གཉིས་ཀ་སྐུ་མདོག་དམར་པོ་དང་དཀར་པོ་ཡིན་པས། ཁ་ཅིག་འཇའ་མ་ལི་
197



ལམ་ཡིག་ཕྱོགས་བསྒྲིགས།
འཇམ་དབྱངས་ཡིན་ནམ་སྙམ་པ་ནི་ནོར་བའོ། །སྤྱིར་ཇོ་བོ་འདི་གསུམ་ཀའི་ལྷ་ཁང་གི་
ནང་དུ་བོད་ཀྱི་མི་མི་ཐར་བས་ཞལ་ཕྱག་སོགས་ཇི་བཞིན་རྩད་མ་ཆོད། ཞལ་རས་ཀྱང་
དངོས་སུ་མཐོང་བ་དེ་ནི་ཕྱི་ན་སྐུ་འབགས་གཡོགས་པ་ཡིན་འདུག །
བོད་ཐང་མགོན་པོ་ནི། ལ་ལས་རང་བྱུང་དུ་བྱུང་བ་ཡིན་པར་བྱེད། ཁ་ཅིག་གིས་
སློབ་དཔོན་ཀླུ་སྒྲུབ་ཀྱིས་ནག་པོ་ཆེན་པོའི་སྐུ་བརྒྱ་རྩ་བརྒྱད་བཞེངས་ནས་བསྟན་པ་
སྤྱི་དང་། ཁྱད་པར་རྡོ་རྗེ་གདན་ལ་སོགས་པ་གནས་ཆེན་རྣམས་ཀྱི་སྲུང་མར་བསྐོས་
པའི་ནང་ཚན་རང་བྱུང་མཆོད་རྟེན་ཆེན་པོའི་སྲུང་མར་བསྐོས་པའི་སྐུ་ཡིན་ཅིང་། ཀླུ་
སྒྲུབ་རང་གི་ཕྱག་བཟོས་ཡིན་ཡང་ཟེར། གང་ལྟར་བྱིན་རླབས་ཀྱི་ཚན་ཁ་མཆོག་དང་
ལྡན་ཅིང་བཟོ་ཁྱད་ཀྱང་ཕུལ་དུ་ཕྱིན་པ། ལྷན་ཅིག་སྐྱེས་པའམ་རྩ་བའི་མགོན་པོ་སྐུ་
རྒྱུ་རྡོ་ནག་ལས་གྲུབ་པ་ཞལ་གཅིག་ཕྱག་གཉིས་གྲི་གུག་དང་ཐོད་ཁྲག་ཐུགས་ཀར་
འཛིན་ཅིང་ཁ་ཊཾ་ག་ཕྲག་པ་ལ་བཀལ་བ་ཞབས་མཉམ་པའི་སྟབས་སུ་བམ་རོའི་སྟེང་
ན་བཞེངས་པ་ཞིག་ཡོད། སྔོན་དུས་བར་སྐབས་ཤིག་ཡུལ་འདིར་ཀླ་ཀློའི་དམག་བྱུང་སྟེ་
སྐུ་འདི་བཤིག་པར་བརྩམས་པས། བཤིག་མ་ནུས་པ་མ་ཟད་བལ་པོའི་ཡུལ་ཀུན་ན་ཀླུ་
ཀློའི་བསྟན་པ་ད་དུང་ཡང་མ་བྱུང་བ་འདི་ཡིན། འོན་ཀྱང་དེ་སྐབས་རོ་གདན་གྱི་ཆ་
ཤས་འགའ་དང་སྐུ་དངོས་རང་གིའང་ཤངས་ཀྱི་རྩེ་མོ་སོགས་ལ་ཉམས་ཆག་ཕྲན་བུ་
བྱུང་འདུག །སྐུ་གཟུགས་འདིའང་རང་བྱུང་མཆོད་རྟེན་ཆེན་པོར་ཞལ་བསྟན་ནས་ཡོད།
ཤིན་ཏུ་གཉན་པས་ཞལ་བསྟན་ཕྱོགས་ཀྱི་གདོང་དེར་གྲོང་ཁྱེར་སྔར་ཆགས་པ་རྣམས་
ལའང་མི་ཤིས་པ་སྣ་ཚོགས་བྱུང་ནས་ཡུལ་སྟོངས་པ་ཡིན་ཟེར། ད་ལྟ་གྲོང་མེད།
སྐུ་འདི་སྔོན་ཡེ་རང་དང་ཉེ་བའི་རི་བོ་ཕུལླ་ཌོ་ཞེས་པའི་རྩེ་མོར་བཞུགས་
ནམ་མཁའི་ལམ་ནས་འཕུར་ཞིང་གཤེགས་ནས་བོད་ཐང་དུ་ཕེབས་པར་གྲགས། དེ་ལ་
198



ཁམས་སྤྲུལ་ཆོས་ཀྱི་ཉི་མའི་བལ་ཡུལ་གནས་ཡིག།
བོད་ཐང་ཟེར་བ་ནི་སྔོན་ཆོས་རྒྱལ་སྲོང་བཙན་སྒམ་པོའི་སྐབས་བློན་པོ་མགར་སོགས་
བོད་ཀྱི་གཉེའོ་རྣམས་དེར་བསྡད་ཅིང་
། བལ་མོ་བཟའ་ཁྲི་བཙུན་ལ་རྒྱལ་པོ་འོད་ཟེར་
གོ་ཆས་རྫོངས་བཏབ་པའི་གནས་ཡིན་པས་བོད་ཐང་དུ་གྲགས་སོ། །
སྦྱོ་བི་ཧ་རའི་གཙུག་ལག་ཁང་ནི་སྔོན་ཇོ་བོ་རྗེ་དཔལ་ལྡན་ཨ་ཏི་ཤས་ཐོག་མར་
བཏབ། དེ་ནས་པཎྜི་ཏ་བི་བྷུ་ཏི་ཙནྡྲ་མཁན་པོར་ཡུན་རིང་དུ་བཞུགས་ཤིང་འཆད་
ཉན་རྒྱ་ཆེན་པོ་མཛད། དགེ་འདུན་སྡེ་ཡང་ཐུག་མེད་དུ་འཕེལ། དཔལ་ཤ་ཝ་རི་དབང་
ཕྱུག་ལས་སྦྱོར་དྲུག་ཉེ་བརྒྱུད་ཀྱང་གནས་འདིར་གསན། དེ་རྗེས་པཎ་ཆེན་ནགས་རིན
ཡང་ཅུང་ཟད་བཞུགས། ད་ལྟ་དེ་ཡི་གཙང་ཁང་ན་སངས་རྒྱས་པའི་ལྷ་སྐུ་མང་པ་
མཆོད་པ་དང་བཅས་ཏེ་ཡོད། སྟེང་ཁང་ན་ཤེས་རབ་ཀྱི་ཕ་རོལ་དུ་ཕྱིན་པ་སྟོང་ཕྲག་
བརྒྱ་པའི་གླེགས་བམ་ལཉྩའི་ཡི་གེར་བྱས་ཏེ་གསེར་གྱིས་བྲིས་པའི་རྒྱ་དཔེ་ཡོད། དེ་
ཡང་བོད་ཀྱིས་བྱས་པའི་དཀར་ཆག་ན། སློབ་དཔོན་ཀླུ་སྒྲུབ་ཀྱིས་ཀླུ་ཡུལ་ནས་གདན་
དྲངས་པའི་དཔེ་ངོ་མ་རང་ཡིན་ཟེར་བ་ནི་མི་འཐད་ཀྱང་
། བི་བྷུ་ཏིའི་སྐབས་ཙམ་ལ་
བྱུང་བ་ཡིན་པར་མངོན་ནོ། །
ཆོས་རྒྱལ་མྱ་ངན་མེད་ཀྱིས་དེ་བཞིན་གཤེགས་པའི་རིང་བསྲེལ་གྱི་སྙིང་པོ་ཅན་
གྱི་མཆོད་རྟེན་བྱེ་བ་ཕྲག་གཅིག་བཞེངས་པའི་ཡ་གྱལ་རྩོད་མེད་དུ་གྱུར་པ་ཞིག། ཡམ་
བུའི་གྲོང་ཁྱེར་དུ་ད་ལྟ་ནང་པའི་གུརྦ་རྣམས་ཀྱིས་སློབ་དཔོན་དུ་བྱེད་པ་བཛྲ་ཙརླས་
མནྟ་བྷ་དྲ་ཞེས་བྱ་བའི་བསྟི་གནས་ཁང་པའི་དཀྱིལ་དུ་ཡོད། ཡེ་རང་གི་ཇོ་བོ་ཨ་
ཀཾ་དང་བྷུ་ཁཾ་དུ་གྲགས་པ་འདི་ཡང་སྔར་བཤད་པ་བཞིན་ལྷ་ཡི་ངོ་བོ་ནི་སྤྱན་རས་
གཟིགས་རང་ཡིན་ཀྱང་། དཀོན་གཉེར་མ་གཏོགས་ནང་དུ་མ་ཐར་བས་ཞལ་ཕྱག་
བཞུགས་སྟངས་ཕྱག་མཚན་སོགས་ཞིབ་པ་ཆ་མ་འཚལ། གཉིས་ཀ་བཞེངས་སྐུ་ཡིན།
199



ལམ་ཡིག་ཕྱོགས་བསྒྲིགས།
འདི་ལ་བལ་པོའི་ངག་རྒྱུན་ཡིན་ཟེར། བོད་ཀྱི་དཀར་ཆག་འགའ་ལས་ཇོ་བོ་ཨ་ཁཾ་གི་
ཐུགས་ཀ་ནས་འོད་ཟེར་འབུ་ཙམ་ཞིག་འཕྲོས་པ་ལས་ཇོ་བོ་འདི་འཁྲུངས་པས་ན་འབུ་
ཁཾ་ཟེར་བ་ཡིན་ཞེས་བྲིས་པ་ནི་འཐད་པར་མ་མཐོང་ཞིང་
། གལ་ཏེ་ལོ་རྒྱུས་དེ་ལྟར་
ཡིན་དུ་ཆུག་ཀྱང་བལ་སྐད་ལ་འབུ་ཁཾ་ག་ལ་ཟེར། བོད་སྐད་ཡིན་པར་བྱས་ཀྱང་རྒྱུ་
མཚན་དང་དོན་ཅི་ཡང་མི་སྟོན་པའི་མིང་བཏགས་དེ་འདྲ། བོད་ཀྱི་མི་ཁ་ཅིག་གིས་
བླུན་གཏམ་ཐོལ་བྱུང་དུ་སྨྲས་པའི་ནང་ནས་འཐོན་པ་ཞིག་གོ། །
སྤྱིར་ཇོ་བོ་འདི་གཉིས་ཀྱི་ཐུགས་རྗེས་ཡེ་རང་རྒྱལ་པོ་རིམ་ཅན་ཕྱི་རོལ་པའི་གྲུབ་
མཐའ་ལ་མོས་རུང་འཕགས་པ་འཇིག་རྟེན་དབང་ཕྱུག་ལ་མཆོད་པ་གཙོར་འདོན་
བྱེད་དགོས་པ་དང་། གཞན་ཡང་གླིང་གསུམ་གྱི་རྒྱལ་པོ་རབས་ནས་རབས་སུ་བྱུང་
བ་དང་འབྱུང་འགྱུར་མཐའ་དག་ཕྱི་རོལ་བ་ལ་མོས་པ་ཙམ་ཆེ་རུང་
། ནང་པའི་ཆོས་
དང་གང་ཟག་རྟེན་གསུམ་རྣམས་ལ་གུས་པ་ཆ་མཐུན་འདོར་མི་ནུས་པ་འདི་ནི། སྔོན་
གྱི་དུས་སློབ་དཔོན་ཆེན་པོ་པདྨ་འབྱུང་གནས་ཞབས་ཀྱིས་བཀའ་བསྒོས་ཤིང་དེ་ལྟར་
བགྱིད་པར་བྲོ་བོར་བའི་དམ་ཚིག་གཉན་པོ་ལ་འཇིགས་པ་ཡིན། ཞེས་ནང་པའི་གུས
ཚད་མ་རྣམས་མགྲིན་གཅིག་ཏུ་གླེང་བར་གདའ།
གཞན་ཡང་ཡེ་རང་གི་ཕྱོགས་སུ་གྲུབ་མཐའ་ཕྱི་ནང་གང་ཡིན་ཀྱང་ཐམས་ཅད་
ཀྱིས་འཕགས་པ་འཇིག་རྟེན་དབང་ཕྱུག་གི་སྐུ་བཞེངས་སྲོལ་ཆེ་བ་དང༌
། ཡེ་རང་གི་
རྒྱལ་པོ་སྔོན་མ་ཞིག་མི་མ་ཡིན་མཐུ་བོ་ཆེར་སྐྱེས་པའི་གནོད་པ་ལ་འཇིགས་ཏེ། རྒྱལ་
པོ་ཤི་ནས་ཡུན་རིང་ལོན་ཀྱང་ད་ལྟའི་རྒྱལ་པོ་རྣམས་ཇི་བཞིན་དུ་དེ་ཡི་མིང་ཡིག་དང་
བཅས་པའི་སྤར་གསར་དུ་རྒྱག་ཅིང་། ཁ་ནོན་གྱི་ཚུལ་དུ་ལོགས་གཅིག་ལ་ཇོ་བོ་ཨ་ཁཾ་
གི་མཚན་སྤར་ལ་རྒྱབ་བཞིན་པའི་ཊཾ་ག་ཡང་ད་ལྟ་ཡེ་རང་གི་ཕྱོགས་ནས་ཇི་སྙེད་པ་
200



ཁམས་སྤྲུལ་ཆོས་ཀྱི་ཉི་མའི་བལ་ཡུལ་གནས་ཡིག།
འཐོན་བཞིན་པ་འདི་ཡིན་ཡང་། འཕགས་པ་ཨ་ཁཾ་གི་སྐུ་མདུན་ཕྱི་ཁྱམས་སུ་མཆོད་
སྡོང་གི་རྩེར་མ་ཧཱ་རཱ་ཛའི་གཟུགས་བརྙན་ཟངས་གསེར་ལས་གྲུབ་པས་སྐྱབས་སུ་
འདུད་པའི་ཚུལ་ཅན་ཞིག་འདུག་པ་དེ་ཡང་ཡེ་རང་གི་རྒྱལ་པོ་སྔོན་མ་ཞིག་གིས་བྱས་
ཞེས་གྲགས། གང་ལྟར་དུས་ད་ལྟ་བལ་པོའི་ཕྱོགས་སུ་རྒྱལ་པོ་དང་བྲམ་ཟེ་དམངས་ཕལ་
བ་ལ་སོགས་པའི་འགྲོ་བ་ཐམས་ཅད་ཕྱི་རོལ་པའི་གྲུབ་མཐའ་ལ་མོས་ཤིང་འཇུག་པ་
ནི་ནམ་མཁའི་སྐར་ཚོགས་བཞིན་དུ་མང་ནའང་
། ཇོ་བོ་མཆེད་གསུམ་གྱི་ཐུགས་རྗེ་ཉི་
མ་དང་ཟླ་བ་ལྟར་གསལ་བས་ཟིལ་གྱིས་གནོན་ནུས་པ་ཞིག་འདུག་གོ། །
རྡོ་རྗེ་གདན་གྱི་གནྡྷོ་ལའི་བཀོད་པ་འདི་ནི་ད་ལྟའི་བྲམ་ཟེ་པཎྜི་ཏ་རཱ་མ་ནནྡ་
ཞེས་གྲགས་པ་འདི་ཡི་ཕ་མེས་བྲམ་ཟེ་ཞིག་མངའ་ཐང་དང་འབྱོར་པ་རྒྱས་པའི་སྐབས།
ཡུལ་དབུས་རྡོ་རྗེ་གདན་དུ་རང་གིས་དངོས་སུ་ཕྱིན་ནས་དེ་ཡི་དྲི་གཙང་ཁང་གི་
བཀོད་པ་འདི་ཡང་སླར་འཁོར་ནས་བཞེངས། རྡོ་རྗེ་གདན་རང་ནས་སྤྱན་དྲངས་པའི་
སངས་རྒྱས་ཀྱི་རྡོ་སྐུ་བྱིན་རླབས་ཅན་འདི་ཡང་བྱང་ཆུབ་ཆེན་པོའི་ཚུལ་དུ་བཞུགས་སུ་
གསོལ་བའོ། །
གོ་བི་ཙནྡྲའི་གཙུག་ལག་ཁང་ནི་པཎ་ཆེན་ནགས་རིན་བོད་དུ་ལན་བར་པ་
བྱོན་ནས། སླར་བལ་པོར་ཕེབས་སྐབས་གནས་མལ་དུ་ཡེ་རང་རྒྱལ་པོས་ཕུལ། དེ་
ནས་བརྩམས་ཏེ་སྐུ་མྱ་ངན་ལས་མ་འདས་ཀྱི་བར་དུ་བཞུགས་པའི་གནས་ཡིན། རྡོ་རྗེ་
གདན་དུ་པཎ་ཆེན་རང་གི་བླ་མ་སངས་རྒྱས་དབྱངས་ཀྱི་སྐུ་བཞེངས་པའི་དགོངས་
པ་ཐོག་ཏུ་མ་འཁེལ་བས། དེ་ཡི་ཚབ་ཏུ་བཞེངས་པའི་རྡོ་རྗེ་འཆང་གི་གསེར་སྐུ་མཐོ་
ལྔའི་ཚད་ཅན་ལ་ཁྲི་རྒྱབ་ཡོལ་གྱི་ངོས་ལ་སྦྱོར་དྲུག་གི་བླ་མ་བརྒྱུད་རིམ་རྣམས་དང་
།
སྐུ་ཡི་གཡས་གཡོན་དུ་ཆོས་རྒྱལ་གྲགས་པ་དང་པད་དཀར་གྱི་སྐུ་གཉིས་དང་བཅས་
201



ལམ་ཡིག་ཕྱོགས་བསྒྲིགས།
བཞེངས་པ་ལ་རབ་གནས་མཛད་པའི་དུས། ནམ་མཁའ་ན་གཞལ་མེད་ཁང་ཆེན་པོ་
དྭངས་ཤིང་སྒྲིབ་པ་མེད་པ་ཞིག་གཟིགས། འདི་ཅི་ཡིན་དགོངས་པ་ན་ནི་ཐུནྣ་མཎྜ་ལཾ་
ཞེས་པའི་སྒྲ་བྱུང་ནས་རྟེན་དེ་ལ་དངོས་སུ་ཐིམ་པའི་སྣང་བ་བྱུང་གསུངས།
དེས་ན་བྱིན་རླབས་ཀྱི་ཆོས་འཕྲུལ་ཆེན་པོ་དང་ལྡན་པའི་དོན་གྱིས་ལོ་རེ་བཞིན་
མཆོད་པའི་དུས་སྟོན་བཟང་པོ་ཞག་བཅུ་ཤས་ཙམ་སྦྲེལ་པ་མཛད་ནས་ཡུལ་མི་ཕལ་ཆེ་
བ་མཇལ་དུ་འཇུག །ཐམས་ཅད་ཀྱིས་ཀྱང་བཛྲ་དྷཱ་ར་མཧཱ་བི་ཙི་ཏ་ཟེར་ནས་ངོ་མཚར་
དུ་འཛིན་པར་སྣང་ངོ༌
། །ཞེས་རྣམ་ཐར་ལས་འབྱུང་བ་དེ་དང༌
། ཡང་གཞན་དོན་ཕུན་
སུམ་ཚོགས་པའི་རྟེན་འབྲེལ་གྱི་སྒོ་གཟིགས་པ་ལས་རྗེ་བཙུན་མ་སྒྲོལ་མའི་གསེར་སྐུ་
རྒྱན་བཟང་པོ་དང་བཅས་པ་མཆོག་ཏུ་ལེགས་པ་སྔར་གྱི་རྡོ་རྗེ་འཆང་གི་སྐུ་ལས་ཅུང་
ཟད་དམའ་བ་སྙམ་བྱེད་པ་ཞིག་བཞེངས་ནས། དེ་ཡི་རབས་གནས་ཀྱི་ཚེ་སྐུ་དེ་བཅོམ་
ལྡན་འདས་མ་དངོས་སུ་གཟིགས་ཏེ་བཞད་པའི་སྒྲས་སྲིད་པ་གསུམ་པོ་གང་བ་སྙམ་
བྱེད་པ་ཞིག་བྱུང་བ་ཅི་ཡིན་ནམ་དགོངས་པ་ན་བྷོ་བྷོ་ཀུ་ལ་པུ་ཏྲ་ཤེས་པར་གྱིས་ཤིག །
ཁྱོད་ཀྱི་གཞན་གྱི་དོན་ནི་གཞན་ལ་རགས་མ་ལས་པ་ཉིད་དེ་ཁྱོད་ཀྱིས་དངོས་
སུ་ཡང་དག་པའི་ལམ་ལ་རྗེས་སུ་བཟུང་བ་རྣམས་ནི་སྐྱེ་བ་བདུན་གྱི་མཐར་ཐུག་པས་
འདོད་པའི་དངོས་གྲུབ་ལ་སྐལ་པ་བཟང་པོར་འགྱུར་ལ། ལམ་དང་འབྲེལ་བ་ལས་ཀྱང་
ཡང་དག་པའི་སྐལ་པ་ཅན་དང་། དེ་ཡི་དོན་གྱིས་ཁོ་མོའི་གཟུགས་བརྙན་འདི་མཐོང་
བ་ཙམ་གྱིས་སེམས་ཅན་དེ་དག་ཀྱང་ངན་སོང་གསུམ་དུ་ལྟུང་བར་མི་འགྱུར་རོ། །ཁོ་
མོའི་ གཟུགས་བརྙན་འདིས་མ་འོངས་པ་ན་ཡུལ་འདིར་སངས་རྒྱས་ཀྱི་བྱ་བ་བྱེད་པར་
འགྱུར་རོ་ཞེས་དངོས་སུ་བཀའ་སྩལ་པར་སྣང་སྟེ། སྐུ་དེ་མཐོང་བ་ཙམ་གྱིས་སྣང་བ་
འགྱུར་འགྲོ་བ་ཞིག་གོ། །ཞེས་པཎ་ཆེན་རང་གི་རྣམ་ཐར་ལས་འབྱུང་བ་དེ་རྣམས་ཀྱང་
202



ཁམས་སྤྲུལ་ཆོས་ཀྱི་ཉི་མའི་བལ་ཡུལ་གནས་ཡིག།
འདིར་ཡོད་པ་འདྲ་ནའང་། ཡེ་རང་གི་རྒྱལ་པོ་སོགས་མི་ཀུན་དང་འདྲིས་ཆེ་བ་མེད་
པས་དངོས་སུ་མཇལ་ཐུབ་པ་ནི་མ་བྱུང་
།
སྤྱིར་པཎ་ཆེན་ནགས་ཀྱི་རིན་ཆེན་འདི་བལ་པོར་རྒྱུན་རིང་བཞུགས་པ་ལས།
ཐོག་མར་ཤན་པུ་རི་ན་བཞུགས་པའི་ཚེ་ལྷན་ཅིག་སྐྱེས་པའི་ཡེ་ཤེས་ཇི་བཞིན་
མངོན་དུ་མཛད། སློབ་དཔོན་ངག་དབང་གྲགས་པ་དང་འཇམ་དཔལ་ཤ་ཝ་རི་དབང་
ཕྱུག་ཀྱང་ཤནྟ་པུ་རི་དང་གོ་བི་ཙནྡའི་གཙུག་ལག་ཁང་ལ་སོགས་བལ་པོའི་ཡུལ་
འདི་ཀུན་ན་བཞུགས་པའི་ཚེ་ཡང་ཡང་ཞལ་གཟིགས་ཤིང་སྦྱོར་དྲུག་ཉེ་བརྒྱུད་ཀྱང་
གསུངས། གནས་བདག་ཧ་རི་སིདྡྷ་ཡང་བྲན་དུ་བཀོལ། ཕྱིས་མྱ་ངན་ལས་འདས་ནས་
ཀྱང་སྐུ་གདུང་ཡམ་བུ་ཡེ་རང་གཉིས་ཀྱི་བར་དུར་ཁྲོད་ར་མ་དོ་ལི་ཞེས་བྱ་བ་ན་ཞུགས་
ལ༑ གཞན་པར་བཤད་པ་དེ་ནི་ད་ལྟའང་བལ་པོའི་དུར་ཁྲོད་དུ་བྱེད་ཅིང་མིང་ཡང་ར་
མ་དོ་ལི་རང་ཟེར།
ཨེ་བི་ཧ་རའི་གཙུག་ལག་ཁང་ནི་བལ་ཡུལ་ཨེ་ཡི་གཙུག་ལག་ཁང་དུ་གྲགས་
ཤིང་༑ སྔོན་སློབ་དཔོན་ཆེན་པོ་པདྨ་འབྱུང་གནས་ཀྱིས་བལ་མོ་ཀུ་ས་ལི་ལ་དམྱལ་བ་
བསྟན་པའི་ལོ་རྒྱུས་སོགས་ཐང་ཡིག་གཏེར་མ་འགའ་ལས་བྱུང་བའི་གནས་དེ་ཡིན་
པར་འདུག །ཀོ་མུ་དཱིའི་ཁྲོན་ཆུ་ནི་ནང་པ་རྣམས་ལ་མིང་ཙམ་ཡང་མ་གྲགས་ཤིང་
གནས་སུ་ཡང་མི་བརྩི། ཕྱི་རོལ་པ་རྣམས་གནས་ཆེན་ཡིན་པར་བྱེད་ཅིང་དེ་དང་
མཐུན་པའི་ལོ་རྒྱུས་གཏམ་རྒྱུད་ཅིག་ཀྱང་ཐོས་མོད། དོ་གལ་དུ་མ་བྱས་པ་ད་ལྟ་བློར་མ་
ངེས་ཤིང་དགོས་པ་མེད་པས་འདིར་ཡང་མ་བཀོད་དོ། །
བ་སུ་བུ་རི་ནི་རྡོ་རྗེ་སློབ་དཔོན་ཞི་བའི་དཔལ་གྱིས་ནོར་གྱི་ལྷ་དེར་གནས་པར་
བྱས་པས་མིང་ཡང་ནོར་གྱི་གྲོང་ཞེས་བྱའོ། །ཤར་དང་ལྷོའི་རྡོ་སྐས་རིང་པོ་འདི་གཉིས་
203



ལམ་ཡིག་ཕྱོགས་བསྒྲིགས།
ཀྱི་རྩ་བར་མགོན་པོ་དང་ཚོགས་བདག་གི་རྡོ་སྐུ་ཡོད་པ་སྲུང་མའི་ཚུལ་དུ་བྱས་པ་ཡིན་
ཀྱང་བཞེངས་པ་པོ་སུ་ཡིན་ཆ་མ་འཚལ། བོད་རྣམས་ཀྱིས་ཡུལ་འདི་དང་རྒྱ་གར་རྩ་
མཆོག་གྲོང་གཉིས་ཀར་ན་བྱ་རྒོད་སྤུངས་རི་ཡོད་ཟེར་བ་ནི་མིང་ཙམ་མམ་བཏགས་
པ་ཡིན་གྱིས། ཤེར་ཕྱིན་གསུངས་པའི་གནས་ནི་མ་ཡིན་ཏེ། རྒྱུ་མཚན་རྒྱལ་པོའི་ཁབ་བྱ་
རྒོད་ཕུང་པོའི་རི་ལ་ཞེས་ཡུལ་དབུས་ཡིན་པར་གསལ་བཞིན་རྡོ་རྗེ་གདན་གྱི་ལམ་ཡིག་
སོགས་ལས་འབྱུང་བ་དེའོ། །མིང་ཙམ་དེའང་བོད་རྣམས་ཀྱིས་བཏགས་པའི་བརྡ་ཁྱད་
ལས་རྒྱ་བལ་དུ་དེ་ལྟར་མ་གྲགས།
འོན་ཀྱང་གནས་འདི་ན་ད་ལྟ་ཡམ་བུས་བདག་འཛིན་དུ་བྱས་པའི་གཙུག་ལག་
ཁང་ནང་པའི་ལྷ་སྐུ་དང་རྟེན་བཟང་པོ་ཡོད་པ། སྒོ་དྲུང་དུའང་ནང་པའི་མཆོད་རྟེན་
དཀྱིལ་ན་བྷོ་དྷི་བྲིཀྵ་སྟེ་བྱང་ཆུབ་ལྗོན་ཤིང་བརྟོལ་སྐྱེས་སུ་ཡོད་པ་བྱིན་རླབས་ཅན་
ཞིག་ཀྱང་ཡོད། གཙུག་ལག་ཁང་འདིར་རྗེ་ཀརྨ་པ་ཞྭ་དམར་ནག །འབྲུག་པ་རིན་པོ་ཆེ།
ཀུན་མཁྱེན་སི་ཏུ། རིག་འཛིན་ཆེན་པོ་སོགས་དུས་ཕྱིས་བོད་ཡུལ་གྱི་བླ་མ་རིམ་བྱོན་
རྣམས་ཀྱང་སྟེ་གནས་སུ་མཛད་ཅིང་། བལ་པོར་ཇི་ཙམ་བཞུགས་རིང་འདིར་བཞུགས་
པར་འདུག །དེས་ན་དེ་ཡི་མིང་ལའང་བལ་པོའི་སྐད་དུ་ཀི་ཌོ་སྟེ་འབྲས་སྤུངས་དང༌།
ད་ལྟ་རང་བྱུང་མཆོད་རྟེན་གྱི་ཞིག་གསོས་རྡོ་གཏེར་ཐོན་ཅིང་ཆུ་མིག་གསར་པ་རྡོལ་
བ་འདིར་ཚོ་ཌོ་སྟེ་ནས་སྤུངས། ད་དུང་ཕྱོགས་གཞན་ཞིག་ན་ཨོ་ཌི་སྟེ་སོ་བ་སྤུངས་པ་
ཞེས་གསུམ་འདུག་པའི་ནང་ཚན་འདི་འབྲས་སྤུངས་ཡིན།
བལ་ཡུལ་ཡང་ལེ་ཤོད་ནི་སློབ་དཔོན་ཆེན་པོ་པདྨ་འབྱུང་གནས་ཀྱི་གནས་ཡིན་
པར་བོད་གངས་ཅན་གྱི་ལྗོངས་སུ་མཁས་རྨོངས་ཀུན་ལ་རླུང་ལྟར་གྲགས་པ་འདི་ཡིན།
བལ་པོར་ཡང་ནང་པའི་གྲུབ་མཐའ་འཛིན་པ་རྣམས་ནི་ཨོ་ཌི་ཡ་ནའི་བཛྲ་ཙརླ་པདྨ་
204



ཁམས་སྤྲུལ་ཆོས་ཀྱི་ཉི་མའི་བལ་ཡུལ་གནས་ཡིག།
ཀ་རའི་གནས་སུ་འདོད་པར་སྣང་བས་བོད་དང་མཐུན། ཕྱི་རོལ་པ་རྣམས་ནི་ཤེ་ཥ་ནཱ་
རན་ཏེ་ཀླུ་ལྷག་མ་ཅན་དང་བིཥྛ་གཉིས་ཀའི་གནས་སུ་འདོད།
འོན་ཀྱང་འདིར་ནང་པ་སངས་རྒྱས་པའི་གྲུབ་མཐའ་དང་འབྲེལ་བའི་གནས་ཀྱི་
ལོ་རྒྱུས་ཟུར་ཙམ་ནི། སློབ་དཔོན་ཆེན་པོ་པདྨ་འབྱུང་གནས་ཉིད་དེར་ཏིང་ངེ་འཛིན་
ལ་བཞུགས་སྐབས། ཀླུ་ཡི་ཆོ་འཕྲུལ་གྱིས་སྟེང་ནས་མར་དུག་སྤྲུལ་ཆེན་པོ་མང་དུ་བྱུང་
སྟེ་ཐོ་བརྩམས་པར་སློབ་དཔོན་གྱིས་ལྟ་སྟངས་དང་བཅས་རྡོ་རྗེ་ཕུར་བུ་ཀླུ་ཡི་སྤྱི་བོར་
འཕངས་པས། དེ་དག་རྡོར་གནས་འགྱུར་ཏེ་ད་ལྟ་ཡང་སྟེང་གི་བྲག་ལ་སྦྲུལ་མང་པོ་
ཐུར་དུ་སྙེགས་པའི་དབྱིབས་སུ་སྣང་
།
སྦྲུལ་དབུས་མའི་སྤྱི་བོར་ཕུར་བའི་ཤུལ་དང་དེ་ལས་དུས་བཟང་འགའ་རེར་ཆུ་
འབྱུང་གི་ཡོད་ཅེས་ནང་པའི་གུས་རྣམས་ཟེར། ཕྱི་བ་རྣམས་ལས་རིག་བྱེད་ཀྱི་གཏམ་
དང་འབྲེལ་བའི་ལོ་རྒྱུས་མང་དུ་ཐོས་ཀྱང་བློར་མ་ངེས། འོན་ཀྱང་ཕུར་བུའི་ཤུལ་ལས་
ཆུ་འབྱུང་བ་དེ་ནི་འཇུག་པ་བཅུ་ཡི་ནང་གི་པཏུ་རཾ་སྟེ་དགྲ་སྟ་རཱ་མ་ཎའི་གཏམ་རྒྱུད་
ཀྱི་ནང་ནས་འབྱུང་བའི་འདོད་འཇོའི་བལ་པོ་རྣམས་གླེང་ཞེས་དཔལ་རིག་པ་འཛིན་
པ་གསུངས་སོ། །
རྒྱ་གར་ཕམ་མཐིང་དུ་གྲགས་པ་ནི་ཀླུ་ཡི་རྒྱལ་པོ་ལྷག་མ་ཅན་ནམ་ཤེ་ཥ་ཞེས་
གྲགས་པ། ས་ཆེན་པོ་འདི་ཡང་དེ་ཡི་གདེངས་ཀ་ལ་བརྟེན་ནས་ཡོད་པར་བཤད་པའི་
ཀླུ་ཡི་རྒྱལ་པོ་དེ་ཡི་གནས་ཡིན་པས་མིང་ཡང་ཕ་ན་ཐིངྒཱ་སྟེ། གདེངས་ཀ་དགུ་པ་ཞེས་
གྲགས་པར་སྔོན་རབས་མཁས་པའི་ལོ་རྒྱུས་ལས་འབྱུང་བ་ལྟར་ཡིན་ཀྱང་
། སྒྲ་ཟུར་
ཆག་པས་ཕམ་མཐིང་དུ་གྲགས་ཤིང་
། དཔལ་ནཱ་རོ་པའི་ཐུགས་སྲས་ཕམ་མཐིང་པ་སྐུ་
མཆེད་ཀྱི་འཁྲུངས་ཡུལ་དང་རྗེ་མར་པ་ཡང་ཡུན་རིང་དུ་བཞུགས་པའི་གནས་དེ་ཡིན།
205



ལམ་ཡིག་ཕྱོགས་བསྒྲིགས།
གྲོང་ཁྱེར་དེ་ཡི་དཀྱིལ་ན་རྒྱ་ཕུབས་གསེར་གཡབ་ཆེན་པོ་བཀལ་བའི་ལྷ་ཁང་ན་བྷི་མ་
སེན་ཏེ་འཇིགས་སྡེའི་སྐུ་ཤིན་ཏུ་གཉན་པར་གྲགས་པ་དེ་ཡོད།
ཡང་ལེ་ཤོད་རང་དུ་ནི་ད་ལྟ་ཕྱི་པའི་ལྷ་ཁང་གི་རྣམ་པ་ལོགས་ཀྱི་པ་ཊའི་གསེབ་
ནས་བལྟས་ན་ནང་ཐམས་ཅད་མཐོང་ཡོང་
། སྒོ་སྒོ་ལྕགས་ཀྱིས་བསྡམས་པས་ནང་དུ་
མི་ཐར་བ་ཞིག་འདུག་པ་ལ། དཀོན་གཉེར་བས་སྒོ་ཉིན་རེར་ལན་རེ་འབྱེད་ཅིང་། ནང་
དུ་རྡོ་ལས་གྲུབ་པའི་ཀླུ་ཤེ་ཥའི་རྟེན་ཁྱད་པར་ཅན་དུ་བྱེད་པ་འདི་ཡི་མིང་ལ་ཤེ་ཥ་ཎཱ་
རན་ཟེར་བ་ཞིག་འདུག་པ་ལ་མཆོད་པར་འབུལ།
གཞན་ཡང་ཉེ་འཁོར་གྱི་མི་ཐམས་ཅད་ཉིན་རེ་བཞིན་ཉི་མ་སྔ་གོང་ལ་མཆོད་
པ་འབུལ་བར་ཡོང་། དུས་བཟང་སོགས་ཀྱི་སྐབས་དེ་ལ་ཚ་གསེར་གྱི་གདེངས་ཀ་དགུ་
དང་སྦྲུལ་འཇུག་སོགས་རྒྱུན་མང་པོས་བརྒྱན་པའི་སྲོལ་ཡོད་འདུག །ལྷ་ཁང་དེ་ཡི་སྒོ་
ཕྱི་ལོགས་ན་ཁྱབ་འཇུག་པས་སྟོབས་ལྡན་ལས་སློང་བའི་ཚུལ་གྱི་རྡོ་སྐུ་བརྐོས་མ་ཡོད།
དེ་བས་འདི་ནི་གྲུབ་མཐའ་ཕྱི་ནང་གཉིས་ཀས་གནས་ཆེན་དུ་བྱེད་ཅིང་
།
ཁྱད་པར་སྔགས་རྙིང་མའི་ལུགས་ལ། སློབ་དཔོན་ཆེན་པོ་པདྨ་འབྱུང་གནས་
ཀྱིས༑ སྔོན་དུར་ཁྲོད་རྣམས་སུ་བརྟུལ་ཞུགས་ཀྱི་སྤྱོད་པས་ཉུལ་བའི་ཚེ་རྡོ་རྗེ་ཕག་མོས་
དབང་བསྐུར་ཏེ་རྣམ་པར་སྨིན་པའི་རིག་འཛིན་བརྙེས་ཕུང་པོའི་བདུད་བཅོམས། བྲག་
ཕུག་མཱ་ར་ཏི་ཀར་ཚེ་ལ་དབང་བའི་རིག་འཛིན་བརྙེས་འཆི་བདག་གི་བདུད་བཅོམས།
ཡང་ལེ་ཤོད་དུ་ཕྱག་རྒྱ་ཆེན་པོའི་རིག་འཛིན་བརྙེས་ཉོན་མོངས་པའི་བདུད་བཅོམས།
དཔལ་རྡོ་རྗེ་གདན་དུ་ལྷུན་གྱིས་གྲུབ་པའི་རིག་འཛིན་བརྙེས་ལྷའི་བུའི་བདུད་
བཅོམས་པ་སྟེ། རིག་འཛིན་བཞི་བཤད་པའི་ནང་ནས་མཐར་ཐུག་བླ་མེད་མཆོག་ཏུ་
གྱུར་པ་ཕྱག་རྒྱ་ཆེན་པོའི་གྲུབ་པ་ཉིད་སློབ་དཔོན་པདྨ་འབྱུང་གནས་ཀྱིས་གང་དུ་
206



ཁམས་སྤྲུལ་ཆོས་ཀྱི་ཉི་མའི་བལ་ཡུལ་གནས་ཡིག།
བརྙེས་པའི་གནས་ཡིན་པས། རང་རེ་གསང་སྔགས་རྙིང་མ་པའི་ལུགས་ལ་ནི་རྡོ་རྗེ་
གདན་དང་མཉམ་མོ་ཞེས་རིག་འཛིན་ཀཿཐོག་བས་ཀྱང་བསྔགས་པར་རང་མཛད་
ཀྱིན་ཡོད་པར་ཐོས། གནས་འདི་ཉིད་རང་དུ་མཚོ་དཀར་ནག་ཅེས་བྱ་བ་ཁྲོན་ཆུ་ལྟ་
བུ་ཞིག་འདུག་པ་གནས་ཆེན་དུ་བརྩི་བའི་སྲོལ་ནི་འདུག། ཇི་ལྟར་ཡིན་མ་ཐོས་ཤིང་མ་
ཤེས་
ཡང་རྒྱ་གར་ཕམ་མཐིང་གི་གྲོང་དང་ཉེ་བའི་ཆ་ན་ལྷ་ཁང་ཞིག་ཏུ་རྡོ་རྗེ་རྣལ་
འབྱོར་མའི་སྐུ་ཡོད་པ་དེ་ནི་ཕས་རྒོལ་འཇོམས་པའི་ཨིནྡྲ་མཁའ་སྤྱོད་མ་ཡིན་པར་
འདུག། འོན་ཀྱང་སྐུ་མདོག་དཀར་མོ་ཡིན་དགོས་པ་འདི་དམར་མོར་འདུག །ཕམ་
མཐིང་བ་རང་གི་དུས་ཀྱི་ཡིན་པར་བྱེད་ཀྱང་ཕྱིས་ཞིག་གསོས་བྱས་ཤིང་ནང་པའི་རྡོ་
རྗེ་སློབ་དཔོན་གཅིག་གིས་རབ་གནས་མཛད་པ་ཡིན་ཅེས་དཔལ་འབྲུག་པ་རིན་པོ་
ཆེའི་བཀའ་ལས་ཐོས།
དེ་ནས་ཨ་སུ་རའི་བྲག་ཕུག་ནི་རྙིང་མ་ལུགས་ཀྱི་སྔགས་ཆོག་རྣམས་ལ་ཆད་མདོ་
བསྟན་སྐྱོང་གི་སྐབས་སུ། རྒྱ་གར་ཡུལ་གྱི་ཚུ་རོལ་ན། །བལ་པོ་ཡུལ་གྱི་ཕ་རོལ་ན། །ཨ་སུ་
ར་ཡི་བྲག་ཕུག་ན། །སློབ་དཔོན་པདྨ་འབྱུང་གནས་དང་། །རླངས་ཆེན་དཔལ་གྱི་སེངྒེ་
ཡིས༑ །ཞིང་ཆེན་བསྣོལ་བའི་གདན་སྟེང་དུ། །དམར་གྱི་ཨརྒུ་མཆོད་བཤམས་ནས། །ལག་
ཏུ་རྡོ་རྗེ་གཏད་ནས་ཀྱང་། །དབང་བསྐུར་གསང་བའི་མཚན་ནས་བརྗོད། །རྡོ་རྗེ་འཆང་
གི་གྲལ་དུ་བཞག །ཅེས་འབྱུང་བ་ལྟར། བོད་སྐྱོང་བསྟན་མ་བཅུ་གཉིས་དམ་ལ་བཞག་
པའི་གནས་དང་།
གཞན་ཡང་སྔོན་གྱི་རྒྱ་བལ་བོད་གསུམ་དུ་བྱོན་པའི་གྲུབ་ཐོབ་ཆེས་ཆེ་བ་མང་
པོས་ཞབས་ཀྱིས་བཅགས་ཤིང་ཚོགས་ཀྱི་འཁོར་ལོ་ལ་སོགས་པ་བསྐོར་བའི་གནས་དེ་
207



ལམ་ཡིག་ཕྱོགས་བསྒྲིགས།
སྤྱི་ཁྱབ་ཡོངས་གྲགས་ལ་འདི་རང་ཡིན་པར་བཤད་འདྲ་རུང་བའང་ཡོད་མོད། འོན་
ཀྱང་རྒྱ་བལ་གྱི་ས་མཚམས་ལ་ད་དུང་ཉིན་ལམ་གཅིག་གཉིས་ཙམ་ཡོད་ཟེར།
དཔལ་འབྲུག་པ་རིན་པོ་ཆེ་ནི་སུ་ར་ལྷ་དང་ཨ་སུ་ར་ལྷ་མིན་ལ་འཇུག་པའི་ཕྱིར།
འདི་ནས་ལྷ་མིན་གྱི་ཡུལ་དུ་བགྲོད་པའི་ལམ་དཔལ་གྱི་སྒོ་རིག་པ་འཛིན་པ་རྣམས་ཀྱི
སྣང་ངོར་ཡོད་པ་ཡིན་ནམ་སྙམ་ཞེས་གསུངས་པ་ཐོས། ཕྱི་རོལ་བ་རྣམས་ནི་འདིའང་
ཁྱབ་འཇུག་གི་གནས་སུ་བྱེད། འོན་ཀྱང་བྲག་སེང་ལྟ་བུའི་ཕུག་པ་ཆུང་ངུ་ཞིག་ལས་
ནང་དུ་སྐུ་གཟུགས་དང་ལྷ་རྟེན་ནི་ཅི་ཡང་མེད། སྒོ་ཕྱི་རོལ་གྱི་འགགས་དེར་རྡོ་ཞིག་གི་
སྟེང་ན་ཁྱབ་འཇུག་གི་ཞབས་གཉིས་དང་འཁོར་ལོ་རལ་གྲི་སོགས་ཕྱག་མཚན་ཡོངས་
རྫོགས་རྡོ་ལ་བརྐོས་འདུག །རྗེ་རང་རིག་པའི་སློབ་མ་གནས་ལུང་ངག་དབང་རྡོ་རྗེས་
བོད་ཀྱི་གཏམ་རྙིང་པ་རྣམས་ཕྱོགས་གཅིག་ཏུ་བསྒྲིགས་པའི་ཤིང་ཀུན་སོགས་བལ་
པོའི་གནས་ཀྱི་དཀར་ཆག་དེར། ཨ་སུ་ར་ནས་ལྷོ་ནུབ་ཏུ་ཞག་གཅིག་ཕྱིན་པའི་སར་ཆུ་
མིག་བྱང་ཆུབ་བདུད་རྩི་ཡོད་ཅེས་བྲིས་འདུག་པ་དོན་ལའང་ཡོད་ནི་ཡོད་པར་འདུག་
སྟེ; ཇི་བཞིན་རྩད་མ་ཆོད་པས་གནས་དེར་མ་ཕྱིན།
མཚོ་རལ་གྲི་ཞེས་བྱ་བ་ནི། སྔོན་བལ་པོའི་ཡུལ་ཐམས་ཅད་མཚོར་ཆགས་པའི་ཆུ་
རྣམས་རྡོ་རྗེ་སློབ་དཔོན་འཇམ་པའི་ལྷས་བཤོས་པའི་མཚོའི་ལྷག་མ་ལུས་པ་ནི་དེ་ཉིད་
ཡིན་ཏེ། འདི་ལ་ཀླུ་རྒྱལ་ཀརྐ་ཊ་གནས་པར་བཤད་དོ། །
ཝཱ་ཡུ་པུ་རི་ནི། ཤནྟི་ཤྲཱི་ས་རླུང་ལྷ་གནས་པར་བཀའ་བསྒོས་པའི་ས་ཡིན་པས་ཝཱ་
ཡུ་པུ་རི་སྟེ་རླུང་གི་གྲོང་ཞེས་བྱ། བོད་ཀྱི་དཀར་ཆག་ལས་བི་ན་ཡ་ཀ་གནས་པར་ཡང་
བཤད། བལ་པོས་དམར་མཆོད་བྱས་པའི་ཤུལ་ཀྱང་ཡོད།
ནས་སྤུངས་ཀྱི་རི་བོ་ནི། གནས་ཆེན་རང་ཡིན་པར་མ་གྲགས། མཆོད་རྟེན་ཆེན་
208



ཁམས་སྤྲུལ་ཆོས་ཀྱི་ཉི་མའི་བལ་ཡུལ་གནས་ཡིག།
པོ་ཞིག་གསོས་ཀྱི་སྐབས་སྔར་མེད་པའི་རྡོ་དང་ཆུ་མིག་བཅས་བྱུང་བས། སྐྱེ་བོ་ཀུན་ཡ་
མཚན་དུ་བྱེད་པ་དེ་ཉིད་དོན་ལའང་ཡིན་ལུགས་དང་རྟེན་འབྲེལ་གྱི་ཁྱད་པར་མང་པོ་
ཞིག་ཡོད་པར་ཐོས།
འཇམ་དཔལ་གྱི་མཆོད་རྟེན་ནི་སྔར་བཤད་ཟིན་པ་ལྟར་དང་
། དེའི་འཁྲིས་སུ་
བོད་རྣམས་ཤིང་ཀུན་གཉིས་པ་ཞེས་འབོད་པའི་རྡོ་ཡི་མཆོད་རྟེན་ཆུང་ངུ་ཞིག་འདུག་
པ་ཇི་ལྟར་ཡིན་མ་ཤེས།
དབྱིགས་གཉེན་མཆོད་རྟེན་ནི། འཇམ་གླིང་རྒྱན་དྲུག་ཏུ་གྲགས་པའི་ནང་ཚན་
འཕགས་པ་ཐོགས་མེད་ཀྱི་གཅུང་སློབ་དཔོན་ཆེན་པོ་དབྱིག་གཉེན་ཏེ། དེ་ཉིད་ཀྱིས་
འཕགས་པའི་ཡུལ་དུ་སངས་རྒྱས་ཀྱི་བསྟན་པ་གསལ་བར་མཛད་པའི་ཕྲིན་ལས་མཐར་
ཕྱིན་ནས་སློབ་མ་སྟོང་གིས་བསྐོར་ཏེ་བལ་ཡུལ་དུ་བྱོན། ཆོས་གཞི་མང་པོ་བཙུགས།
དགེ་འདུན་ཐུག་མེད་དུ་འཕེལ་བར་མཛད། དུས་ལན་གཅིག་ཁྱིམ་བཙུན་ཆོས་གོས་
སྐུར་གྱོན་ཏེ་ཞིང་རྨོད་པ་གཟིགས་པའི་རྐྱེན་གྱིས་ཐུགས་སྐྱོ་ནས། རིག་སྔགས་དང་
སྐུ་ཚེ་ལ་དབང་ཐོབ་པ་ཡིན་པའི་ཕྱིར་གཙུག་ཏོར་རྣམ་རྒྱལ་གྱི་གཟུངས་མགོ་ཞབས་
བཟློག་པ་ལན་གསུམ་བཟློས་པས། དེ་ཉིད་དུ་སྐུ་འདས་པའི་ཤུལ་ན་སློབ་མ་རྣམས་ཀྱིས་
མཆོད་རྟེན་བྱས་པ་ནི་འདི་ཡིན། འོན་ཀྱང་སློབ་དཔོན་འདི་ནི་བོད་ཡུལ་དུ་ཆོས་ཀྱི་
དབུ་བརྙེས་པའི་རྒྱལ་པོ་ལྷ་ཐོ་ཐོ་རི་གཉན་བཙན་དང་ཐོག་མཉམ་པའི་ཕྱིར། དུས་ཀྱི་
བསྐལ་པས་རྗེས་སུ་ཞིག་གསོས་སོགས་ཡང་ཡང་བྱས་པ་ནི་ཡིན་ནམ་སྙམ་མོ། །
རི་བོ་འབིགས་བྱེད་དུ་གྲགས་པ་འདི་ཡང་བོད་རྣམས་ཀྱིས་བཏགས་པ་ཡིན་
མོད; དེ་ཡང་མིང་ཙམ་ནི་རྣམ་རྟོག་གི་རྗེས་འགྲོ་ཡིན་པས་ཇི་ལྟར་བཏགས་ཀྱང་རུང་
209



ལམ་ཡིག་ཕྱོགས་བསྒྲིགས།
སྟེ་འགལ་བ་མེད། རི་བོ་འབིགས་བྱེད་དངོས་ནི་ལྷོ་ཕྱོགས་ན་ཡོད་ཕྱིར་འདི་ཡིན་པར་
བསམ་ན་མི་རུང་
། བལ་སྐད་དུ་ཛཱ་མཚོ་ཟེར་གྱིན་གདའ། དེ་ཉིད་བོད་སྐད་དུ་གང་
ཡིན་ནི་ཆ་མ་འཚལ། རི་བོ་འདི་ཡི་རྩེ་ན་རྡོ་བརྩེགས་པའི་ཁྲི་སངས་རྒྱས་བཞུགས་ཁྲི་
ཡིན་པར་གྲགས་པ་དེ་ཡོད། སྤྱིར་དེ་ཡང་ཡིན་པ་དང་མིན་པའི་མཐའ་གཉིས་ཀར་ཁ་
ཚོན་གཅོད་མི་ནུས་མོད། འོན་ཀྱང་ཡུལ་འདིར་སངས་རྒྱས་ཀྱི་ཞབས་ཀྱིས་བཅགས་
པ་ནི་ངེས་པ་ཉིད་ཀྱི་ཕྱིར་ཡིན་ཡོང་སྙམ་བདག་གིས་ཀྱང་མཇལ་བས། བཞུགས་ཁྲིའི་
མདུན་དུ་རྡོ་སྟེགས་ཤིག་འདུག་པ་ལ་བལ་པོའི་མི་ཤི་བ་ཕལ་ཆེར་གྱི་ཕུང་པོ་དུར་ཁྲོད་
དུ་བསྲེགས་ཟིན་པའི་རྗེས་སུ། མི་ཐོད་ཀྱི་རུས་པ་འདིར་རྡོ་སྟེགས་དེའི་ཁར་བརྡུངས་
པའི་ཐལ་བ་རླུང་ལ་འཕྱར་ནས་དེ་གྱེན་ལ་སོང་ན། གཤིན་པོ་དེ་ཡང་མཐོ་རིས་དང་
འོག་ཏུ་སོང་ན་ངན་སོང་དུ་འགྲོ་བའི་ལྟས་ཡིན་ཟེར་ནས་བརྟགས་པའི་སྲོལ་ཡོད་ཀྱང་
ཡོད་པར་སྣང་
།
རི་བོ་དེ་ཡི་མདུན་གྱི་ཕྱོགས་གཅིག་ན་ནགས་ཚལ་སྟུགས་པོའི་དབུས་སུ། སློབ་
དཔོན་ཀླུ་སྒྲུབ་ཀྱི་གཟིམས་ཕུག་ཤིན་ཏུ་ལེགས་ཤིང་སྤྲོ་བ་འཕེལ་བའི་གནས་ནང་ན་
ཐུབ་པའི་དབང་པོ་དང་ཀླུ་སྒྲུབ་ཀྱི་རྡོ་སྐུ་ཡོད་པ་ཞིག་འདུག །
དེ་དང་ཉེ་བར་བོད་རྣམས་ཀྱིས་མ་ཧེ་སངས་རྒྱས་ཤུལ་ཡིན་ཟེར་གནས་བསྐོར་
བ་ཀུན་མཇལ་བར་འདུག །བལ་པོ་རྣམས་ལ་དེ་ཡི་ལོ་རྒྱུས་དྲིས་པས། སྔོན་སློབ་དཔོན་
ཀླུ་སྒྲུབ་བྲག་ཕུག་དེར་བཞུགས་པའི་ཚེ། ཡམ་བུའི་གྲོང་ཁྱེར་ནས་མ་ཧེའི་རྫི་བོ་བླུན་
པོ་ཞིག་གིས་སློབ་དཔོན་ལ་ཤིན་ཏུ་དད་ནས་ཡང་ཡང་མཇལ་ཞིང་། ཞོ་དང་འོ་མ་ལ་
སོགས་པས་ཀྱང་མཆོད་པར་བྱེད་པ་ལ། དུས་ལན་ཅིག་སློབ་དཔོན་གྲོང་ཁྱེར་དུ་འབྱོན་
པར་ཞུ་བ་ལ་ཞལ་གྱིས་མ་བཞེས་ནས། ཁྱོད་རང་ཡང་དག་པའི་དོན་ལ་མཉམ་པར་
210



ཁམས་སྤྲུལ་ཆོས་ཀྱི་ཉི་མའི་བལ་ཡུལ་གནས་ཡིག།
འཇོག་ནུས་ན་འདིར་སྡོད་གསུངས་པས། དེས་ཀྱང་དེ་བཞིན་དུ་བྱས་པ་ལ་མ་ཧེ་སྐྱོང་
བའི་ལས་ལ་ཤིན་ཏུ་གོམས་པའི་བག་ཆགས་ཀྱི་མ་ཧེ་རང་དྲན་ཞིང་འདུག་པ་ལ།
སློབ་དཔོན་གྱིས་ཁྱོད་རང་ཉིད་མ་ཧེ་ཡིན་པར་སྒོམས་ཤིག་གསུངས་ནས། དེས་
ཀྱང་ད་ལྟ་མ་ཧེ་སངས་རྒྱས་ཤུལ་ཡིན་ཟེར་བའི་བྲག་ཕུག་དེར་བསྒོམས་པས་ཇེ་ཞིག་
ན་མ་ཧེར་དངོས་སུ་སོང་སྟེ། ཕུག་པ་ལ་རྭ་ཐོགས། ད་ལྟའི་ཞབས་རྗེས་འདི་ཡང་
བྱུང་༑ ཡང་སློབ་དཔོན་གྱིས་ཁྱོད་རང་གི་ལུས་རྣལ་མར་སྒོམས་གསུངས། དེ་བཞིན་
དུ་བསྒོམས་པས་ལུས་སྔ་མ་ལྟར་སོང་བས་དབང་རྣོན་དུ་མཁྱེན་ནས་དབང་བསྐུར་
གདམས་པ་བྱིན་ཏེ་བསྒྲུབས་པས། ལུས་དེ་ཉིད་ཀྱིས་བྲག་ཕུག་བརྟོལ་ནས་མཁའ་སྤྱོད་
དུ་བྱོན་པ་ཡིན་ཟེར། གནས་དེ་ན་ཞབས་རྗེས་དང་བྲག་ཕུག་བརྟོལ་བའི་ཤུལ་ནི་ད་
ལྟའང་གསལ་བར་འདུག་གོ། །
ཡང་དེ་དང་ཉེ་བར་སློབ་དཔོན་ཆེན་པོ་དབྱིག་གཉེན་གྱི་བཞུགས་གནས་སུ་
གྲགས་པའི་བྲག་ཕུག་ཤིན་ཏུ་ཉམས་དགའ་བ། ནང་ན་གཙོ་བོར་སྟོན་པ་སངས་རྒྱས་
ཀྱི་སྐུ་རྡོ་ལས་གྲུབ་པ་མི་ཚད་ཉིས་འགྱུར་ཙམ་དང་
། གཞན་ཕྱི་པའི་ལྷ་སྐུ་འདྲ་ཐོར་
ཙམ་ཡོད་པ་ཞིག་འདུག །གནོད་སྦྱིན་མ་འཕྲོག་མའི་སྐུ་འདི་དུས་ཤིན་ཏུ་སྔ་བ་ནས་
ཡོད་འདུག་ཅིང་
། གྲུབ་མཐའ་ཕྱི་ནང་གཉིས་ཀས་མཆོད་པར་འདུག་ཀྱང་
། དུས་སྔ་ཕྱི་
འདི་ཙམ་ལ་བྱུང་བ་དང་བཞེངས་པ་པོ་འདི་ཡིན་གྱི་ངེས་པ་མ་ཐོས། བོད་རྣམས་ཀྱིས་
འདི་ནི་གནོད་སྦྱིན་མོའི་གཟུགས་བརྙན་ཡིན་པས་འགང་ཆུང་ངོ་སྙམ་མཇལ་ཞིང་
མཆོད་པ་འབུལ་བ་སོགས་མི་བྱེད་པར་བརྙས་པ་མཐོང་མོད། དེ་ནི་བླུན་ཞིང་ཐོས་པ་
ཆུང་བས་ལན་ཏེ། སྤྱིར་སངས་རྒྱས་བྱང་སེམས་བླ་མ་ཡི་དམ་ལ་སོགས་པའི་སྐུ་གཟུགས་
དང་མཉམ་པའི་སྐྱབས་སུ་འགྲོ་བའི་ཡུལ་མིན་ཀྱང་
། ཡུལ་ལྷ་གཞི་བདག་ཏུ་གྲགས་
211



ལམ་ཡིག་ཕྱོགས་བསྒྲིགས།
པའི་འདྲེ་ཕྲན་རྣམས་མཆོད་པ་དང་མི་འདྲ་བ་མ་ཟད། སངས་རྒྱས་ཀྱི་ཞལ་མཐོང་
བའི་དཀར་ཕྱོགས་ཀྱི་ལྷ་མཐུ་བོ་ཆེ་མཆོད་འོས་སུ་གྱུར་པ་རྣམས་ཀྱི་ནང་ནས་ཀྱང་
ཆེས་ཁྱད་པར་དུ་གྱུར་པ་ནི། ཆོས་འདུལ་བ་ལ་སོགས་པ་ལའང་ཆོས་སྐྱོང་དང་སྲུང་
མའི་བརྡ་དང་ཐ་སྙད་མ་གྲགས་ཤིང་མི་འདོགས་ཀྱང་། དོན་གྱིས་འདི་ནི་སྲུང་མར་
གྱུར་པ་ཡང་ཡིན་ལ།
དེ་ཡི་ཕྱིར་སྟོན་པ་དེ་བཞིན་གཤེགས་པ་རང་གིས་ཀྱང་
། ང་སྟོན་པར་ཁས་འཆེ་
བ་རྣམས་ཀྱིས་གནོད་སྦྱིན་མོ་འཕྲོག་མ་ལ་ཟས་ཀྱི་ཕུད་ཆང་བུ་རེ་བྱིན་ཅེས་བཀའ་
སྩལ་པ་དང་། ཀུ་རུ་ཀུལླེའི་རྟོགས་པ་སོགས་ལས་ཀྱང་འདི་ཡི་ལོ་རྒྱུས་དང་བསྔགས་པ་
ཇི་སྙེད་པ་དངོས་དང་ཤུགས་ལས་འབྱུང་ཞིང་སྟོན་པས་ན། དེ་བཞིན་གཤེགས་པའི་
ལུང་གིས་ཀྱང་འདི་ཉིད་མཆོད་པར་ཡང་ཡང་བསྟན་པའི་ཕྱིར་ན། སངས་རྒྱས་ཀྱི་ཞལ་
མཐོང་ཞིང་བསྟན་པའི་སྲུང་མར་གྱུར་པ་དང་། དམ་པའི་ཆོས་ལས་ཀྱང་མཆོད་འོས་
སུ་བཤད་པའི་ཡོན་ཏན་རྣམས་ཡིད་ལ་དྲན་བཞིན་པས་རབ་ཏུ་མོས་པ་དང་དྭངས་
པའི་བློས་མཆོད་པར་བྱེད་འོས་པ་ཡང་གོ་དགོས།
རྒྱུ་མཚན་དེ་རྣམས་ཀྱི་ཕྱིར་བདག་ཉིད་ཆེན་པོ་ས་སྐྱ་པཎྜི་ཏས་ཀྱང་
། དེང་སང་
བོད་འདི་ན་སངས་རྒྱས་ཀྱིས་གསུངས་པའི་གཏོར་མ་ཆང་བུ་ལ་སོགས་པ་མི་བྱེད་པར།
བཙན་མཆོད་པའི་ཡས་སྟགས་ལྟར་འབྲང་རྒྱས་དང་གྲུ་གསུམ་ལ་སོགས་པ་བྱེད་པ
མཐོང་སྟེ། སངས་རྒྱས་ཀྱིས་བསྟན་པ་ཡིན་མིན་ཐེ་ཚོམ་ཟའོ། ཞེས་བཀའ་བཀྱོན་པར་
མཛད་པ་ཡང་གནད་འདིས་ཡིན་ནོ། །དེས་ན་སྐུ་གཟུགས་འདི་ཡང་རང་བྱུང་མཆོད་
རྟེན་ཆེན་པོའི་སྲུང་མར་བཀའ་བགོས་པ་ཡིན་ཅིང་
། མཆོད་རྟེན་ཆེན་པོའི་མདུན་གྱི་
རྟེན་གསར་པ་འདི་གཉིས་བཞེངས་པའི་ཚེ་ཡང་འདི་ཉིད་མ་དགའ་བའི་ཆོ་འཕྲུལ་
212



ཁམས་སྤྲུལ་ཆོས་ཀྱི་ཉི་མའི་བལ་ཡུལ་གནས་ཡིག།
མང་པོ་བྱུང་བ་ཡིན་ནོ། །
དེ་བཞིན་གཤེགས་པའི་བཞེངས་སྐུ་རྡོ་ལས་གྲུབ་པ་འདི་ནི། ཞིང་ལས་ཀྱི་སྐབས་
ཞིང་པ་གཅིག་གིས་རྙེད་དེ་ས་འོག་ནས་བྱུང་བ་ཡིན་ཟེར་བའི་ངག་སྒྲོས་འཁྱམས་པོ་
ཞིག་ཐོས་པ་ཇི་ལྟར་མ་ངེས། གང་ལྟར་ཤིན་ཏུ་སྒྲོས་གཙང་ཞིང་བྱིན་རླབས་དང་ལྡན་
པ་ཞིག་ནི་འདུག་གོ། །གཞན་ཡང་ཕྱི་ནང་འདྲེས་མའི་ལྷ་སྐུ་དང་མཆོད་རྟེན་མང་པོ་
ཆེ་ཆུང་སྣ་ཚོགས་དེ་རྣམས་ནི། ཡམ་བུའི་གྲོང་ཁྱེར་ན་ཡོད་པའི་རྒྱལ་པོ་བྲམ་ཟེ་ཁྱིམ་
བདག་ནོར་གྱིས་ཕྱུག་པ་སོགས་དད་པ་ཅན་མང་པོས་སྔོན་ནས་ད་ལྟའི་བར་དུ་བཟོ་བོ་
ལ་ཡོན་བྱིན་ཏེ་བཞེངས་སུ་བཅུག་པ་རྣམས་ཕལ་ཆེར་དེར་བསྒྲིགས་པ་ཡིན་ཟེར།
ཨགི་པུ་རི་ནི་གྲོང་ལྔ་ཡི་ཡ་གྱལ་མེ་ལྷ་གནས་པ་ཡིན། དེ་བཞིན་དུ་ཤནྟ་པུ་རི་
ཡང་སྔོན་རྡོ་རྗེ་སློབ་དཔོན་ཞི་བའི་ལྷས་བཀའ་བསྒོས་ཏེ། ལྷ་མོས་བསྟིམས་པའི་ལྷ་
འདིར་གནས་པ་ན་ཤཱནྟ་པུ་རི་སྟེ་ཞི་བའི་གྲོང་ཞེས་བྱ། ཕྱིས་སློབ་དཔོན་ངག་དབང་
གྲགས་པ་འཇའ་ལུས་སུ་གཤེགས་ནས་ད་ལྟའི་བར་དུའང་བཞུགས་པའི་གནས་ནི་
འདི་རང་ཡིན་ཅིང་། གཙུག་ལག་ཁང་ཡང་དེ་ཡི་ཚེ་ན་བཏབ་པ་ཡིན། འདི་ལ་མདོ་
སྦུག་གཉིས་ཡོད་པའི་སྦུག་མར་དཔལ་འཁོར་ལོ་སྡོམ་པའི་སྐུ་དཀྱིལ་འཁོར་དང་
བཅས་པ་བཞུགས་པར་ཐོས། འོན་ཀྱང་སྒོ་ནང་མ་འདི་ལོ་རེའམ་ལོ་བཅུ་གཉིས་ལ་
ལན་རེ་ལས་མི་འབྱེད་ཀྱང་ཟེར་མོད་ཀྱི་ཟླ་བ་ངོ་རེའི་ཉི་ཤུ་ལྔའམ་དྲུག་གང་རིགས་
ལ་སྒོ་འབྱེད་པའི་སྲོལ་ཡོད་འདྲ་ཡང་
། དེ་སྐབས་ཀྱང་རྡོ་རྗེ་སློབ་དཔོན་དང་དཀོན་
གཉེར་པ་ལས་གཞན་པའི་བལ་བོད་ཀྱི་མི་དྲག་ཞན་སུ་ཡང་མི་གཏོང་བས་ཞིབ་པར་
མ་ཤེས། ཕྱི་སྒོའི་ནང་དེར་ནམ་འདོད་དུ་ཕྱིན་པས་ཆོག་འདུག་ཅིང་
། མི་ཀུན་གྱིས་
མཆོད་པ་ཡང་དེར་འབུལ། སྒོ་ནང་མའི་ཕྱི་ལོགས་ཀྱི་སྟེང་དུ་གསེར་ཟངས་ལས་གྲུབ་
213



ལམ་ཡིག་ཕྱོགས་བསྒྲིགས།
པའི་རྡོ་རྗེ་རྣལ་འབྱོར་མའི་སྐུ་དང་
། སྒོ་སྲུང་གི་ཚུལ་དུ་ལྷ་མོ་ཁཱ་གདོང་མ་དང་འུག་
གདོང་མའི་སྐུ་གཉིས་སྒོ་འགྲམ་གཡས་གཡོན་དུ་ཡོད།
དེང་སང་ཤིང་ཀུན་གྱི་ཉེ་སྐོར་འདི་དག་ན་མི་ཕལ་ཆེར་གྱིས་མཐོང་བའི་སྟག་
འདྲ་གློ་བུར་དུ་ཡོང་ཞིང་
། མཐར་སེམས་ཅན་ལ་གནོད་པ་མེད་པར་ཆ་མེད་དུ་ཡལ་
འགྲོ་བ་འདི་ཡང་ཕལ་ཆེར་སློབ་དཔོན་ངག་དབང་གྲགས་པས་སྐུ་ཡི་རོལ་པ་དེར་
བསྟན་པར་གྲགས། ནཱ་ག་པུ་རི་ཡང་གྲོང་ཁྱེར་ལྔ་ཡི་ཡ་གྱལ་ཀླུ་གནས་པའི་མཚོ་ཡིན།
དེས་ན་རི་གླང་རུའི་རྩེ་མོར་རང་བྱུང་མཆོད་རྟེན་ཆེན་པོ་ལ་བསྐོར་བའི་ཚུལ་དུ་གྲོང་
ཁྱེར་ལྔ་པོ་རྣམས་ཡོད་ཅིང་
། དེ་དག་གི་བར་བར་དུ་སྔར་སྨོས་པའི་སྐུ་གཟུགས་མཆོད་
རྟེན་རྣམས་དང་
། བལ་བོད་ཀྱི་དཀོན་གཉེར་སོགས་ཀྱི་ཁང་པ་དང་བཅས་པའི་གྲོང་
གིས་འཁོར་མོར་བསྐོར་བའི་ནང་ན། མཆོད་རྟེན་ཆེན་པོའི་ནང་སྐོར་གྱི་སྐོར་ལམ་རྒྱ་
བལ་བོད་གསུམ་གྱི་སྐྱེ་བོ་མང་པོ་བར་མེད་དུ་རྟག་པར་རྒྱུ་བ་དང༌
། ཁྱད་པར་ནམ་
ལངས་ནས་ཉི་ཤར་གྱི་བར་དེར་བལ་པོ་རྣམས་སྐོར་བ་བྱེད་ཀྱིན་འཇམ་དཔལ་མཚན་
བརྗོད་དང་། ད་ཤ་པཱ་ལ་ཞེས་བྱ་བའི་སངས་རྒྱས་ཀྱི་བསྟོད་པ་ཁྱད་པར་འཕགས་
བསྟོད་དང་
། ལྷ་ལས་ཕུལ་བྱུང་ལྟར་མུ་སྟེགས་ཀྱི་སྟོན་པ་ཆེན་པོ་རྣམས་དང་སངས་
རྒྱས་བཅོམ་ལྡན་འདས་ཀྱི་ཡོན་ཏན་གྱི་ཁྱད་པར་བརྗོད་པའི་སྒོ་ནས་བསྟོད་པ་དེ་
སོགས་སྐད་གསང་མཐོན་པོས་སཾ་ཀྲྀ་ཏའི་སྐད་དུ་འདོན་གྱིན་འདུག་པ་དང་། ཡེ་རང་
ན་ཇོ་བོ་ཁཾ་གི་སྐུ་མདུན་ལའང་ནང་རེ་བཞིན་ལེགས་སྦྱར་གྱི་སྐད་དུ་ཡོད་པ་འཕགས་
པའི་བསྟོད་པ་རྣམས་ངག་སྙན་པོའི་དབྱངས་ཀྱིས་ཤིན་ཏུ་དག་པར་བཀླགས་པ་སོགས་
ཀྱིས་ཡིད་དགའ་བ་དང་སྐྱོ་བའི་རྣམ་འགྱུར་ཇི་སྙེད་པ་འབྱུང་བ་ཞིག་ཡོད་དོ། །
ཀླུ་གན་རྐྱལ་དུ་གྲགས་པ་ཡང་བོད་རྣམས་ཀྱིས་བཏགས་པར་འདུག། ཡིན་ལུགས་
6
214



ཁམས་སྤྲུལ་ཆོས་ཀྱི་ཉི་མའི་བལ་ཡུལ་གནས་ཡིག།
འོ་
པོ་རྒྱུས་ཀྱི་དབང་དུ་བྱས་ན་འདི་ཡང་ཀླུ་ཤེ་ཥའི་ཁྲུས་ཀྱི་རྫིང་བུ་ཡིན་པར་གྲགས་པ་
ལ༑ ལྷ་ཁྱབ་འཇུག་གིས་ཁྲུས་བྱེད་པའི་ཚུལ་དུ་རྡོ་སྐུ་གན་རྐྱལ་དུ་ཉལ་བ་འདི་བཞེངས་
པ་ཡིན་འདུག །དེ་ཡི་རི་གདོང་ན་ཡོད་པའི་མཆོད་རྟེན་གཉིས་ནི་ཡབ་ཟས་གཙང་
དང་ཡུམ་སྒྱུ་མ་ལྷ་མཛེས་གཉིས་ཀྱི་མཆོད་རྟེན་ཡིན་པར་བོད་རྣམས་ལ་གྲགས་ཀྱང་
ཇི་བཞིན་ཡིན་པ་དཀའ། འོན་ཀྱང་ནང་པའི་མཆོད་རྟེན་སྔོན་བསྟན་པ་དར་བའི་ཚེ་
བཞེངས་པ་ཞིག་ནི་ཡིན་འདུག་གོ།
ཡང་བོད་རྣམས་ཀྱིས་ཛོ་ཀི་ཨ་འབར་དུ་འབོད་པའི་རི་དེའུ་འདི་ནི། ལེགས་སྦྱར་
གྱི་སྐད་དུ་ཡོ་གསྨྲ་ར་སྟེ་རྣལ་འབྱོར་ནམ་མཁའ་ཞེས་གྲགས་པ་ལ་རྒྱ་བལ་གྱི་སྔགས་
བཀླགས་ཚུལ་དང་བོད་ཀྱི་གོ་ཕྱོགས་ཐ་དད་དུ་གྱུར་ཅིང་
། སྒྲ་ཟུར་ཆག་པས་ཛོ་ཀི་ཨ་
འབར་དུ་སོང་བ་ཡིན། གནས་འདི་ནི་དཔལ་རྡོ་རྗེ་གདན་བཞིའི་གནས་སུ་ཡང་གྲགས།
ཁོ་བོས་ཀྱང་གནས་འདིར་ཕྱིན་པའི་ཚེ་རྒྱ་གར་པའི་མི་ཞིག་ལ། ཨིཧ་ཏིའྲི་ཀུང་དེ་བ་ཏ་
ཀོ་ན་ཧེ་ཞེས་དྲིས་པར། ཛཱ་ནེ་ཤྭ་རཱི་ཧེ་ཟེར་བའང་གྲགས་ཚོད་ཀྱི་གཏམ་དེ་དང་མཐུན་
ཏེ་རྡོ་རྗེ་གདན་བཞིའི་ཡུམ་ཡེ་ཤེས་དབང་ཕྱུག་མ་ཡིན་པས་སོ། །
སྤྱིར་གནས་འདི་དཔའ་བོ་དང་རྣལ་འབྱོར་མ་མང་པོ་ངང་གིས་འདུ་བ་ཞིག་
ཡིན་འདུག་ཅིང་
། ནེ་པཱ་ལའི་ལྗོངས་འདི་ཀུན་ན་ཞིང་སྐྱེས་ཀྱི་མཁའ་འགྲོ་མ་མི་མོའི་
རྣམ་པར་སྣང་བ་ཡང་ཇི་སྙེད་པ་ཡོད་འདུག །དེ་རྣམས་ཀྱང་མི་མངོན་པའི་ཚུལ་དུ་གནས་
འདིར་དཔའ་བོ་དཔའ་མོའི་གྲལ་དུ་ཚོགས་ཀྱི་འཁོར་ལོ་ལ་འགྲོ་བ་ནང་མི་ཕལ་གྱིས་
མཐོང་ཞིང་ཉམས་འོག་ཏུ་ཆུད་ཀྱང་། གཞན་ལ་གསང་ཞིང་སྨྲ་མི་ནུས་པའི་རིགས་
ཅན་དེ་འདྲ་མང་དུ་ཡོད་པར་གོ། ཕྱི་རོལ་པ་རྣམས་ནི་གནས་འདི་ལའང་དམར་གྱི་
ཨརྒྱུ་གྱིས་མཆོད་པར་བྱེད་དོ། །
215



ལམ་ཡིག་ཕྱོགས་བསྒྲིགས།
གཞན་ཡང་གྲོང་ཁྱེར་རྣམས་སུ་ནང་པའི་ལྷ་ཁང་ནི་ཤིན་ཏུ་མང་བར་ཡོད་པ་
འདུག་ཀྱང་། ཇི་བཞིན་མ་ངེས་པར་མ་ཟད་འདིར་བརྗོད་ཀྱིས་མི་ལངས་པས་མ་བྲིས་
ལ༑ གཞན་བལ་པོ་གླིང་གསུམ་གྱི་ས་ཡི་ཆར་ཡོད་པའི་གནས་དང་རྟེན་གྲགས་ཆེ་བ་
རང་གིས་ཐོས་ཚོད་གང་ཡིན་པ་ནི་དེ་ཙམ་མོ། །དེས་ན་བལ་པོའི་ཡུལ་འདི་གནས་དང་
རྟེན་ཁྱད་པར་དུ་འཕགས་པའི་དོན་གྱིས་སྔོན་རྒྱ་གར་གྱི་པཎ་གྲུབ་ཆེས་ཆེ་བ་རྣམས་
ཀྱང་བལ་པོའི་གནས་མཇལ་བར་ཕེབས་པ་དང་། དུས་ད་ལྟའང་བོད་གངས་ཅན་གྱི་
ལྗོངས་འདིའི་ཤིང་རྟ་ཆེན་པོ་མཁས་ཤིང་གྲུབ་པ་བརྙེས་པ་རྣམས་ཀྱང་དཀའ་བ་ཁྱད་
དུ་བསད་ནས་དག་པའི་གནས་འདི་ཁོ་ན་དོན་དུ་གཉེར་ནས་རིམ་པར་བྱོན་ཞིང་
། དེ་
དག་ཀུན་ཀྱང་ཐུགས་ཀྱི་བཞེད་དོན་དང་ཕྲིན་ལས་ཐམས་ཅད་ལྷུན་གྱིས་གྲུབ་པར་
གྱུར་པ་ནི་མངོན་སུམ་དུ་མཐོང་བ་འདིའོ། །
ད་ནི་གནས་འདི་དང་རྗེས་སུ་འབྲེལ་ཞིང་གང་དུ་འཇུག་པའི་སྒོར་གྱུར་པ་དང་།
སྔོན་སློབ་དཔོན་ཆེན་པོ་གུ་རུ་པདྨ་འབྱུང་གནས་སོགས་རྒྱ་གར་འཕགས་པའི་ཡུལ་
གྱི་པཎ་གྲུབ་བོད་ཡུལ་དུ་བྱོན་པ་རྣམས་དང་། བོད་གངས་ཅན་གྱི་ལྗོངས་ནས་ཀྱང་
གནའ་དུས་ཀྱི་ལོ་ཙཱ་བ་ཆེན་པོ་དེ་རྣམས་ཕལ་ཆེར་ཀྱང་ལམ་འདི་ཁོ་ན་ནས་འབྱུང་
འཇུག་དང་འགྲོ་འོངས་མཛད་པ་ཡིན་ཕྱིར། མང་ཡུལ་གུང་ཐང་གི་བར་གྱི་གནས་
རྟེན་རྣམ་རྒྱས་པར་མི་འཆད་ཀྱང་མདོར་བསྡུས་པའི་སྒོ་ནས་མཚན་ཙམ་སྨོས་ན། བལ་
པོ་རྫོང་དུ་གྲགས་པ་འདི་རྒྱ་གར་གྱི་དྷརྨ་བོ་དྷི་དང་རྗེ་མི་ལ་རས་པ་མཇལ་འཕྲད་དུ
མཛད་པའི་གནས་དང་
། གཞན་ཡང་མཚན་དོན་དང་ལྡན་པའི་ཐམས་ཅད་མཁྱེན་པ་
ཆེན་པོ་ཀུན་མཁྱེན་པདྨ་དཀར་པོའི་གསུང་ལས་ཀྱང་
། གུ་རུ་པདྨ་འབྱུང་གནས་ལྟ་བུ་
ནི་སྐད་ཅིག་བསྐལ་པ་དང་བསྐལ་པ་སྐད་ཅིག་ཏུ་བསྒྱུར་ནུས་པའི་རྫུ་འཕྲུལ་གྱིས་ཆོ་
216



ཁམས
མས་སྤྲུལ་ཆོས་ཀྱི་ཉི་མའི་བལ་ཡུལ་གནས་ཡིག།
འཕྲུལ་ཅན་ཡིན་པས། ཁ་ཅིག་ཏུ་བརྫུས་ཏེ་སྐྱེ་བ་དང་ལ་ལར་མིའི་མངལ་ནས་སྐྱེ་བ་
སོགས་འགལ་བ་ལྟར་སྣང་བའི་རྣམ་ཐར་རྒྱ་མཚོ་ལྟ་བུ་ལ་ངེས་བཟུང་བྱར་མེད་པས།
གང་དང་གང་བཤད་པ་ཐམས་ཅད་འཐད་ཅིང་ཡིན་པར་ཤེས་དགོས་ཞེས་ཡང་ཡང་
ལེགས་པར་བཤད་པ་ཉིད་ཚད་མར་གྱུར་པ་ཡིན་མོད།
དེས་ན་རྙིང་མ་རང་གི་གཞུང་ཁ་ཅིག་ལས་སློབ་དཔོན་ཆེན་པོ་ཡང་གནས་
འདིར་བྱོན་ནས། མཚོ་རྒྱལ་གྱིས་བདག་བུད་མེད་འདི་ལ་དགྲ་སྡང་བ་ཡིན་པས་སྲུང་
བའི་གདམས་པ་ཟབ་མོ་ཞིག་གནང་དགོས་ཞུས་པ་ལ་ཕུར་བ་མགུལ་ཁུག་མར་གྲགས་
པ་གསུངས་པའི་གནས་དང་། དེ་ནས་ཀྱང་མཚོ་རྒྱལ་ལ་འདས་རྗེས་བབས་ཏེ་ཆོས་
ཉིད་ཟད་པའི་ཚུལ་གྱིས་རྣམ་སྨིན་གྱི་ལུས་བུད་ཤིང་ཟད་པའི་མེ་བཞིན་གྱུར་ཏེ་ཡེ་
ཤེས་ཀྱི་སྐུ་མཁའ་ཁྱབ་ཏུ་བཞུགས་པར་བཤད་པ་དང༌། ཡང་བཤད་ལུགས་གཅིག་ལ་
གདུལ་བྱ་སྤྱི་ཡི་སྣང་ངོར་གུང་ཐང་ལ་ཐོག་ནས་སྲིན་ཡུལ་དུ་གཤེགས་པ་དང་
། མཚོ་
རྒྱལ་སོགས་དག་པའི་འཁོར་ཁ་ཅིག་གི་སྣང་ངོར་གནས་འདི་ནས་གཤེགས་པར་
བཤད་པ་སོགས་ཀྱི་དབང་དུ་བྱས་ན་ཡང་གནས་འདི་ཁོ་ནའོ། །
གཞན་ཡང་སྤྲུལ་སྐུ་བ་མཁལ་པའི་གཏེར་མ་གསོལ་འདེབས་བར་ཆད་ལམ་སེལ་
དུ་གྲགས་པའི་ནང་ནས་འབྱུང་བའི། ཡུལ་ནི་ཚ་བའི་ཚ་ཤོད་ཅེས་པ་དང་། གཙང་
ཁ་ལ་ཡི་ལ་ཐོག་ཀྱང་གནས་འདིར་ཡོད། ཕྱི་མ་འདི་དང་གཞན་ཡང་ལུང་པ་འདིའི་
གནས་འགའ་ཞིག་ན་ཕྱི་རོལ་པའི་མ་མོ་ཆེན་མོ་འགའ་ཡང་གནས་པར་ཐོས། བེ་ཀོ་
ཊི་ཞེས་གྲགས་པ་འདི་ནི་བོད་གངས་ཅན་ཙམ་ན་བྱུང་བ་ལ་མཁས་པ་དང་གྲུབ་པའི་
ཡོན་ཏན་འགྲན་ཟླ་བྲལ་བ་རྒྱལ་བའི་སྲས་པོ་ཀུན་ཏུ་བཟང་པོའི་རྣམ་སྤྲུལ། སྒྲ་སྒྱུར་
གྱི་རྒྱལ་པོ་མར་པ་ལོ་ཙཱ་ལ་དཔལ་ས་ར་ཧ་ཆེན་པོ་དངོས་སུ་ཞལ་བསྟན་ནས་དོ་ཧ་རྡོ་
217



ལམ་ཡིག་ཕྱོགས་བསྒྲིགས།
རྗེའི་གླུ་གསུངས་པའི་གནས་དེ་ཡིན། སིད་ནགས་ན་སློབ་དཔོན་ཆེན་པོའི་སྐུ་རྗེས་ཤིག་
ནི་ཡོད་པར་འདུག །འདི་ལྷོ་ཕྱོགས་མོན་ཁའི་བྲག་ལ་སྐུ་རྗེས་བཞག་ཅེས་པ་དེ་ཡིན་
པར་ངོས་འཛིན་པ་ནི་ནོར་བའོ། །
བལ་པོའི་གངས་ནི་ལ་ཀནྡྷ་མཚོ་དང་བཅས་པ་ཡང་འདིར་ཡོད་ཅིང་། འདི་ལ་
ཕྱི་རོལ་བ་རྣམས་ཀྱི་གཏམ་རྒྱུད་ལ་ནི་སྔོན་ལྷ་རྣམས་ཀྱིས་རྒྱ་མཚོ་སྲུབ་པའི་ཚེ་འཐོན་
པའི་དུག་བུམ་པ་གང་བྱུང་བ་དེས་ལྷ་ཡི་གཙོ་བོ་གཞན་རྣམས་ནི་བརྒྱལ་ཞིང་འགྱེལ་
ནས་འཆི་བ་ལ་ཐུག །དབང་ཕྱུག་མཐུ་དང་སྟོབས་ཆེ་བས་འཇིགས་པ་མེད་པའི་དཔའ་
གདེང་གིས་ཟོས་པས་མགྲིན་པ་ནག་པོར་གྱུར་ཅིང་རབ་ཏུ་མྱོས་ནས་ཐཱ་ན་སི་ཞེས་
པའི་རི་ཡི་རྩེ་མོར་སྟག་ལྤགས་བསྐྱུར་ཏེ། དེ་ནས་ཀྱང་ཡོང་བས་ཕྱག་མཚན་ཏི་ཤུལ་
ལག་ནས་ཤོར་བ་ཆུར་ལྷུང་བས་ད་ལྟ་མང་ཡུལ་གུང་ཐང་ནས་རྒྱུགས་པའི་གཙང་པོ་
འདི་ལ་རྒྱ་བལ་གྱི་མི་རྣམས་ཀྱི་ཤུ་གངྒཱ་ཟེར་བའི་རྒྱུ་མཚན་དེ་སྐད་ཡིན་པར་གྲགས། དེ་
ནས་གནས་འདིའི་མཚོ་ལ་ཁྲུས་དང་བཏུང་བ་ལ་སོགས་པའི་བྱ་བ་བྱས་པས་དུག་གི་
མྱོས་པའི་ནུས་པ་སངས། མགྲིན་པ་ནག་པོ་དེ་ཡང་ཁ་དོག་སྔོན་པོ་ཤིན་དུམཛེས་པར་
གྱུར་པས། དབང་ཕྱུག་གི་མིང་ལའང་མགྲིན་སྔོན་དང་གནས་འདི་ལའང་ནི་ལ་ཀནྡྲ་སྟེ་
མགྲིན་སྔོན་དུ་མིང་ཆགས། དེ་ཡི་ཕྱིར་བལ་པོའི་རྒྱལ་པོ་རྣམས་དང་རྒྱ་བལ་གྱི་མི་མང་
པོ་གནས་འདིར་ཆེད་དུ་སྙེགས་ནས་ཡོང་བ་ཡིན་ནོ། །
སེ་ཐང་ན་ཕུར་སྲུང་མ་མོ་བཞི་ཡི་ནང་ཚན་རྡོ་རྗེ་སེ་སྦྱིན་མ་གནས། ལེ་ལྡེའི་ཕུ་
ན་ཀརྨ་པ་རང་བྱུང་རྡོ་རྗེའི་འཁྲུངས་ཡུལ་ཡོད། སྐྱིད་གྲོང་དུ་ཇོ་བོ་མཆེད་ལྔའི་ནང་
ཚན་འཕགས་པ་ཝ་ཏི་བཟང་པོ་ཞེས་མཚན་ཉི་ཟླ་ལྟར་གྲགས་ཤིང་
། ས་སྐྱ་པཎྜི་ཏ་ལ་
རྩོད་པ་ལས་རྒྱལ་བའི་སྔགས་བསླབས་པ་དང༌། གཞན་ཡང་སྐལ་པ་དང་ལྡན་པ་མང་
218



ཁམས་སྤྲུལ་ཆོས་ཀྱི་ཉི་མའི་བལ་ཡུལ་གནས་ཡིག།
པོ་ལ་དངོས་སུ་གསུང་འབྱོན་པར་རྩོད་པ་མེད་པར་གྱུར་པའི་ཇོ་བོ་དེ་འདིར་བཞུགས།
དཔལ་བཞད་པ་རྡོ་རྗེ་ཡང་གནས་སྐོར་ཕྱག་མཆོད་སོགས་ལུས་ངག་གི་དགེ་བའི་ལས་
ལ་ཆེར་བསྔགས་པ་མི་མཛད་ཀྱང་རྟེན་འདི་ལ་ནི་ཤིན་ཏུ་བསྔགས་པ་ཡིན་ཏེ།
དཔེར་ན་མགུར་འགའ་ཞིག་ལས། ཡུལ་བལ་བོད་གཉིས་ཀྱི་ས་མཚམས་ན། །
འཕགས་པ་ཝ་ཏི་བཟང་པོ་བཞུགས། །ཕྱག་མཆོད་སྐོར་བ་བྱས་གྱུར་ན། །ལས་ངན་
མཛད་པར་མ་མཆིས་ཀྱང་
། །དེ་སྐལ་མེད་ཕལ་གྱི་སྐོར་མཁན་ཉུང༌
། །ཞེས་དང་
། ཅོག་
རོ་འབྲི་འཚམས་ཀྱི་རས་ཆུང་མའང་
། །དེ་སྔ་བསྐོར་བ་དོན་མེད་ཡིན། །ད་བསྐོར་ན་
འཕགས་པ་ཝ་ཏི་སྐོར། །ཅེས་གསུངས་པ་སོགས་ཀྱིས་ཤེས་ནུས་སོ། །རྟེན་དེ་ཡི་འཁོར་
གྱི་ཚུལ་དུ་བཞུགས་པའི་སྐུ་བྱིན་རླབས་ཅན་དཔག་ཏུ་མེད་པ་ཡང་བཞུགས་སོ། །
དེ་ནས་གཞན་ཡང་ཆོས་རྗེ་ས་པཎ་གྱིས་མུ་སྟེགས་འཕྲོག་བྱེད་དགའ་བོ་རྩོད་
པས་ཚར་གཅོད་པའི་དུས་ཀྱི་བཞུགས་ཁྲི། མ་བདུན་གྱི་གནས་དང་རྡོ་ཡི་མཆོད་རྟེན།
རིགས་གསུམ་མགོན་པོའི་རྡོ་སྐུ། ར་ས་འཕྲུལ་སྣང་གི་མཐའ་འདུལ་གཙུག་ལག་ཁང་
བཞིའི་ཡ་གྱལ་བྱམས་པ་སྤྲིན་གྱི་གཙུག་ལག་ཁང་
། ནང་དུ་ཆོས་རྒྱལ་མྱ་ངན་མེད་
ཀྱིས་བཞེངས་པའི་སངས་རྒྱས་ཀྱི་ལི་སྐུ་སྤྲུལ་པའི་དགེ་སློང་ཨ་ཀར་མ་ཏིས་བོད་ཡུལ་
དུ་སྤྱན་དྲངས་པ་དང་། གུ་རུ་རིན་པོ་ཆེའི་སྐུ་སློབ་དཔོན་རང་གི་ཕྱག་བཟོས་མ་དང་།
གཞན་ཡང་སྔོན་དུས་བཞེངས་པའི་སྐུ་བྱིན་རླབས་ཅན་མང་དུ་བཞུགས།
དེ་དང་ཉེ་བར་དགེ་སློང་བཞི་ལ་དངོས་གྲུབ་གནང་བའི་གནས་དངོས་གྲུབ་
ཕུག་ཏུ་གྲགས་པ་དང་། དེ་ནས་ཀྱང་མང་ཡུལ་གྱི་རི་བོ་དཔལ་འབར། རྗེ་བཙུན་ཆེན་
པོའི་སྒྲུབ་གནས་རག་མ་བྱང་ཆུབ་རྫོང་། རྐྱང་པ་ན་ནམ་མཁའ་རྫོང་། བྲག་དཀར་རྟ་
སོ༑ སྨིན་འཁྱུག་གྲིབ་མ་རྫོང་
། འཁྲུངས་ཡུལ་སྐྱ་རྔ་རྩ། རྐང་ཚུགས་ཕུག །ལིང་པ་བྲག་
219



ལམ་ཡིག་ཕྱོགས་བསྒྲིགས།
དམར་རྫོང་། རོན་གྱི་འོད་གསལ་ཕུག །ར་ལའི་ཟ་འོག་ཕུག་རྣམས་རིམ་ཅན་དུ་ཡོད་
ཅིང་༑ ཕྱི་མ་འདི་ནི་འཇའ་ཚོན་རྡོ་རྗེའི་སྐུ་ཅན་རྗེ་བཙུན་རས་ཆུང་རྡོ་རྗེ་གྲགས་པའི་
འཁྲུངས་ཡུལ། རྗེ་རས་པ་ཡབ་སྲས་མཁའ་འགྲོས་ལུང་བསྟན་ཅིང་ཐོག་མར་མཇལ་
བ་ནས་རྩ་མ་ཐུགས་སྲས་རས་ཆུང་པས་རྒྱ་གར་འཕགས་པའི་ཡུལ་ཀུན་བསྐོར་ནས་
བསྙུན་ལས་གྲོལ། གདམས་པ་ཁྱད་པར་ཅན་མང་པོ་བསྣམས་ནས་སླར་ཡང་བར་ཆད་
མེད་པར་བོད་དུ་ཕེབས་ཏེ་རྗེ་བཙུན་ཆེན་པོ་དང་ཞལ་འཛོམས་པའི་གནས་ཆེས་ཁྱད་
པར་དུ་གྱུར་པ་ཡིན་ནོ། །
དེ་ལྟ་བུའི་གནས་ཀྱི་ལོ་རྒྱུས་ཕྱོགས་ཙམ་བྲིས་པ་འདི་ཡང་ཁོ་བོ་ཅག་མི་གཞན་
སུས་ཀྱང་བགྲོད་པར་མི་ནུས་པའི་གནས་སུ་བགྲོད་པ་དང་། གཞན་གྱིས་མ་མཇལ་
བའི་གནས་མཇལ་ཞིང་མ་ཐོས་པའི་ལོ་རྒྱུས་གོ་བ་ནི་ག་ལ་ཡིན་ཏེ། ད་ལྟ་བལ་པོའི་
ཡུལ་ཁམས་ཐམས་ཅད་བོད་ཀྱི་མིས་ཡོངས་སུ་ཁེངས་པ་ལྟར་ཡོད་པ་དེ་ཐམས་ཅད་
ཀྱིས་ཀྱང་གནས་འདི་དག་མངོན་སུམ་དུ་མཇལ་ཞིང་
། གནས་ཚུལ་གྱི་གཏམ་ཅི་ཡང་
སྒྲོག་བཞིན་པ་ལ་ཡི་གེར་བྲིས་པའི་ངལ་བ་འདི་འདྲ་མི་དགོས་པ་ལྟར་སྣང་མོད། འོན་
ཀྱང་དུས་མ་འོངས་པ་ན་གནས་འདིར་བགྲོད་པར་འགྱུར་བ་དེ་དག་གིས་གྲུབ་མཐའ་
ཕྱི་ནང་ཐུན་མོང་དང་
། ཁྱད་པར་གྱི་གནས་རྣམས་ཇི་བཞིན་དབྱེ་བ་ཤེས་པས་རྩད་
གཅོད་པར་སླ་ཞིང་། ལོ་རྒྱུས་ཆ་ཙམ་ཐོས་པས་དད་པ་འཕེལ་བའི་རྐྱེན་དུ་འགྱུར་
བའང་སྲིད་སྙམ། བླ་མ་དམ་པ་མང་པོའི་གསུང་དང་རྒྱ་བལ་གྱི་ངག་རྒྱུན་བཅས་
ཕྱོགས་གཅིག་ཏུ་བཏུས་ནས་ཡི་གེར་བཀོད་པའོ། །
འདིར་སྨྲས་པ། གང་ཞིག་འབྱོར་བས་མངོན་ཕྱུག་ཁ་ཟས་བཟང་པོས་འཚོ་བ་
ཡིས༑ །ལུས་ནི་སྟོབས་ལྡན་གྱུར་པས་རྣམ་རྟོག་ཆུ་བོའི་རླབས་འཁྲུགས་པའི། །རྐྱེན་གྱིས་
220



ཁམས་སྤྲུལ་ཆོས་ཀྱི་ཉི་མའི་བལ་ཡུལ་གནས་ཡིག།
ཉེར་དྲངས་བགྲོད་དཀའི་ལམ་ལ་ཞུགས་ནས་
་ལམ་ལ་ཞུགས་ནས་ཚ་གྲང་གི། །གནོད་པ་དུ་མས་ཉམ་ཉེས་
གྱུར་ཚེ་གནས་ལ་དད་པ་ཡི། །དཀར་པོའི་ས་བོན་དེ་ཡང་སྡུག་བསྔལ་སྐྱིན་ཐང་དྲག་
འབབས་པས། །རྨེག་མེད་བཅོམས་ཏེ་ཡུན་རིང་དུས་ནས་སྙིང་ལ་བརྣག་པ་ཡི། །གནས་
དང་རྟེན་ལའང་སྨོད་ཅིང་རབ་ཏུ་གཤེ་བའི་བླུན་པོའི་ཁྱུ། །མ་དད་མི་འདོད་བཞིན་དུ་
འཇུག་པའི་རྨོངས་པ་ལ་བལྟོས་ན། །ཇི་ལྟར་པདྨའི་མཚོ་ལ་ངང་མོ་བཞིན། །དགའ་བས་
ཕྱིན་ཏེ་གང་གི་ཡོན་ཏན་གྱི། །བདུད་རྩིས་སྙིང་གི་བུམ་པ་རབ་བཀང་ནས། །གཞན་ལ་
སྒྲོགས་འདི་སྐལ་བཟང་ཅི་ཕྱིར་མིན། །ཞེས་པའང་ཆོས་ཀྱི་ཉི་མས་སོ། །
༈ གནས་བཤད་འདི་མཛད་པ་པོ་ནི། ཁམས་པ་ཀུན་དགའ་བསྟན་འཛིན་གྱི་ཡང་སྲིད་དེ་མ་ཐག་པ་
སི་ཏུ་དྷརྨ་ཀ་རའི་དངོས་སློབ་མཁས་བཙུན་བཟང་པོའི་ཁྱུ་མཆོག་བསྟན་འཛིན་ཆོས་ཀྱི་ཉི་མ་ཞེས་གྲགས་པ་
ཁམས་པའི་སྙན་འགྲེལ་མཛད་པ་པོ་དེའོ། །བུདྡྷས་སོ།། །།
221



རྒྱ་གར་གནས་ཆེན་ཁག་གི་ལམ་ཡིག།
མཁས་དབང་དགེ་ཆོས་ཀྱིས་མཛད་པའི་རྒྱ་གར་ལམ་ཡིག།
༼༡༩༠༣—༡༩༥༡༽
མཁས་དབང་དགེ་འདུན་ཆོས་འཕེལ་ལགས་ནི་བོད་རབ་བྱུང་བཅོ་ལྔ་པའི་ཆུ་ཡོས་ཕྱི་
ལོ༡༩༠༣ལོར་སྐུ་འཁྲུངས་ཤིང་
། རབ་བྱུང་བཅུ་དྲུག་པའི་ལྕགས་ཡོས་ཕྱི་ལོ༡༩༥༡ལོར་སྐུ་གྲོངས།
དགུང་ལོ་ཆུང་དུས་ནས་ཡབ་གྲོངས་པར་གྱུར་པས་གཡའ་མ་བཀྲ་ཤིས་ཆོས་གླིང་དུ་ཞུགས། དེ་
ནས་དྷི་ཚ་དང་
། བླ་བྲང་སོགས་སུ་ཕེབས་ཏེ་མདོ་སྔགས་རིག་གནས་དང་བཅས་པར་སློབ་གཉེར་
གནང་། དགུང་ལོ་ཉེར་ལྔ་ཙམ་ནས་དབུས་སུ་ཕེབས་ཏེ་འབྲས་སྤུངས་སུ་བཞུགས་ཏེ་སློབ་གཉེར་
གནང་། དགུང་ལོ་སོ་གཉིས་སྟེང་རྒྱ་གར་དུ་ཕེབས་ནས་ཐུན་མོང་དང་ཐུན་མོང་མ་ཡིན་པའི་རིག་
གནས་མཐའ་དག་ལ་སློབ་གཉེར་དཔྱིས་ཕྱིན་པ་གནང་
། སིང་ག་ལ་སོགས་ཡུལ་ངེས་མེད་དུ་ཕྱིན་
ནས་རྒྱལ་ཁམས་རིག་པས་བསྐོར། མཁས་པའི་གྲགས་པ་རྒྱས། སླར་བོད་དུ་ཕེབས་ནས་བོད་ཀྱི་
རྒྱལ་རབས་དེབ་ཐེར་དཀར་པོ་བརྩམས་པའི་དབུ་བཟུང་
། འོན་ཀྱང་སྐབས་དེ་ཤེད་དུ་སྡེ་བ་གཞུང་
གིས་བཙོན་དུ་བཟུང་ནས་རྒྱལ་རབས་རྩོམ་འཕྲོ་ཅན་དུ་ལུས། བཙོན་གྲོལ་ཐོབ་རྗེས་ཡུན་རིང་མ་
འགྱངས་པ་སྟེ། ཕྱི་ལོ༡༩༥༡ལོར་སྐུ་གྲོངས།
ཁོང་ནི་ལེགས་སྦྱར་གྱི་སྐད་ལས་བོད་སྐད་དུ་བསྒྱུར་བའི་ལོ་ཙཱ་བ་ཐ་མར་ཡང་བགྲང་ཡོད།
ཁོང་གི་ཞལ་ནས་ཀྱང་། མི་ལོ་བརྒྱད་བརྒྱའི་ཡུན་ལ་རྒྱ་གར་དུ། །མ་སླེབས་ཕྱི་དལ་ཅན་གྱི་ལོ་
ཙཱ་བ། །ལེགས་སྦྱར་བསྟན་བཅོས་དངོས་སུ་ཀློག་པ་ཞིག །ད་ལྟ་མ་ག་ཏ་ན་མཆིས་སོ་སྐད། །ཅེས་
ལེགས་སྦྱར་གྱི་སྐད་སྨྲ་བ་ལ་མི་འཇིགས་པའི་གསུང་གནང་ཡོད་ལ། ཁོང་གིས་ལེགས་སྦྱར་བང་
མཛོད་དང་།ད་དུང་ གནས་བརྟན་པའི་མདོ་སྡེ་ལས་བྱུང་པའི་ཚིགས་སུ་བཅད་པ་ཞེས་པ་ པ་ལའི་
སྐད་ལས་བསྒྱུར་བའི་སོགས་ཀྱང་བཞུགས།
223



ལམ་ཡིག་ཕྱོགས་བསྒྲིགས།
ཁོང་གི་ལམ་ཡིག་འདི་རྒྱ་གར་དུ་ཕེབས་ནས་མི་ལོ་བཅུ་གཉིས་ལྷག་བཞུགས་པའི་དུས་
ཀྱི་མཐོང་ཐོས་དང་། ཁོང་གིས་གནས་དང་ཡུལ་གསར་དུ་རྙེད་ཅིང་ངོས་ཟིན་པ་དག་ཞིབ་མོར་
བཀོད་པ་ཞིག་ཡིན་ལ། ས་མིང་ལ་སོགས་པ་སྔོན་གྱི་མིང་དང་། དིང་གི་མིང་སོགས་ལྟོ་སྦྱར་ཏེ་ཤིན་
ཏུ་གོ་བདེ་བར་བྱས་ཡོད། འདི་ཡི་མ་དཔེ་གཞན་མ་རྙེད་པས་བོད་ལྗོངས་བོད་ཡིག་དཔེ་རྙིང་དཔེ་
སྐྲུན་ཁང་གིས་ཐོག་མར་དཔར་བའི་དེབ་གསུམ་ཅན་དེ་ལ་གཞི་བྱས་ཤིང་ནོར་བར་སྙམ་པ་དག་
བཅོས་ཡོད། དེ་རྗེས་བྱུང་བའི་ནུབ་བྱང་མི་རིགས་སློབ་ཆེན་གྱིས་དཔར་བ་དང་
། ལྷོ་ནུབ་མི་རིགས་
སློབ་ཆེན་གྱི་དཔར་བ་དག་སྔོན་མ་སོར་བཞག་ལྟ་བུ་བྱས་འདུག། འོན་ཀྱང་དེ་དག་ཀུན་ཏུ་ནོར་
བ་དཔེར་ན་འདི་ཡི་དབུ་རུ་སྟོན་པ་རང་བྱུང་གིས་བསྙེན་པར་རྫོགས་ཞེས་པ་ལ། རབ་བྱུང་གིས་
བསྙེན་ པར་རྫོགས་ཞེས་ནོར་བ་ལྟ་བུ་དག་བཅོས་ཡོད།
སྒྲིག་པ་པོས།
224



རྒྱ་གར་གནས་ཆེན་ཁག་གི་ལམ་ཡིག།
༄༅། །རྒྱ་གར་གྱི་གནས་ཆེན་ཁག་ལ་བགྲོད་པའི་ལམ་ཡིག་
བཞུགས་སོ། །
དགེ་འདུན་ཆོས་འཕེལ།
སངས་རྒྱས་བཅོམ་ལྡན་འདས་ལ་ཕྱག་འཚལ་ལོ། །
མ་ཆགས་པདྨའི་སྤྱན་ལྡན་ལྷ་མིའི་གཉེན། །
སྲིད་པས་མཆོད་འོས་བསོད་ནམས་སྟོང་གི་སྐུ། །
ཤིན་ཏུ་རྣམ་དག་གསེར་གྱི་འོད་མངའ་བ། །
མཉན་ཡོད་བཞུགས་པ་དེ་ལ་ཕྱག་འཚལ་ལོ། །
གང་དུ་བདག་གི་སྟོན་པ་སྐུ་འཁྲུངས་ཤིང་།།
གང་དུ་འདྲེན་པས་བྱང་ཆུབ་མཆོག་བརྙེས་ཏེ།
འཆི་མེད་ལམ་བསྟན་མྱ་ངན་འདས་པ་ཡི།།
རྒྱ་གར་གནས་ཆེན་རྣམས་ལ་ཕྱག་འཚལ་ལོ། །
སངས་རྒྱས་བཅོམ་ལྡན་འདས་རང་བྱུང་གིས་བསྙེན་པར་རྫོགས་ཏེ། དབྱར་བཞི་
བཅུ་ལྷག་ཅིག་འཇིག་རྟེན་དུ་འཚོ་ཞིང་བཞུགས་ནས། ལོང་བ་ལྟ་བུའི་སྐྱེ་དགུ་རྣམས་
ལ་དམ་པའི་ཆོས་ཀྱི་བཀའ་མཆིད་རྒྱས་པར་མཛད་ཅིང་། གྱད་ཀྱི་ཡུལ་ཤིང་སཱ་ལ་ཟུང་
225



ལམ་ཡིག་ཕྱོགས་བསྒྲིགས།
གི་ཚལ་དུ་ཕུང་པོ་ལྷག་མ་མེད་པའི་དབྱིངས་སུ་ཡོངས་སུ་མྱ་ངན་ལས་འདས་ཏེ། ལོ་
ཉིས་སྟོང་བཞི་བརྒྱ་བརྒྱད་ཅུ་དང་། ཉག་མ་དགུ་དག་འདས་སོ། །
དེས་ན་འོ་སྐོལ་ཕྱི་མའི་དུས་སུ་སྐྱེས་པ། བསོད་ནམས་ཆུང་ངུའི་སྐྱེ་བོ། སངས་
རྒྱས་ཀྱི་ཞལ་དངོས་སུ་མ་མཐོང་བ་དག་ནི། བདེ་བར་གཤེགས་པའི་གནས་ཆེན་བཞི་
པོ་འདི་དག་ལ་མཇལ་དགོས་སོ། །ཞེས་སྟོན་པ་མྱ་ངན་ལས་འདའ་ཀར་ཞལ་ཆེམས་ཀྱི་
ཚུལ་དུ་གསུངས་ཏེ། ཇི་སྐད་དུ་ལུང་ཕྲན་ཚེགས་ལས། དགེ་སློང་དག །ང་འདས་པའི་
འོག་ཏུ་གནས་བཞི་པོ་འདི་དག་ནི་རིགས་ཀྱི་བུ་དང་བུ་མོ་དད་པ་ཅན་རྣམས་ཀྱིས་ཇི་
སྲིད་འཚོ་བའི་བར་དུ་འགྲོ་བར་བྱ་ཞིང༌། དྲན་པར་འགྱུར་བ་བྱའོ། །
བཞི་གང་ཞེ་ན། འདིར་ནི་བཅོམ་ལྡན་འདས་འཁྲུངས་སོ། །འདིར་ནི་བཅོམ་ལྡན་
འདས་མངོན་པར་རྫོགས་པར་སངས་རྒྱས་སོ། །འདིར་ནི་བཅོམ་ལྡན་འདས་ཀྱིས་ཆོས་
ཀྱི་འཁོར་ལོ་རྣམ་པ་བཅུ་གཉིས་སུ་བསྐོར་ཏོ། །འདིར་ནི་བཅོམ་ལྡན་འདས་ཡོངས་སུ་
མྱ་ངན་ལས་འདས་པ་སྟེ། དགེ་སློང་དག །ང་འདས་པའི་འོག་ཏུ་འདིར་མཆོད་རྟེན་
བསྐོར་བ་དང་
། མཆོད་རྟེན་ལ་ཕྱག་འཚལ་བ་དག་འོང་གི །དེ་དག་ལ་འདི་སྐད་ཅེས་
བརྗོད་པར་བྱ་སྟེ། ཞེས་པ་ནས། ང་ལ་དད་པས་དུས་བྱས་པ་དེ་ཐམས་ཅད་ཀྱང་བདེ་
འགྲོ་མཐོ་རིས་ཀྱི་འཇིག་རྟེན་དུ་འགྲོའོ། །སོགས་རྒྱས་པར་གསུངས་སོ། །
དེ་བཞིན་དུ་མདོ་གཞན་ལས་ཀྱང་
། ང་མྱ་ངན་ལས་འདས་པའི་རྗེས་སུ། དགེ་
སློང་གསར་བུ་འགའ་ཞིག་འོང་ནས། ཁྱེད་ཀྱི་སྟོན་པ་ཅི་འདྲ་ཞེས་འདྲི་ན། དེ་དག་ལ་
གནས་བཞི་པོ་འདི་དག་བསྟན་པར་བྱ་སྟེ། སོགས་གསུངས་ལ། རྟོག་གེ་འབར་བར་མདོ་
དྲངས་པ་ལས་ཀྱང་གནས་བཞི་པོ་འདི་དག་བསྐོར་བས་མཚམས་མེད་པའི་སྡིག་པ་
ཡང་འབྱང་བར་གསུངས་སོ།།
226



རྒྱ་གར་གནས་ཆེན་ཁག་གི་ལམ་ཡིག།
དེ་ལྟར་ན། རྡོ་རྗེ་གདན་ནི་བདག་ཅག་གི་སྟོན་པ་མངོན་པར་སངས་རྒྱས་པའི་
གནས་ཡིན་ལ། ལིམ་བི་ནི་སྐུ་འཁྲུངས་པ། ཝཱ་ར་ཎཱ་སི་ཆོས་འཁོར་བསྐོར་བ། རྩྭ་མཆོག་
གྲོང་མྱ་ངན་ལས་འདས་པའི་གནས་ཏེ། མདོ་ལས་གསུངས་པའི་སངས་རྒྱས་ཀྱི་གནས་
ཆེན་པོ་བཞི་ནི་དེ་དག་ཡིན་ལ། དེའི་སྟེང་དུ། ན་ལནྡཱ་སྐུ་ཚེ་བྱིན་གྱིས་རླབས་པའི་གནས།
མཉན་ཡོད་བདུད་བཏུལ་བའི་གནས། ཤང་ཁ་ས་ལྷ་ལས་བབས་པའི་གནས། རྒྱལ་པོའི་
ཁབ་དབྱེན་ཟླུམ་པའི་གནས་ཏེ། བརྒྱད་པོ་དེ་ནི་གནས་ཆེན་བརྒྱད་ཅེས་གྲགས་པ་དག་
ཡིན་ལ། བདེ་གཤེགས་མཆོད་རྟེན་བརྒྱད་དུ་གྲགས་པ་དག་ཀྱང་
། སྔར་གནས་ཆེན་
འདི་དག་ན་བཞུགས་པ་ཡིན་ནོ། །
གནས་ཆེན་བཞི་པོ་འདིའི་དོད་ཐུབ་རེ་བྷར་མའི་ཡུལ་དང་། རྒྱ་གར་ཤར་ན་
ཡང་ཡོད་ཅིང་། དེ་མཚུངས་རྒྱ་གར་ནུབ་དང་
། ཤྱམ་ཡུལ་སོགས་སུ་ཡང་ཡོད་མོད་ཀྱི།
རྩ་བའི་གནས་ཆེན་རྣམས་ནི་རྒྱ་གར་དབུས་ཀྱི་འདི་དག་འཁྲུལ་མེད་དེ་ཡིན་པ་ནི།
དཔེར་ན་རྡོ་རྗེ་གདན་ལྟ་བུ་གཅིག་ལ་མཚོན་ན་ཡང་། ལོ་སྟོང་གི་སྔར་བྱོན་པའི་རྒྱའི་
བཙུན་པ་ཕཱ་ཧེན་དང་
། ཐང་ཟན་ཙང་དང་
། ཨེ་ཅིང་རྣམས་ཀྱི་ལམ་ཡིག་དང་
། བོད་ཀྱི་
ལོ་ཙཱ་བ་ཆག་ཆོས་རྗེ་དཔལ་གྱི་ལམ་ཡིག་རྒྱས་པ། བཅོམ་ལྡན་རིག་རལ་གྱི་རྡོ་རྗེ་གདན་
རྒྱས་བཤད་རྣམས་དང་། དེར་མ་ཟད་སྣར་ཐང་དགོན་ན་རྡོ་ནག་ལས་གྲུབ་པའི་རྡོ་རྗེ་
གདན་གྱི་གནས་བཀོད་རྒྱ་གར་ནས་གདན་དྲངས་པ་ཞིག་དང་
། མཆིམས་ནམ་མཁའ་
གྲགས་པའི་ཞལ་བཀོད་བཞིན་ཙན་དན་ལས་བྱས་པའི་རྡོ་རྗེ་གདན་གྱི་བཀོད་པ་རྒྱ་
ནག་ནས་གདན་དྲངས་པ་གཅིག་བཅས་བཞུགས་པ། དེ་ཐམས་ཅད་བསྡུར་ཚེ
། ཕན་
ཚུན་གཅིག་ལ་གཅིག་ངོ་འཕྲོད་དེ། མི་གཅིག་གིས་བྱས་པ་དང་འདྲ་བར་ཡོད་པས་
དོགས་པ་ཙམ་ཡང་ག་ལ་འོས།
227



ལམ་ཡིག་ཕྱོགས་བསྒྲིགས།
དེ་
དེས་ན་འགའ་ཞིག་ནི་ཡུལ་འདིར་དངོས་སུ་བྱོན་ཏེ། ཡུན་རིང་བཞུགས་པའི་
སྔོན་གྱི་ལོ་ཙཱ་བ་ཚད་ཐུབ་དེ་དག་གི་གསུང་ལ་རྒྱུས་ཅུང་ཟད་ཀྱང་མེད་པར། ཨ་ཙ་
རའི་ངག་སྒྲོས་བསགས་པ་དང་
། གྲུབ་ཐོབ་འགའ་རེ་དག་སྣང་ལ་དེར་བྱོན་ཏེ། ཡ་
མཚན་མང་དུ་གཟིགས་པར་གསུངས་པའི་གཏམ་རེ་གཉིས་ལ་ཁུངས་སུ་བྱས་ཏེ་གནས་
ཆེན་འདི་རྣམས་དངོས་མ་ཡིན་མིན་གྱི་དོགས་པ་བསྐྱེད་པ་ནི་ཤིན་ཏུ་ཡང་མ་ལེགས་
ཏེ༑ དག་པའི་སྣང་བ་ནི་ལས་དག་ན་མཐོང་བ་ཡིན་པས། སྨོན་པར་བྱ་བ་ཙམ་དུ་འོས་
མོད; རང་ཅག་ཕལ་པའི་མཐོང་སྣང་ལ་ཞུ་དག་གཏོང་བའི་ཁུངས་སུ་ག་ལ་རུང་
། སྤྲུལ་
པའི་ལུས་ཐོབ་ན་ཁབ་ཀྱི་མིག་ཏུ་ཡང་སངས་རྒྱས་ཀྱི་ཞིང་ཁམས་བགྲོད་ནུས་པས།
དེ་
འདྲ་བ་ནི་རང་ཅག་གདོས་བཅས་ཤ་ཁྲག་གི་ཕུང་པོ་ཉིན་མཚན་འབྲལ་མེད་དུ་འཁུར་
བཞིན་པ་རྣམས་ཀྱིས་བཙལ་བའི་འོས་ཀྱང་མ་ཡིན་ལ། སྨོད་པའི་འོས་ཀྱང་མ་ཡིན་ནོ། །
དེ་ལ་རྡོ་རྗེ་གདན་ནི་གནས་འདི་ཀུན་གྱི་གཙོ་བོ་ཡིན་པས་ཅུང་ཙམ་ཞིབ་པར་
བཤད་ན། དེ་ཡང་གན་དྷོ་ལ་འདི་ཐོག་མར་བྲམ་ཟེ་མོ་ཛ་སའི་བུ་ཐ་ཆུང་གིས་བཞེངས་
ཀྱང་ཟེར། ཆོས་རྒྱལ་མྱ་ངན་མེད་ཀྱིས་ཡིན་ཡང་ཟེར། གང་ལྟར་བར་སྐབས་ཤིག་ན་
ཤིན་ཏུ་ཉམས་ཆག་ཏུ་གྱུར་པ་ལས། མ་ག་དྷའི་ཁྱིམ་བདག་འཆི་མེད་བྱ་བ་ཞིག་གིས
གསོས་བགྱིས་ཏེ་ད་བར་ལོ་སྟོང་ཕྲག་ལྷག་ཙམ་སོང་། དེ་ནས་སླར་ཡང་ཉམས་པ་ན།
བྷར་མའི་ཡུལ་གྱི་ནང་པ་རྣམས་ནས་ཞིག་གསོས་བགྱིས་ཏེ་ད་བར་ལོ་དྲུག་བརྒྱ་ལྷག་
སོང་༑ དེ་ནས་སླར་ཡང་རྒྱ་གར་གཞུང་ནས་སྒོར་ཉིས་འབུམ་ལྷག་གི་འགྲོ་སོང་བཏང་
སྟེ་ ས་བསལ་ཅིང་ཞིག་རལ་བཅོས་ཏེ་ད་ལྟ་ལོ་བཞི་བཅུ་ལྷག་སོང་
། དབུས་ཀྱི་གན་
དྷོ་ལའི་རྩེའི་མཆོད་རྟེན་ཆུང་ངུ་དེ་ཀླུ་སྒྲུབ་ཀྱིས་བཞེངས་ཤིང་ནང་དུ་སྟོན་པའི་རིང་
བསྲེལ་བྲེ་གང་བཞུགས། ལྷ་ཁང་སྟེང་འོག་གཉིས་ཡོད་པའི་སྟེང་མ་དེའི་ནང་དུ་རང་
7
228



རྒྱ་གར་གནས་ཆེན་ཁག་གི་ལམ་ཡིག།
རེའི་ལྷ་སའི་ཇོ་བོ་སྔོན་བཞུགས་པར་གྲགས།
བསྐོར་ལམ་གྱི་རྡོའི་དྲྭ་མིག་འདི་དག་ཀྱང་ཀླུ་སྒྲུབ་ཀྱིས་བཞེངས། ཀ་བ་དེ་དག་
གི་སྟེང་ན་མགོན་པོའི་ཞལ་བརྒྱད་དང་སྒྲོལ་མའི་ཞལ་བརྒྱད་ཡོད་པ་མི་གཅིག་གིས་
དེ་ ཐམས་ཅད་མཐོང་ན་དངོས་གྲུབ་སྣ་རེ་ཐོབ་ཟེར། དེ་དག་ནི་པད་ཀོར་གྱི་དཀྱིལ་ན་
མིའི་གདོང་ལྟ་བུ་ཡོད་པ་དེ་རྣམས་ཡིན། དེ་ལ་སྟོན་པ་སངས་རྒྱས་ནས་བདུན་ཕྲག་
དང་པོ་ལ་བྱང་ཆུབ་ཤིང་ལ་སྤྱན་མི་འཛུམ་པར་བཞུགས་པའི་སྐུ་བརྙན་ནི་བྱང་ཆུབ་
ཤིང་གི་ཐད་ཀྱི་མཆོད་རྟེན་ངོས་ན་བཞུགས་པ་དེ་ཡིན་ལ། བདུན་གཉིས་པར་དང་པོ་
བཞེངས་པའི་ཤུལ་དུ་ཞབས་རྗེས་ཆ་གཅིག །དེ་ནས་གོམ་པ་འདོར་བའི་ཤུལ་ཞབས་
གཡས་གཡོན་ཡ་སྤེལ་བ་ལྔ། སླར་ཡང་ཡུད་ཙམ་བཞེངས་སར་ཞབས་རྗེས་ཆ་གཅིག་
བཅས་རྡོ་བདུན་གྱི་སྟེང་དུ་ཡོད་པ་ལས། དེང་སང་ཡ་གཉིས་དང་ཆ་གཅིག་སྟེ་གསུམ་
ཙམ་ཡོད།
དེ་ནས་ཞབས་འཆག་པའི་ཤུལ་བསྐོར་ལམ་བྱང་གི་སྟེགས་རིང་པོའི་སྟེང་ན
པདྨའི་ཕྲེང་བ་བཅུ་གཉིས་ཡོད། བྱང་ངོས་དྲྭ་མིག་གི་ཕྱི་རོལ་ཏུ་མཆོད་རྟེན་ཆུང་ངུ་
བུ་ག་ཡོད་པ་དེ་དག་གི་ནང་ན་དགྲ་བཅོམ་མང་པོའི་གདུང་བཞུགས་ཤིང་
། སྐྲ་སེན་
སོགས་དེར་འཕང་ན་ངན་སོང་གི་སྐྱེ་སྒོ་ཁེགས་པར་བཤད། མཆོད་རྟེན་གྱི་ཤར་ཕྱོགས་
ར་བའི་འདབས་ན་དབུས་མ་དང་དབྱིབས་འདྲ་བའི་མཆོད་རྟེན་ཆེན་པོ་ཞིག་ཡོད་པ་
དེ༑ སྟོན་པ་དང་པོར་བྱོན་སྐབས་དེར་བཞུགས་ཏེ་ཞལ་ནས་འོད་ཟེར་སྤྲོས་ནས་བྱང་
ཆུབ་ཤིང་དངོས་མ་མིན་པ་གཞན་རྣམས་བསྲེགས་པའི་གནས་ཡིན། དེ་ལ་འོད་ཟེར་
འཕྲོ་བའི་གན་དྷོ་ལི་ཟེར། དེ་ལྟར་ཤིང་ཚིག་པ་རྣམས་ཀྱི་སོལ་བ་སྤུངས་པའི་སར་ཨ་
ཀར་བྷོ་དྷི་བྱ་བའི་བྱང་ཆུབ་ཤིང་ཞིག་སྐྱེས་པ་ད་ལྟ་བྱང་ངོས་སྐོར་ལམ་གྱི་ཕྱི་ན་ཡོད་
229



ལམ་ཡིག་ཕྱོགས་བསྒྲིགས།
པ་དེ་ཡིན། ཤིང་དེའི་རྩར་ར་ས་ཀུ་ལའི་ཁྲོན་པ་ཡོད། དེའི་ཆུ་སྟོན་པས་རྫུ་འཕྲུལ་གྱིས་
དངུལ་ཆུར་བྱིན་གྱིས་རླབས་པས་འཐུང་ན་ཕོ་ནད་དྲག་ཟེར། ཁྲོན་པ་མ་བྲུས་ཀྱང་ཁ་
ཁྱེར་གསལ་བར་ཡོད།
འོན་ཀྱང་ལོ་ཤས་འདིའི་འོག་ཏུ་འདག་ཞལ་བྱས་ཟིན་འདུག །མཆོད་རྟེན་
དབུས་མའི་ལྷོ་ངོས་ས་སྟེགས་ཤིན་ཏུ་ཡངས་པ་ཞིག་ཡོད་ས་དེར་སྟོན་པའི་བཞུགས་
གདན་གྱི་རྩྭ་རྣམས་བོར། དེར་སྔོན་མཆོད་རྟེན་དབུས་ཀྱི་འདི་དང་འདྲ་བའི་ཆེན་
པོ་ཞིག་ཡོད་པ་ཡིན། ར་བའི་ཤར་གྱི་དུར་ཁྲོད་ནང་གི་དཀྱིལ་འཁོར་དེ་སློབ་དཔོན་
སངས་རྒྱས་ཡེ་ཤེས་ཀྱིས་རྡོ་ལ་བཞེངས་པའི་དུས་འཁོར་བློས་བསླངས་རྡོ་རྗེ་གདན་དུ་
ཡོད༑ ཅེས་རང་རེའི་ལོ་རྒྱུས་འགའ་ལས་བྱུང་བ་དེ་ཡིན་ནམ་སྙམ། འདི་ཙམ་ཞིག་ཆག་
ལོ་དང་བཅོམ་ལྡན་རིག་རལ་སོགས་ཀྱི་གསུང་དང་ལེགས་པར་འབྱོར་བས་ཡིད་ཆེས་
པའི་གནས་ཡིན་ལ་གཞན་མང་དུ་བཤད་པར་དཀའ།
དེ་ཡང་ཆག་ཆོས་རྗེ་དཔལ་སོགས་བྱོན་སྐབས་གཙུག་ལག་ཁང་འདི་དར་
རྒྱས་ཀྱི་སྐབས་ཡིན་ལ། དགེ་སློང་སུམ་བརྒྱ་ཙམ་རེ་རྒྱུན་དུ་དཀོན་གཉེར་གྱི་ཚུལ་དུ་
བཞུགས་ཞེས་གསུངས། དེ་ནས་དུས་ཀྱི་རྒུད་པས་གནས་གཞི་རྟེན་དང་བཅས་པ་མུ་
སྟེགས་ཀྱི་ཛོ་ཀི་དག་གི་ལག་པར་ཤོར། མཆོད་རྟེན་གྱི་གསེབ་ཏུ་ཕྱི་རོལ་པའི་ལྷ་ཁང་
བརྩིགས། གཙུག་ལག་ཁང་དུ་དབང་ཕྱུག་གི་རྟེན་འཛུགས་པ་དང་
། ཁྲག་མཆོད་བྱེད་
པ་སོགས་མི་འཚམ་པ་དུ་མ་བྱས་པར་དགེ་བསྙེན་དྷརྨ་པཱ་ལ་ནས་ཐུགས་ཀྱིས་མ་
བཟོད་པར། སླར་ཡང་ནང་པ་རྣམས་ཀྱི་རང་བདག་ཏུ་ཐོབ་པའི་ཆེད་དུ་འབད་པ་
ཆེན་པོས་ཁྲིམས་གཏུགས་སོགས་བྱེད་མུས་ལ་སྐུ་གཤེགས། ད་དུང་ཡང་སྔར་སྲོལ་དེ་
ཀ་བྱེད་དང་བྱེད་མུས་ལགས་ཀྱང་ད་བར་རེ་འབྲས་གཙང་སྨིན་ཅི་ཡང་མ་བྱུང་བས།
230



རྒྱ་གར་གནས་ཆེན་ཁག་གི་ལམ་ཡིག།
རང་རེ་རྒྱལ་ཁབ་ཀུན་གྱི་སངས་རྒྱས་པ་རྣམས་ལས་དང་འདུན་པ་གཅིག་དྲིལ་གྱི་སྒོ་
ནས༑ རང་ཅག་རྣམས་ཀྱི་ཁོང་པའི་སྙིང་དང་འདྲ་བའི་བྱིན་རླབས་ཀྱི་གནས་ཆེན་ཁྱད་
པར་ཅན་འདི་ཉིད་འོས་པའི་བདག་པོ་སངས་རྒྱས་པ་རྣམས་ཀྱི་རང་ལག་ཏུ་ཐོབ་པ་
ཞིག་ལ་ཅིས་ཀྱང་འབད་དགོས།
༡ རྡོ་རྗེ་གདན་གྱི་ལམ་ཟུར་བྱེ་མ་ལ་རྒྱུ་བའི་ཆུ་བོ་ནེ་རཉྫ་ན་ཏེ་ཆུ་འགྲམ་དེར་
སྟོན་པས་ལོ་དྲུག་དཀའ་བ་སྤྱད་ཅིང་། སྤྱིར་གྲྭ་ཡའི་ཕྱོགས་འདིར་སངས་རྒྱས་ལོ་
བདུན་ཙམ་བཞུགས། གཱ་ཡའི་གྲོང་ཁྱེར་གྱི་བྱང་ངོས་ནས་མཐོང་བའི་རི་དེ་རྣམས་གྲྭ་
ཡ་ཤིརྟ་སྟེ་གཱ་ཡ་གོ་རི་བྱ་བ་དེ་ཡིན། རྡོ་རྗེ་གདན་ནས་ཤར་ལྷོ་ཕྱོགས་སུ་མེ་ལི་བདུན་
ཙམ་སོང་ན་དུརྒ་ཤྲཱི་བྱ་བ་ད་ལྟའི་དུར་ཁྲོད་བསིལ་བ་ཚལ་དེ་ཡོད།
༢ ཤི་ལི་གུ་རི་ནས་རྡོ་རྗེ་གདན་དུ་འོངས་པའི་ལམ་དུ་གངྒཱ་བརྒལ་མ་ཐག་པ་
ཊ་ཎ་ལ་སླེབས། དེ་ནི་ཆོས་རྒྱལ་མྱ་ངན་མེད་ཅེས་བྱ་བ་འཛམ་བུའི་གླིང་དུ་མཆོད་
རྟེན་བྱེ་བ་བཞེངས་མཁན་དེའི་རྒྱལ་ས་ཡིན། སྔོན་གྲོང་ཁྱེར་པ་ཊ་ལི་པུ་ཊ་ཞེས་ཟེར་
ཞིང་བོད་སྐད་དུ་སྐྱ་ནར་བུའི་གྲོང་ཁྱེར་བྱ་བ་དེ་ཡིན། རྒྱལ་པོ་མྱ་ངན་མེད་ཀྱི་ཕོ་བྲང་
གི་ཤུལ་དང་
། གཞན་ཡང་གྲོང་ཁྱེར་གྱི་མུ་ཟིམ་ཁང(MUSEUM)གི་ནང་དུ་སྔོན་གྱི་སྐུ་
བརྙན་ངོ་མཚར་ཅན་མང་པོ་དང་། མྱ་ངན་མེད་ཀྱི་བཙུན་མོའི་འདྲ་བརྙན་ཡིན་ནམ་
ཟེར་བའི་རྡོ་སྐུ་ཤེལ་ལྟར་འཚེར་བ་ཞིག་ཀྱང་ཡོད།
༣ པ་ཊ་ན་ནས་ར་ཇི་གི་རི་ལ་འགྲོ་བའི་ལམ་དུ་བི་ཧར་ཤ་རིབ (BIHARSHARIF)
ཟེར་བའི་གྲུ་ཟན་ལ་སླེབས་ཤིང་
། དེ་ནས་ནུབ་ཏུ་བལྟས་ན་བྲག་རི་ལེབ་མོ་ཞིག་མཐོང་
བ་དེ་ཨོ་ཏནྟ་པུ་རིའི་གཙུག་ལག་ཁང་གི་ཤུལ་ཡིན་ཟེར། སྔོན་གཙུག་ལག་ཁང་དེ་རྒྱ་
གར་ན་གྲགས་པ་ཞིག་ཡིན་ཅིང་། རང་རེ་བོད་ཀྱི་བསམ་ཡས་ཀྱང་དེ་ལ་དཔེ་བྱས་
231



ལམ་ཡིག་ཕྱོགས་བསྒྲིགས།
སོགས་
ཏེ་བཞེངས་པ་ཡིན། ས་འདི་ཡིན་ཟེར་བ་ཙམ་ལས་གནས་ཀྱི་ཤུལ་ལ་སོགས་པ་ནི་མི་
སྣང་༑ རི་འདི་ནི་ན་རོ་པའི་བཞུགས་གནས་ཕུ་ལ་ཧ་རི་བྱ་བ་དེ་ཡིན་པར་ཐེ་ཚོམ་མི་
འདུག་སྟེ། ཆག་ལོའི་རྣམ་ཐར་དུ་ནལནྡྲའི་བྱང་ངོས་ཚ་འབོག་གཅིག་གི་ས་ན་རི་དེ་
ཡོད་གསུངས་ཤིང་
། ན་ལནྡྲའི་བྱང་ན་རི་འདི་གཅིག་པུ་མ་གཏོགས་ཡེ་མེད་ལ། རིའི་
དབྱིབས་ཀྱང་བོད་ཀྱི་ཕྱོགས་སུ་མགོ་གུག་པ་ལྟར་ཡོད་པས་མི་ལའི་རྣམ་ཐར་དང་ཡང་
འགྲིག
༤ དེ་ནས་ནལནྡཱའི་གྲུ་ཟན་ལ་སླེབས། རྐང་ཐང་ལ་ཅུང་ཟད་སོང་ན་སྔོན་གྱི་
དགོན་ཤུལ་རྒྱ་ཆེན་པོ་ཡོད། ནལནྡཱ་ནི་སྔོན་རྒྱ་གར་གྱི་ཆོས་སྡེ་ཐམས་ཅད་ཀྱི་གཙོ་བོ་
ཡིན་ཞིང་
། རྒྱ་ནག་གི་བཙུན་པ་ཐང་ཟན་ཙང་ཕེབས་པའི་དུས་དགེ་སློང་ཁྲི་ཕྲག་ཙམ་
བཞུགས་ཞེས་ཟེར། ཨརྱ་དེ་བ། ཞི་བ་འཚོ། སློབ་དཔོན་ཆེན་པོ་ཟླ་བ་གྲགས་པ་ལ་
པའི་སྔོན་གྱི་པཎྜི་ཏ་ཆེན་པོ་དེ་ཐམས་ཅད་ཀྱང་དགོན་པ་འདི་ནས་ཕེབས་པ་ཤ་སྟག་
ཡིན༑ བོད་དང་རྒྱ་ནག་ཏུ་དམ་པའི་ཆོས་དར་བ་ཡང་དང་པོ་དགོན་པ་འདི་ནས་བྱུང་
བ་ཡིན།
༥ ན་ལནྡཱ་ནས་ར་ཇི་གི་རི་ལ་སླེབས། དེ་ནི་རྒྱལ་པོའི་ཁབ་ཡིན་ཞིང་
། དེར་རིས་
བསྐོར་བའི་དབུས་ཀྱི་ཐང་དེ་ཐམས་ཅད་སྔོན་གྲོང་ཁྱེར་ཆགས་པའི་ཤུལ་ཡིན། བྷར་
མའི་དྷརྨ་སཱ་ལ་དང་ཉེ་བ་ན་སྔོན་གྱི་རྡོ་མཁར་ཆེན་པོ་ཞིག་ཡོད་པ་དེ་རྒྱལ་པོའི་ཁབ་
གསར་པ་བྱ་བ་རྒྱལ་པོ་མ་སྐྱེས་དགྲའི་ཕོ་བྲང་གི་ཤུལ་ཡིན། ཆུ་ཚན་གྱི་གནས་དེ་ཆུ་
དྲོན་གྱི་ཀུན་དགའ་ར་བའི་ཤུལ་དང་། ཆུ་ཚན་ཡོད་སའི་རི་དེ་རྒྱལ་པོའི་ཁབ་ཀྱི་རི་
ལྔའི་ནང་གི་བེཔཱུ་ལ་རི་ངོས་ཡངས་བྱ་བ་དེ་ཡིན་ཞིང་
། འོད་སྲུང་ལ་སོགས་དགྲ་བཅོམ་
ལྔ་བརྒྱས་བཀའ་བསྡུ་དང་པོ་མཛད་པའི་བྲག་ཕུག་ཀྱང་ཆུ་ཚན་གྱི་ཐག་ཉེ་ལ་ཡོད། ཆུ་
232



རྒྱ་གར་གནས་ཆེན་ཁག་གི་ལམ་ཡིག།
འི་
ཚན་གྱི་རི་དེའི་ཁ་ཐུག་བྱང་ངོས་ན་ཡོད་པའི་རི་དེ་རི་བོ་སྐྱ་བསངས་ཞེས་བྱ་བ་དེ་
ཡིན་ཞིང་
། རི་འདི་གཉིས་ཀྱི་མཚམས་དེར་སྔོན་གྱི་གྲོང་ཁྱེར་གྱི་རྒྱལ་སྒོ་ཡོད་པའི་རྩིག་
ཤུལ་ཀྱང་ཡོད།
ཆུ་ཚན་གྱི་ཐད་ནས་འོངས་པའི་ཆུ་འགྲམ་བྱང་ཕྱོགས་ས་འབུར་མཐོ་བའི་ཕྱོགས་
ཤིག་ཡོད་ས་དེ་འོད་མའི་ཚལ་གྱི་ཤུལ་ཡིན་ཞིང་
། དེར་སྟོན་པ་ལོ་ཤས་བཞུགས།
རིའི་
ནང་ཕྱོགས་ཀྱི་ཐང་གི་གཡས་གཡོན་ནས་འོངས་པའི་ལྷོ་ཕྱོགས་ཀྱི་ཆུ་ཕྲན་དེ་བརྒྱུད་
དེ་ཡར་སོང་ན་ནག་པོ་བརྩིགས་པའི་རི་ཡོད་ཅིང་
། དེའི་མདུན་གྱི་ཐང་གི་ནགས་ཚལ་
དེ་ཤི་ཏ་བ་ན་བྱ་བ་མདོ་ལས་གསུངས་པའི་བསིལ་བ་ཚལ་ཡིན། སྟོན་པ་གྲྭ་ཡ་མགོ་
རི་ནས་རྒྱལ་པོའི་ཁབ་ཏུ་བྱོན་པའི་སྐབས། བསིལ་བ་ཚལ་དེར་ཞག་གཅིག་བཞུགས་
ཤིང་རྒྱལ་པོ་གཟུགས་ཅན་སྙིང་པོ་འོངས་ནས་ཐོག་མར་མཇལ། རྒྱལ་པོའི་ཁབ་ཀྱི་བྱང་
ངོས་ལ་གིརྫཀུཊི་བྱ་བ་བྱ་རྒོད་ཕུང་པོའི་རི་བོ་ཡོད་ཅིང་
། དེ་ནི་སྟོན་པས་ཡུམ་གྱི་མདོ་
གསུངས་པའི་གནས་ཡིན།
བྱ་རྒོད་ཕུང་པོའི་རི་མདུན་གྱི་ཐང་དུ(སུམགདྷི)མ་ག་དྷ་བཟང་མོའི་རྫིང་བུའི་
ཤུལ་ཡོད་ཅིང་། དེ་ནས་མར་འབབ་པའི་ཆུ་བོ་དེ་ལ(སྭ་ར་སྭ་སྟི)དབྱངས་ཅན་མའི་ཆུ་
ཞེས་གྲགས་སོ། །
ག་ཡ་ནས་ཝཱ་ར་ཎཱ་སི་ལ་འགྲོ། དེང་སང་གི་མིང་བི་ན་ར་ས(BENARES)ཞེས་
ཟེར༑ གྲོང་ཁྱེར་དེ་ནི་རྒྱ་གར་གྲོང་ཁྱེར་ཀུན་གྱི་རྙིང་ཤོས་སུ་གྲགས་ཤིང་བི་ཤྭ་ན་ཐ་
བྱ་བའི་ཕྱི་རོལ་པའི་ལྷ་ཁང་གྲགས་ཅན་དེ་ཡང་དེ་ན་ཡོད། གྲོང་ཁྱེར་ནས་རེལ་ལི་ལ་
ཞུགས་ཏེ་ཅུང་ཟད་སོང་ན་སྭ་ར་ནཱ་ཐ(SARNATH)ལ་སླེབས། དེ་ནི་དྲང་སྲོང་ལྷུང་
བ་རི་དྭགས་ཀྱི་ནགས་ཚལ་བྱ་བ་སྟོན་པས་དང་པོར་ཆོས་ཀྱི་འཁོར་ལོ་བསྐོར་བའི་
233



ལམ་ཡིག་ཕྱོགས་བསྒྲིགས།
གནས་ཡིན། དེར་སྔོན་གྱི་དགོན་ཆེན་ཆགས་པའི་ཤུལ་དང་། ཆོས་འཁོར་བསྐོར་བའི་
ས་མིག་དེར་མཆོད་རྟེན་ཆུང་ངུ་རྡོའི་དྲ་མིག་གིས་བསྐོར་བ་ཞིག་དང་
།
དེའི་མདུན་ན་ཆོས་རྒྱལ་མྱ་ངན་མེད་ཀྱིས་བཞེངས་པའི་མཆོད་རྟེན་ཆེན་པོ་
ཞིག་ཡོད་པ། ད་ལྟའི་ལོ་བརྒྱ་ཕྲག་ཙམ་གྱི་སྔོན་ལ་ཝཱ་ར་ཎཱ་སིའི་བློན་པོ་སྡིག་ཅན་གྱིས་
བཤིག་སྟེ་ཁང་རྡོ་ལ་འཁྱེར་བ་དེའི་ཤུལ་ཡོད། དེ་དང་ཉེ་བ་ན་ཆོས་རྒྱལ་མྱ་ངན་མེད་
ཀྱི་རྡོ་རིང་ཆག་གྲུམ་ཞིག་ཡོད་པ་དེའི་སྟེང་གི་ཡི་གེ་དེ་རྣམས་ལོ་ཉིས་སྟོང་ལྷག་པའི་
སྔོན་གྱི་རྒྱ་གར་གྱི་ཡི་གེ་ཡིན། ཚུར་ངོས་སུ་རྡོའི་མཆོད་རྟེན་ཤིན་ཏུ་ཆེན་པོ་ཞིག་ཡོད་
པ་དེ་དྷརྨ་ཀའི་མཆོད་རྟེན་བྱ་བ་ཡིན་ཅིང་
། གུཔྟའི་རྒྱལ་བརྒྱུད་ཀྱི་སྐབས་སུ་བཞེངས།
གྲུ་ཟན་ཡར་འོངས་པའི་ལམ་ཟུར་གྱི་མཆོད་རྟེན་ཞིག་པོ་དེ་ཅོ་ཀན་དིའི་མཆོད་རྟེན་
བྱ་བ། འཁོར་ལྔ་སྡེས་སྟོན་པ་དང་པོར་མཇལ་བའི་ས་ཡིན་ཟེར་ཞིང་། རྩེའི་ཁང་བུ་དེ་
ནི་ཀླ་ཀློ་རྣམས་ཀྱིས་བྱས།
དེ་ཡང་རང་རེའི་ཡུལ་དུ་བུ་སྟོན་བཞུགས་པའི་དུས་ཙམ་ནས་ཡུལ་དབུས་སུ་
བསྟན་པ་ལྷག་མེད་དུ་ཞིག་སྟེ་ལོ་འདི་སྙེད་སོང་ཞིང་
། དེ་དག་གི་སྐབས་སུ་སྤྱིར་རྒྱ་
གར་ན་བོདྷི་གཱ་ཡ་ཙམ་ལས་གནས་གཞན་རྣམས་གར་ཡོད་ཀྱི་མིང་ཙམ་ཡང་མི་ཤེས་
ཤིང་༑ བྱེ་བྲག་ཏུ་ཕྱོགས་འདིར་ཡང་ལོ་དྲུག་ཅུ་ཙམ་གྱི་སྔོན་དུ་མུ་སྟེགས་གཅེར་བུ་
བའི་ལྷ་ཁང་ཞིག་ལས་གཞན་ཅི་ཡང་མེད་ཅིང༌
། ད་ལྟའི་དགོན་ཤུལ་འདི་དག་ཀྱང་
ཕག་འཚོ་བའི་ཞིང་དུ་བྱས་ཏེ། ཐ་ན་ཆོས་འཁོར་སྐོར་བའི་གནས་ཡིན་པ་ཙམ་ཡང་
ཤེས་དཀའ་བར་གྱུར་པ་ན། ལྷོ་ཕྱོགས་སིངྒ་ལའི་གླིང་ནས་སྐྱེས་བུ་སྙིང་སྟོབས་ཀྱི་བདག་
ཉིད་ཆེན་པོ་དགེ་བསྙེན་དྷམཱ་པཱ་ལ་བྱ་བ་བྱོན་ཏེ། ལུས་སྲོག་ལོངས་སྤྱོད་ལ་མ་ལྟོས་པའི་
དཀའ་བ་བརྒྱ་ཕྲག་གི་སྒོ་ནས།
234



རྒྱ་གར་གནས་ཆེན་ཁག་གི་ལམ་ཡིག།
དྲང་སྲོང་སྨྲ་བ་རི་དྭགས་ཀྱི་ནགས་ཚལ་འདིར་གཙུག་ལག་ཁང་དང་མ་ཧཱ་བོ་
དྷིའི་ཆོས་ཚོགས་བཙུགས། སིངྒ་ལའི་གླིང་ནས་འདུལ་ཆོག་སྡེ་གསུམ་ཚང་བའི་དགེ་
འདུན་སྤྱན་དྲངས་ཏེ། སླར་ཡུལ་དབུས་མ་ག་དྷ་ན་ཤཱཀྱའི་དགེ་སློང་སྣམ་སྦྱར་གྱི་རྒྱལ་
མཚན་གྱོན་པ་རྣམས་མིག་གིས་མཐོང་བར་གྱུར་ཅིང་
། དེ་མཚུངས་རྡོ་རྗེ་གདན། ཀ་ལི་
ཀ་ཏ། ཕྱི་གླིང་གི་རྒྱལ་ས་ལོན་ཌོན་རྣམས་སུ་ཡང་གཙུག་ལག་ཁང་དང་དགེ་འདུན་གྱི་
སྡེ་བཙུགས་ཏེ། སླར་ཡང་རྒྱ་གར་དུ་བསྟན་པ་ཕྱི་དར་གྱི་མགོ་བརྩམས་སོ། །
དེ་ལྟ་བུའི་བདག་ཉིད་ཆེན་པོ་དེས་རང་གིས་ཁུར་དུ་བྱས་པའི་བྱ་བ་དག་མཐར་
ཕྱིན་པར་བྱས་ཤིང་
། དུས་ཀྱི་མཇུག་ཏུ་རང་ཉིད་ཀྱང་ཁྱིམ་ནས་ཁྱིམ་མེད་པར་རབ་ཏུ་
བྱུང་སྟེ་གཙུག་ལག་ཁང་འདི་ཉིད་དུ་བཞུགས་ཤིང་འཁོར་ལོ་གཉིས་ཀྱི་བྱ་བ་ལ་བརྩོན་
བཞིན་པའི་ངང་ནས་སྐུ་ཚེའི་འདུ་བྱེད་རྫོགས་ཏེ་ད་ལྟའི་མེ་གླང་འདི་བར་ལོ་ངོ་ལྔ་
སོང་༑ དེས་བཞེངས་པའི་མུ་ལ་གན་དྷ་ཀཱུ་ཊའི་གཙུག་ལག་ཁང་འདིར་སངས་རྒྱས་ཀྱི་
རུས་ཚན་པ་གཉིས་ཡོད་པའི་གཅིག་ནི་རྡོ་འཇོག་ཡུལ་གྱི་མཆོད་རྟེན་རྙིང་པ་ཞིག་
ལས་ཐོབ་ཅིང་
། གཅིག་ནི་ལྷོ་ཕྱོགས་དཔལ་གྱི་རི་ནས་རྙེད་པ་སྟེ། རིན་པོ་ཆེའི་གའུ་
དང་རྡོ་སྒྲོམ་དུ་བཅུག་པའི་ཕྱི་ལ་འདི་སངས་རྒྱས་ཀྱི་སྐུ་རུས་ཡིན་ནོ་བྱ་བའི་ལོ་ཉིས་
སྟོང་གི་སྔོན་དུས་ཀྱི་ཡི་གེ་བཏབ་པ་བཅས་རྙེད་པས་ཤིན་ཏུ་འཁྲུལ་མེད་ཡིན་ནོ། །
སྐུ་རུས་དེ་རྒྱུན་དུ་སྟོན་པའི་སྐུ་བརྙན་གྱི་བཞུགས་ཁྲིའི་ནང་དུ་བཞུགས་ཤིང་
།
ལོ་རེ་བཞིན་ཕྱི་གླིང་གི་ཟླ་བ་བཅུ་གཅིག་པའི་ནང་འཆར་ཅན་གྱི་ཚེས་བཅོ་ལྔའི་ཟླ་བ་
ཉ་གང་བ་ན་ཕྱི་རོལ་དུ་སྤྱན་དྲངས་ཏེ་དངོས་སུ་མཇལ་ཐུབ་ཅིང་
། ཕྱོགས་ཀྱི་གནས་
སྐོར་བ་རྣམས་སྡོད་སའི་མགྲོན་ཁང་ཁྱིམ་བདག་ཆེན་པོ་འབྲིར་ལས་བརྒྱབ་པ་དང་
།
གཞན་སིངྒ་ལ་དང་བྷར་མའི་དྷརྨ་སཱ་ལ་བཅས་ཡོད་དོ། །ས་ར་ན་ཐའི་གྲུ་ཟན་ནས་ཊི་
235



ལམ་ཡིག་ཕྱོགས་བསྒྲིགས།
ཀ་བླངས་ཏེ་ཏ་སིལ་དེ་བོ་རི་ཡ་བར་དང་
། དེ་ནས་མོ་ཊར་ནས་ཀུ་ཤི་ན་ར་ལ་སླེབས།
དེ་ནི་རྩྭ་མཆོག་གྲོང་ཡིན་ཅིང་དེང་སང་མིང་ལ་མ་ཐ་ཀུ་ཝར་ཟེར། རྒྱ་གར་ཤར་ཕྱོགས་
ན་ཡང་རྩྭ་མཆོག་གྲོང་སོགས་ཡོད་ཅིང་
། ནུབ་ཕྱོགས་ཨ་ཕ་ཀ་ནི་ས་ཏན་དུ་ཡང་སྐུ་
འཁྲུངས་པ། ཆོས་འཁོར་བསྐོར་བ། མྱ་ངན་འདས་པའི་གནས་ཐམས་ཅད་ཡོད་ཅིང་།
དེ་བཞིན་ཡུལ་གྲུ་གཞན་མང་པོར་ཡང་ཡོད་མོད། སྟོན་པ་རང་ཉིད་གདུལ་བྱ་ཐུན་
མོང་གི་ངོར་མྱ་ངན་ལས་འདས་པའི་གནས་ནི་ཡུལ་དབུས་འདི་ཉིད་འཁྲུལ་མེད་ཡིན་
ནོ༑ །
བྷར་མས་བཞེངས་པའི་གསེར་གྱི་མཆོད་རྟེན་གྱི་ཤར་མེ་ལི་གཅིག་ལྷག་ཙམ་ན་
མཆོད་རྟེན་ཞིག་པོ་ཨ་མྲའི་སྡོང་པོ་སྐྱེས་པ་ཞིག་ཡོད་པ་དེ། མུཀུཊ་བྷན་དྷ་ན་བྱ་བའི་
མཆོད་རྟེན་དེ་སྐུ་གདུང་ཞུགས་ལ་བཞུས་པའི་གནས་ཡིན་ཅིང་
། དེང་སང་གི་མིང་ལ་
རམ་བྷར་ཞེས་ཟེར། དེ་གྱད་ཀྱིས་དབུ་རྒྱན་བཅིངས་པའི་མཆོད་རྟེན་ཞེས་མདོ་ལས་
འབྱུང་བ་དེ་ལགས། རྩྭ་མཆོག་གྲོང་ནས་མོ་ཊར་ལས་གོ་རག་པུར་ལ་འགྲོ །གྲོང་ཁྱེར་
དེའི་མཐའ་ན་གོ་ར་ག་ན་ཐ་ཕན་བྱ་བའི་ལྷ་ཁང་ཞིག་ཡོད་པ་དེ་གྲུབ་ཐོབ་བརྒྱད་
ཅུའི་ནང་གི་གོ་རཀྟའི་བཞུགས་གནས་ཡིན་ཟེར་ཞིང་
། གྲུབ་ཆེན་དེའི་ཆོས་བརྒྱུད་ཕྱི་
རོལ་པའི་ལུགས་དང་བསྲེས་ནས་འཛིན་པ་རྣ་བ་ལ་ཨ་ལོང་ཆེན་པོ་བཏགས་པའི་སྡེ་
ཚན་དེ་དག་ཡིན་ཅིང་། ད་དུང་གྲུབ་ཆེན་དེའི་དོ་ཧ་ཡང་འདོན་པར་བྱེད། གོ་རག་
པུར་ནས་རེ་ལིར་ཞུགས་ནས་ནོ་ཏན་བ་དང་།
དེ་ནས་མེ་ལི་བདུན་བརྒྱད་ཙམ་སོང་བས་ལིམྤནི་ལ་སླེབས། དེང་སང་མིང་ལ་རུ་
མན་དེ་ཞེས་ཟེར། དེ་ནི་སྟོན་པ་སྐུ་འཁྲུངས་པའི་གནས་ཡིན་ཅིང་
། དེར་སྒྱུ་འཕྲུལ་མའི་
སྐུ་བརྙན་དང་། ཆོས་རྒྱལ་མྱ་ངན་མེད་ཀྱི་རྡོ་རིང་ལ་རྒྱལ་པོ་ཁྲི་ལོ་ཉེར་གཅིག་པར་
236



རྒྱ་གར་གནས་ཆེན་ཁག་གི་ལམ་ཡིག།
ཕྱོགས་དེར་སླེབས་ནས། ཕྱོགས་འདིར་སངས་རྒྱས་འཁྲུངས་སོ། །ཞེས་རྡོ་རིང་བསླང་བ་
ཡིན་བྱ་བའི་ཡི་གེ་ཅན་ཡོད།
ལིལླིནིའི་ནུབ་ཕྱོགས་མེ་ལི་ལྔ་དྲུག་ཙམ་ན(ཀཔིལབསྟུ)སེར་སྐྱའི་གྲོང་ཁྱེར་གྱི་
ཤུལ་ཡོད་ཅིང་དེང་སང་གི་མིང་ལ་ཏི་ལོ་ར་ཀོ་ཊི་ཟེར། དེ་ནས་མེ་ལི་གཅིག་ཙམ་ན་
དིག་ལི་ཝ་བྱ་བར་སངས་རྒྱས་འཁོར་བ་འཇིག་གི་ཁྲོན་པ་སྔོན་གྱི་ཁ་བྱང་བཏབ་པ་
ཡོད༑ དེ་ནས་སྔར་གྱི་རེལ་ལི་ནས་ཕ་རེན་ད་དང་དེ་ནས་ཊི་ཀ་ཉོས་ཏེ་བར་རམ་པུར་
བར་འགྲོ། བར་རམ་པུར་ནས་མེ་ལི་བཅུ་ཙམ་སོང་ན་མཉན་ཡོད(ཤུཝ)ལ་སླེབས།
དེང་སང་གི་མིང་ལ་ས་ཧེ་ཊ་མ་ཧེད་ཟེར། བྷར་མའི་དྷརྨ་སཱ་ལ་དང་ཉེ་བ་ན་རྒྱལ་བུ་
རྒྱལ་བྱེད་ཀྱི་ཚལ(ཛེ་ཏ་བ་ན)མགོན་མེད་ཟས་སྦྱིན་གྱི་ཀུན་དགའ་ར་བའི་ཤུལ་ཡོད་
ཅིང་།
དེར་སངས་རྒྱས་རང་ཉིད་བཞུགས་པའི་གཙུག་ལག་ཁང་སྟེ། ༡ ར་ཇ་ཀུ་ཊི།
༢ ཀོ་ཤམྦའི་ཀུཊི། ༣ ཀ་ཀེ་རི་ཀུ་ཊི། ༤གན་དྷ་ཀུ་ཊི(དྲི་གཙང་ཁང)བཞི་ཀའི་ཤུལ་
ཡོད༑ དེ་ལ་གན་དྷ་ཀུ་ཊི་ནི་སྟོན་པ་བཞུགས་པའི་གཟིམ་སྤྱིལ་གཙོ་བོ་ཡིན་ཅིང་
། སྤྱིར་
མཉན་ཡོད་འདི་ནི་སྟོན་པའི་བཞུགས་གནས་ཀུན་གྱི་ནང་ནས་གཙོ་བོ་ཡིན་ཏེ། རྒྱལ་
བྱེད་ཚལ་རང་ལ་དབྱར་ཉི་ཤུ་དང་
། རི་དྭགས་འཛིན་གྱི་མའི་ཤར་གྱི་ཀུན་དགའ་ར་
བར་དབྱར་ལྔ་སྟེ་ཁྱོན་བསྡོམས་པས་ལོ་ཉི་ཤུ་རྩ་ལྔ་བཞུགས། མཆོག་ཟུང་གཉིས། ལྔ་
སྡེ་བཟང་པོ། གནས་བརྟན་བཅུ་དྲུག འོད་སྲུངས། འཆར་ཀ །རྟ་ཐུལ་ལ་སོགས་པ་སྟོན་
པའི་འཁོར་གྱི་གཙོ་བོ་ཉན་ཐོས་ཆེན་པོ་བརྒྱད་ཅུ་ཞེས་གྲགས་པ་དེ་ཀུན་ཀྱང་ཕལ་
ཆེར་གནས་འདིར་ཡུན་རིང་བཞུགས་པ་ཤ་སྟག་ཡིན། སངས་རྒྱས་ཀྱིས་ཆོ་འཕྲུལ་ཆེན་
མོ་བསྟན་པའི་གནས་ཀྱང་འདི་ཡིན། རྒྱལ་བྱེད་ཚལ་ནས་བྱང་དུ་བལྟས་ན་སོ་ཕག་གི་
237



ལམ་ཡིག་ཕྱོགས་བསྒྲིགས།
ལྕགས་རི་ཞིག་པོ་སྒང་བརྒྱུད་ལྟ་བུ་མཐོང་བ་དེ་མཉན་ཡོད་དུ་ཡོད་པའི་གྲོང་ཁྱེར་གྱི་
ཤུལ་ཡིན་ཅིང་། དེའི་ཤར་ངོས་ན་གྲོང་ཐོར་རེ་བ་ཞིག་མཐོང་བ་དེ་ཤར་གྱི་ཀུན་དགའ་
ར་བའི་ཤུལ་ཡིན་ནམ་ཟེར།
དེས་ན་མཉན་ཡོད་འདི་ནི་རང་རེ་སངས་རྒྱས་པ་ཀུན་གྱིས་མཐོང་ན་སྟོན་པའི་
ད་སྤྱོད་ཀུན་ལ་དྲན་གསོས་ཐེབས་པའི་གནས་ཡིན་མོད། གནས་སྐོར་བ་རྣམས་
ཨམ་འབར་སར་ལ་འགྲོ་བའི་གནས་ནས་གཡས་བསྐྱུར་གཡོན་བསྐྱུར་བྱས་ཏེ་འགྲོ་བ་
འདི་བློ་ཕམ་ཆེ། སླར་བར་རམ་པུར་ནས་ཊི་ཀ་བླངས་ཏེ་ལག་ནོ་དང་དེ་ནས་པ་ཁ་ན་
བར་དང་། དེ་ནས་མེ་ལི་འགའ་ཙམ་སོང་ན་སང་ཁ་ས་ལ་སླེབས། དེ་ནས་སྟོན་པས་
ཡུམ་ལ་ཆོས་གསུངས་པའི་སླད་དུ་ལྷ་ཡུལ་དུ་དབྱར་གཅིག་བཞུགས་ཤིང་སླར་འཛམ་
གླིང་དུ་བབས་པའི་གནས་ཡིན། དེར་སྔོན་བཙུན་པ་ཐང་ཟན་གྱིས་གཟིགས་པའི་མྱ་
ངན་མེད་ཀྱི་རྡོ་རིང་གི་ཏོག་གླང་ཆེན་གྱི་གཟུགས་ཤིག་ས་མིག་ལྟ་བུར་ཡོད། དེ་ལྟར་
གོང་དུ་བཤད་པའི་གནས་འདི་དག་ནི་ཡོངས་སུ་གྲགས་པའི་གནས་ཆེན་རྣམས་ཀྱི་
གཙོ་བོ་ཡིན་ཅིང་
། རེལ་ལི་བརྒྱུད་ན་ཕན་ཚུན་དེ་ཙམ་གྱི་ཐག་རིང་ཡང་མིན་པས་ཅིས་
ཀྱང་མཇལ་ཐུབ་པ་ལ་འབད་པར་བྱའོ། །
བི་ན་ར་སི་ནས་ཨ་ལ་ཧ་བ་ད་དང་། དེ་ནས་བྷ་ར་ཝ་རི་བར་སོང་ནས་མོ་ཊར་
ལས་མེ་ལི་མང་ཙམ་སོང་བ་ན་ཆུ་བོ་ཡ་མུ་ནའི་འགྲམ་དུ་ཀོ་ཤམྦིའི་ཤུལ་ཡོད་པ་དེར་
དེང་སང་ཡང་ཀོ་ཤམ་ཟེར། དེར་མྱ་ངན་མེད་ཀྱི་རྡོ་རིང་དང་ཞིང་གི་དཀྱིལ་ན་སྔོན་
གྱི་གྲོང་ཁྱེར་གྱི་ལྕགས་རི་གསལ་ཙམ་ཡོད། འདིར་བློན་པོ་གདངས་ཅན་གྱིས་སངས་
རྒྱས་སྤྱན་དྲངས་ཏེ་ལོ་གཅིག་བཞུགས། ཀོ་ཤམྦི་ནས་ལྷོ་ཕྱོགས་རྒྱང་རིང་པོ་ན་རི་བོ་
འབིགས་བྱེད་ཀྱང་གསལ་བར་མཐོང་
།
238



རྒྱ་གར་གནས་ཆེན་ཁག་གི་ལམ་ཡིག།
-
ཡང་བི་ན་ར་སི་ནས་ཕེ་ཟ་བ་ད་དང་དེ་ནས་ཆུ་བོ་ས་ར་ཡུའི་ལྷོ་འགྲམ་དུ་ཨ་
ཡོརྒྱ་ཡོད། དེ་ནི་གྲོང་ཁྱེར་འཐབ་པ་མེད་པ་རྒྱལ་པོ་དགའ་བྱེད་རཱ་མ་འཁྲུངས་པའི་
གནས་ཡིན་ཅིང་གྲོང་ཁྱེར་དྲུག་གི་ནང་ཚན་ས་ཀེ་ཏ(གནས་བཅས)ཡང་དེ་ཡིན། ཨ་
ལ་ཧ་བ་ད་ནས་དྷེ་ལི་ལ་འགྲོ་བའི་ལམ་དུ་ཐོག་མར་ཨག་ར་བྱ་བར་སླེབས།
དེར་ཀླ་ཀློའི་རྒྱལ་པོ་ཤ་ཇང་གི་བཙུན་མོའི(མཛེས་མ་མཾ་ཏ་ཇི)རོ་ཁང་འཇིག་
རྟེན་ན་གྲགས་པ་དེ་ཡོད། བྱིན་རླབས་ནི་བཤད་རྒྱུ་མེད་ལ། ངོ་མཚར་ནི་བཤད་ན་
མི་འཛད་པས་འདིར་མ་བྲིས། ཨག་ར་ནས་སོང་ན་མ་ཐུ་ར་ལ་སླེབས། དེ་ནི་བཅོམ་
བརླག་གི་ཡུལ་ཏེ་ད་དུང་ཡང་གྲོང་ཁྱེར་ཆེ། དེར་སྟོན་པ་ཡང་བྱོན་ཅིང་འཕགས་པ་ཤ་
ནའི་གོས་ཅན་ཀྱང་ཡུན་རིང་བཞུགས། སྔོན་རྒྱལ་བསྟན་ཤིན་ཏུ་དར་བའི་གནས་ཡིན།
དེར་མུ་ཟིམ(MUSEUM)ཁང་དུ་ཕྱོགས་དེ་ནས་རྙེད་པའི་སྐུ་བརྙན་རྣམས་བཞུགས།
བཅོམ་བརླག་གི་བྱུང་གངྒཱ་དང་ཡ་མུ་ནའི་བར་གྱི་ཡུལ་དེ་རྣམས(པཉྩལ)ལྔ་ལེན་གྱི་
ཡུལ་ཡིན།
དེ་ནས་དྷེ་ལི་ལ་སླེབས་ཤིང་ཕྱོགས་དེ་སྔོན་གྱི་ཀུ་རུའི་ཡུལ་ཡིན། དྷེ་ལི་ནས་
རེལ་ལི་ལ་ཞུགས་ཏེ་ཨ་མྱ་ལ་དང་ཛ་ལན་དྷ་ར་བརྒྱུད་ནས་ཨམ་བྷར་སར(ཨམྲྀཏ་
སར)དུ་སླེབས། ཨམ་བྷར་སར་ནི་གུ་རུ་ན་ན་ཀ་དེ་བོའི་གནས་རྣམས་ཀྱི་གཙོ་བོ་ཡིན་
ཅིང་༑ གུ་རུ་དེ་རབ་བྱུང་བརྒྱད་པའི་ས་མོ་གླང་གི་ལོ་ལ་ནུབ་ཕྱོགས་ལ་ཧོར་དང་ཉེ་
བའི་གྲོང་ཞིག་ཏུ་ཚོང་དཔོན་ཀ་ལུ་བྱ་བའི་སྲས་སུ་སྐུ་འཁྲུངས་ཏེ་ད་ལྟའི་མེ་གླང་འདི་
བར་ལོ་དྲུག་བརྒྱ་དང་བཞི་སོང་
། དགུང་ལོ་བདུན་ཅུ་པ་ལ་སྐུ་གཤེགས་ཤིང་དེའི་རྗེས་
སུ་གུ་རུའི་ཆོས་བརྒྱུད་འཛིན་པ། རཱ་མ་ད་ས་དང་། གོ་བིནྡ་སིངྷ་སོགས་གུ་རུ་དགུ་ཙམ་
བྱོན༑ ཁོང་གི་ཆོས་བརྒྱུད་དེ་ལ་སི་ཀ་ཟེར་བ་དེང་སང་སིག་ཏུ་འབོད་པའི་སྐྱེ་བོ་རང་
239



ལམ་ཡིག་ཕྱོགས་བསྒྲིགས།
བཞིན་བཟང་ཞིང་སྦྱིན་པ་ལ་དགའ་བ་ནང་པ་དང་ཁྱད་མེད་པ་དེ་དག་བྱུང་བ་ཡིན།
ཨམ་འབར་སར་ནས་པ་ཐཱན་ཀོ་ཊི་དང༌
། དེ་ནས་ནག་རོ་ཊ་བར་རེལ་ལིར་འགྲོ།
ནག་རོ་ཊར་མ་སླེབས་པའི་གྲུ་ཟན་གཉིས་ཀྱི་གོང་དུ་ཀཱང་ར་བྱ་བར་སླེབས
། ཆུའི་བྱང་
ཕྱོགས་ཀྱི་རི་ངོས་སུ་གྲོང་ཁྱེར་ཀཱང་ར་ཡོད། དེ་ནི་གནས་ཆེན་ཉེར་བཞིའི་ནང་གི་ནུབ་
ཕྱོགས་ཛ་ལན་དྷ་ར་བྱ་བའི་གྲགས་ཆེན་དེ་ཡིན་ཞིང་
། རྗེ་རྒོད་ཚང་པ་མགོན་པོ་རྡོ་རྗེ་
དང་༑ དེའི་སློབ་མ་ཨོ་རྒྱན་པ་དང་
། སྟག་ཚང་རས་པ། རང་རིག་རས་པ་སོགས་སྔར་
ཕྱོགས་འདིར་བྱོན་པ་སོ་སོའི་རྣམ་ཐར་དུ་གསལ། ལྷག་པར་རྒོད་ཚང་པ་དེ་འདིར་ལོ་
ཕྱེད་ཙམ་བཞུགས་ཤིང་གནས་བཤད་ཞིབ་ཏུ་གསུངས་པས་ཐེ་ཚོམ་ཐམས་ཅད་ཆོད་
པ་ཡོད། མཇལ་ས་གཙོ་བོ་ཀཱང་ར་མན་དིར་ནང་དུ་མགོ་ལྟ་བུའི་ལིངྒ་དེ་ཡིན། ཀཱང་
རར་མ་སླེབས་གོང་དུ་ཛ་ལ་མུ་ཁི་བྱ་བར་སླེབས། དེར་ས་ལ་མེ་འབར་མཇལ་རྒྱུ་ཡོད་
ཅིང་༑ དེ་ཡང་རྒོད་ཚང་རྣམ་ཐར་དུ་གསལ།
ནག་རོ་ཊ་ནས་མོ་ཊར་ཞུགས་ཏེ། མན་དེ་གྲོང་བརྒྱུད་ནས་མཚོ་པདྨ་ར་བལ་
སར་དུ་སླེབས། ཡང་མན་དེའི་ཆུ་བརྒྱུད་ནས་མོ་ཊར་ལས་ཀུ་ལུ་ལ་སླེབས། ཡུལ་དེ་ལ་
བོད་སྐད་དུ་ཉུང་ཏི་ཟེར། དེ་གནས་ཆེན་ཉེར་བཞིའི་ནང་གི་ཀུ་ལུ་ཏ་ཡིན་པར་གཞུང་
མང་པོར་གསུངས་ཤིང་
། བུ་སྟོན་གྱི་བདེ་མཆོག་སྤྱི་རྣམ་དུ་གར་ཞའི་རྒྱབ་ཉུང་ཏིའི་
ཕུག་ཅེས་ཤིན་ཏུ་གསལ་བར་བཤད། པུས་མོ་ལྟ་བུའི་ལིངྒ་ནི་ཤར་རིའི་རྩེ་ན་ཡོད་པའི་
ལྷ་རྟེན་གློག་གི་དབང་ཕྱུག་བྱ་བ་དེ་ཡིན་ཟེར། འོན་ཀྱང་བུ་སྟོན་གྱིས་བྲག་ཕུག་ཅིག་ན་
ཡོད་པར་གསུངས།
ཀུ་ལུའི་བྱང་དུ་རོ་ཐང་ལ་བརྒལ་ན་བོད་ཀྱི་ཡུལ་གར་ཞ་མཁའ་འགྲོའི་གླིང་
ཞེས་འབྲི་གུང་སྐྱོབ་པས་བསྔགས་པ་དེར་སླེབས། དེར་དྲིལ་བུ་རི་དང་། ལུང་སྨད་དུ་
240



རྒྱ་གར་གནས་ཆེན་ཁག་གི་ལམ་ཡིག།
འཕགས་པ་འཇིག་རྟེན་གསུམ་མགོན་བྱ་བའི་སྤྱན་རས་གཟིགས་ཀྱི་སྣང་བརྙན་ངོ་
མཚར་ཅན་དེ་བཞུགས། འཕགས་པའི་བཞུགས་ས་ནས་མར་ལ་ཚ་ལམ་ཙམ་གྱི་སར་
བྷག་བ་ཏེ་བྱ་བ་ལྷ་མོ་བགྲོད་དཀའི་གནས་ཤིན་ཏུ་གཉན་པ་དེ། གནས་ཆེན་ཉེར་
བཞིའི་མ་རུ་ཏ་ཡིན་ཞེས་བླ་མ་འགའ་རེས་གསུངས། ཡང་ཨམ་འབར་སར་ནས་ལ་
ཧོར་དུ་སོང་ན་དེའི་མུ་ཟིམ་ཁང་དུ་སྟོན་པ་དཀའ་བ་སྤྱད་པའི་རྡོ་སྐུ་ངོ་མཚར་ཅན་དེ་
ལ་སོགས་པ་སྔོན་གྱི་སྐུ་བརྙན་མང་དུ་བཞུགས།
ལ་ཧོར་ནས་ར་ཝལ་པིན་ཊི་དང་
། དེ་ནས་གྲུ་ཟན་བཞི་ཙམ་ན་ཏག་སི་ལ་ལ་
སླེབས། དེ་ནི་རྡོ་འཇོག་བྱ་བའི་ཡུལ་ཏེ། སྔོན་རྒྱ་གར་གྱི་རིག་གནས་ཀུན་གྱི་འབྱུང་
ཁུངས་དང་། གྲོང་ཁྱེར་དྲུག་གི་རྒྱལ་བུ་རྣམས་ཡོན་ཏན་སློབ་ཏུ་འགྲོ་བའི་ཡུལ་ཡིན།
སྨན་པ་འཚོ་བྱེད་གཞོན་ནུས་ཀྱང་དང་པོར་སྨན་འདི་ནས་བསླབས། རང་རེའི་རྒྱལ་པོ་
སྲོང་བཙན་སྒམ་པོའི་དུས་ཙམ་ན་ཡུལ་འདིར་བསྟན་པ་རྒྱ་ཆེ་དར་ཞིང་
། ད་ལྟ་ཡང་
དྷརྨ་རཛིཀིའི་མཆོད་རྟེན་དང་སྔོན་གྱི་དགོན་ཤུལ་མང་པོ། གྲོང་ཁྱེར་ཡོངས་རྫོགས་
ཀྱི་ཤུལ་ལ་སོགས་པ་ཡོད་ཅིང་། དེ་ནས་རྙེད་པའི་སྐུ་བརྙན་རྣམས་དེ་ཀའི་མུ་ཟིམ་ན་
བཞུགས་སོ། །
ཏག་སིལ་ནས་རེལ་ལི་བརྒྱུད་དེ་ནུབ་ཏུ་སོང་ན་པིས་ཤུ་ཝར་ཡང་མི་རིང་། དེ་
ནི་ཐོགས་མེད་སྐུ་མཆེད་འཁྲུངས་གནས་ཡིན། ཨ་ལ་ཧ་བ་དའམ་ལག་ནོ་ནས་བྷོམ་བྷེ་
ཕྱོགས་སུ་སོང་བས་སན་ཅི་ལ་སླེབས། དེར་ཆོས་རྒྱལ་མྱ་ངན་མེད་ཀྱི་མཆོད་རྟེན་ཆེན་
པོ་ངོ་མཚར་བའི་སྒོ་བཞི་དང་ལྡན་པ་དེ་ཡོད། དེ་ནས་ཨུ་ཇེན་ལ་སླེབས། དེ་ནི་རྒྱལ་
པོ་རབ་སྣང་གི་གྲོང་ཁྱེར་འཕགས་རྒྱལ་ཡིན་ཅིང་འཕགས་པ་ཀ་ཏྱཱ་ནས་བསྟན་པ་དར་
བར་མཛད་པའི་གནས་ཡིན།
241



ལམ་ཡིག་ཕྱོགས་བསྒྲིགས།
དེ་ནས་སླར་ཡང་བྷོམ་བྷེ་ཕྱོགས་སུ་སོང་བས་འཇལ་གྷོན་གྲུ་ཟིན་ལ་ཐུག་ཅིང་
། དེ་
ནས་བབས་ཏེ་མོ་ཊར་ལས་སོང་བས་ཨ་ཇན་ཏ་ལ་སླེབས། དེ་ནི་དེང་འཇིག་རྟེན་ན་
གྲགས་པའི་གནས་ངོ་མཚར་ཅན་ཏེ། ཕྱི་བྲག་རི་ལ་ནང་གཙུག་ལག་ཁང་ཆེ་ཆུང་སྣ་
ཚོགས་པར་ཡོད་པ། ལྡེབ་རིས་ལ་སྟོན་པའི་རྣམ་ཐར་དང་སྐྱེས་རབས་ཀྱི་རི་མོ་ངོ་
མཚར་བས་བརྒྱན་པ། ནང་གི་ཀ་གདུང་ལ་སོགས་པའི་ལྷ་ཁང་དེ་དག་ཐམས་ཅད་
ཀྱང་བྲག་ཧྲིལ་པོ་གཅིག་ལས་བཟོས་པ་སོགས་བློའི་ཡུལ་ལས་འདས་པའི་ངོ་མཚར་
ཅན་དེ་འཛམ་བུ་གླིང་གི་སའི་སྙིང་པོ་ལྟ་བུ་ཡིན་ནོ། །བྲག་ཕུག་དེར་དེང་སང་གླིང་
ཆེན་དྲུག་གི་མི་ཐམས་ཅད་ཟམ་མ་ཆད་པར་འགྲོ་ཞིང་ནང་ཐམས་ཅད་དུ་གློག་ཞུ་
ཡར་སྦྱར་ཡོད།
ཨ་ཇན་ཏ་ནས་མོ་ཊ་ལས་མི་རིང་བར་ཨེ་ལོ་ར་ལ་སླེབས། དེང་སང་གི་མིང་ཝ་
རུལ་ཟེར། དེར་ཡང་བྲག་གི་ལྷ་ཁང་སྔ་མ་དང་ཕྱོགས་མཚུངས་པ་ཡོད། སླར་ཨའོ་རང་
ག་བྷད་ནས་རེལ་ལི་ལ་ཞུགས་ཏེ་སོང་བས་མན་མ་ད་དང་
། དེ་ནས་ཀ་ལུན། དེ་ནས་ལུ་
ན་བ་ལ་དང་། དེ་ནས་རྐང་ཐང་ལ་མེ་ལི་གསུམ་ཙམ་སོང་ན་ཀར་ལེ་བྱ་བའི་བྲག་ཕུག་
གི་ལྷ་ཁང་ཆེན་མོ་མི་སྟོང་ཕྲག་ཙམ་ཤོང་བ་རྒྱལ་པོ་མྱ་ངན་མེད་ཀྱི་དུས་ཙམ་ན་བྱུང་
བ་ཞིག་ཡོད། ཡང་པ་ཊ་ན་ནས་མུ་ཟ་ཕར་ཕུར་ལ་སོང་
། དེ་ནས་མོ་ཊར་ལས་བྷ་ཁ་ར་
བྱ་བར་མྱ་ངན་མེད་ཀྱི་རྡོར་རིང་དང་
།
དེ་ནས་མེ་ལི་གཉིས་ཙམ་ན་བྷ་ས་ར་བྱ་བའི་གྲོང་དང་ཉེ་བར་བི་ཤུ་ལི་ཡངས་པ་
ཅན(VESALI)གྱི་ཤུལ་ཡོད། མུ་ཟ་ཕར་ཕུར་ནས་རག་སོལ་ལ་འགྲོ་བའི་ལམ་དུ་ས་གོ་
ལི་བྱ་བའི་གྲུ་ཟན་ནས་རེལ་ལི་བརྗེས་ཏེ་ཅུང་ཟད་སོང་ན་བེ་ཏི་ཨ་ལ་སླེབས། འདིའི་
མིང་ལ་སྔོན་བི་དེ་ཧ་ཟེར་ཞིང་ལུས་འཕགས་ཀྱི་ཡུལ་བྱ་བ་ཡིན། སྟོན་པ་ཡང་ཕྱོགས་
242



རྒྱ་གར་གནས་ཆེན་ཁག་གི་ལམ་ཡིག།
འདིར་ཕེབས་ཤིང་རྒྱལ་པོ་མ་སྐྱེས་དགྲའི་ཨ་མ་ཡང་ཡུལ་འདི་ནས་ཡིན། དེར་གནས་
སྐོར་བ་ཞིག་གི་དག་སྣང་ལ་ཤར་བའི་དྲི་མེད་ཀུན་ལྡན་གྱི་ཕོ་བྲང་ཞིག་ཀྱང་ཡོད། དེ་
རག་སོལ་ལ་འགྲོ་ཞིང་དེ་བལ་ཡུལ་གྱི་ས་མཚམས་ཡིན། རག་སོལ་ནས་རེལ་ཆུང་དང་
མོ་ཊར་བརྒྱུད་ནས་ལ་རྩ་བར་དང་
།
དེ་ནས་རྐང་འགྲོས་ཀྱིས་ཉིན་གཉིས་ལ་བལ་ཡུལ་མཐིལ་དུ་སླེབས། དེར་རྟེན་གྱི་
གཙོ་བོ་རང་བྱུང་མཆོད་རྟེན་ཤིང་ཀུན་དང་། བྱ་རུང་ཁ་ཤོར། སྟག་མོ་ལུས་སྦྱིན་སོགས་
གནས་རྟེན་ཤིན་ཏུ་མང་པོ་དང༌
། གཞན་ཡང་དམ་པ་འགའ་ཞིག་གིས་ཡུལ་འདི་ལི་
ཡུལ་དུ་ངོས་བཟུང་བ་ལ་བརྟེན། གླང་རུ་ལུང་བསྟན་ལས་གསུངས་པའི་གནས་རྣམས་
ཀྱང་ཡུལ་འདིར་མཇལ་རྒྱུ་ཡོད་དོ། །ཕྱོགས་འདིར་བོད་རིགས་དང་། བལ་པོ་བོད་སྐད་
ལ་བྱང་བ་མང་དུ་ཡོད་ཅིང་
། གནས་རྣམས་ཀྱང་རྩད་གཅོད་བདེ་བས་འདིར་ཞིབ་ཏུ་
མ་བྲིས།
ཡང་གཱ་ཡ་ནས་ཀ་ལི་ཀ་ཏར་འགྲོ་བའི་ལམ་དུ་སུལ་ཏན་གན་ཇི་བྱ་བའི་གྲུ་
ཟན་ལ་སླེབས། དེར་གྲོང་དང་ཉེ་བའི་གངྒཱའི་ཆུ་དཀྱིལ་ན་བྲག་རི་ལྷ་ཁང་ཅན་ཞིག་
ཡོད་པའི་ཚུར་ངོས་ཀྱི་ཆུ་འགྲམ་བྲག་རི་ཆུང་ངུ་ཞིག་ཡོད་ས་དེ། བི་ཀྲ་མ་ཤི་ལའི་
དགོན་ཤུལ་ཡིན་ཀྱང་ས་མ་བརྐོས་པས་ས་མིག་འདི་ཡིན་ད་དུང་མི་ཤེས།
དེ་ནས་སོང་བས་བྷང་གལ་པུར་དུ་སླེབས་ཤིང་
། དེ་ནི་སྔོན་གྱི་བྷངྒ་ལའི་རྒྱལ་
ཁབ་ཏེ། སློབ་དཔོན་ཞི་བ་འཚོ་དང་ཇོ་བོ་རྗེ་འཁྲུངས་པའི་གནས་ཡིན་ཅིང་ཡུལ་ཙམ་
ཡང་དེ་ཡིན། ཟ་ཧོར་རམ་ས་ཧོར་ཡང་དེ་དང་ཉེ་བར་སྔོན་གྱི་ཕོ་བྲང་གི་ཤུལ་སོགས་
ཡོད་ཟེར། ཀ་ལི་ཀ་ཏ་ནས་རེལ་ལི་དང་འཇའ་ཙི་ལས་ཤར་ཕྱོགས་སུ་ཆེར་མི་རིང་
བ་ན་ཅི་ཊ་གོང་ཡོད། དེར་ནི་མ་ཧཱ་མུ་ནིའི་གཙུག་ལག་ཁང་སོགས་དང་དགེ་འདུན་
243



ལམ་ཡིག་ཕྱོགས་བསྒྲིགས།
གྱི་སྡེ་མང་དུ་བཞུགས། ཡུལ་དེར་ནི་སྔོན་ནས་ད་ལྟའི་བར་བསྟན་པ་མ་ཉམས་པར་
བཞུགས་ཤིང་
། པཎྜི་ཏ་ནགས་ཀྱི་རིན་ཆེན་བྱོན་ས་ཡང་འདི་ཡིན་པར་སེམས།
ཡང་པརྦ་ཏི་པུར་ནས་གྷོ་ཧ་ཊ་བར་རེལ་ལི་དང་དེ་ནས་མེ་ལི་བཅུ་བདུན་སོང་
བ་ན་ཤར་རྩ་མཆོག་གྲོང(མ་ཧཱ་མུ་ནི)ཡོད། དེ་ནི་གནས་ཆེན་ཉེར་བཞིའི་ཡ་གྱི་ཀ་མ་རཱུ་
པ་ཡིན་འདུག་ཅིང་
། སྔོན་མདོ་སྔགས་གཉིས་ཀའི་བསྟན་པ་ཤིན་ཏུ་དར་བའི་གནས་
ཡིན༑ ཡང་ཀ་ལི་ཀ་ཏ་ནས་མེ་ཇི་ར་ས་ལ་འགྲོ་བའི་རེལ་ལི་ལ་ཞུགས་ཏེ་ཕྱིན་པས་
ཐོག་མར་ཨོ་རི་ས་ལ་སླེབས། ཡུལ་དེ་ནི་ཨོ་ཊི་བི་ཤའམ་ཀ་ལིང་ཀའི་ཡུལ་ཏེ་སྔོན་
གསང་སྔགས་དར་བའི་གནས་ཡིན་ཅིང་། ད་དུང་ཡང་དེར་ནི་ནང་པའི་སྔགས་ཉམས་
སུ་ལེན་པ་ཡོད་ཅེས་ཟེར། ཡུལ་དེར་རྒྱ་མཚོའི་འགྲམ་དང་ཉེ་བ་ན(པུ་རི)ཛ་གད་ན་ཐ་
བྱ་བའི་ཁྱབ་འཇུག་གི་ལྷ་ཁང་ངོ་མཚར་ཅན་དེ་ཡོད། ཨོ་རིས་ནས་སྔར་གྱི་རེལ་ལམ་
བརྒྱུད་དེ་ལྷོ་ཕྱོགས་སུ་སོང་སོང་བ་ལས་ཆུ་བོ་ཀྲི་ཥྛ་བརྒལ། རྗེ་ཟ་བ་དེའི་གྲུ་ཟན་ནས་
རེལ་ལ་བརྗེས་ཏེ་རྒུན་ཏུར་ལ་འགྲོ། དེ་ནས་མོ་ཊར་ལས་བྲི་དྷ་ན་ཀ་ཊ་ལ་སླེབས་ཅིང་
དེ་འབྲས་སྤུངས་མཆོད་རྟེན་གྱི་གནས་ཤུལ་འཁྲུལ་མེད་དེ་ཡིན།
དེ་ནས་མེ་ལི་བཅོ་ལྔ་ཙམ་ཆུ་འགྲམ་ཕྱོགས་སུ་སོང་བས་ན་གན་ཀོན་ཊ་བྱ་བ་ལྷོ་
ཕྱོགས་དཔལ་གྱི་རི་ཀླུ་སྒྲུབ་ཡབ་སྲས་བཞུགས་ས་དེར་སླེབས། དེར་མཇལ་རྒྱུ་ཡང་མང་
པོ་ཡོད་དོ། །དེ་ནས་གུན་དར་ནས་སླར་རེལ་ལི་ལ་ཞུགས་ཏེ་ཊེ་ན་ལི་དང་དེ་ནས་མེ་
རྡ་ར་ས་བརྒྱུད་དེ་ར་མེ་ཤྭ་ར་བར་འགྲོ །ར་མེ་ཤྭ་ར་ཡང་གནས་ཆེན་ཉེར་བཞིའི་ནང་
གི་གཅིག་ཡིན་ཅིང་
།
དེ་ནས་མེ་གྲུ་ལས་མཚོ་ལ་ཅུང་ཟད་སོང་བས་སིངྒ་ལའི་གླིང་དུ་སླེབས། དེར་རྩ་
བའི་སྡེ་པ་གནས་བརྟན་པ་ལས་གྱེས་པའི་དགེ་འདུན་གྲངས་མེད་པ་བཞུགས་ཤིང་།
244



རྒྱ་གར་གནས་ཆེན་ཁག་གི་ལམ་ཡིག།
བསྟན་པ་རྒྱ་ཆེར་དར། འཇིགས་མེད་རི་དང༌
། རྒྱལ་བྱེད་ཚལ། གཙུག་ལག་ཁང་ཆེན་
པོ་གསུམ་ཀའི་རྩ་བའི་གནས་གཞི་དག་ཀྱང་གླིང་འདིར་ཡོད། སྟོན་པ་འདས་ནས་ལོ་
སུམ་བརྒྱ་ཙམ་ན་དྷརྨ་ཨ་ཤུ་ཀའི་སྲས་གནས་བརྟན་དབང་ཆེན་སྡེ་དང༌། དེའི་སྲིང་
མོ་འཕགས་མ་དགེ་འདུན་རྩ་ལག་མ་གཉིས་ཀས་གནས་འདིར་བསྟན་པ་ཐོག་མར་
སྤེལ་ཞིང་། དེ་ནས་བཟུང་བཙུན་པ་སངས་རྒྱས་དབྱངས་དང་
། དགྲ་བཅོམ་མ་ལླི་ཡ་
དེ་བ། གནས་བརྟན་སྐྱབས་མཛད་ལ་སོགས་པའི་ཉན་ཐོས་ཆེན་པོ་རྣམས་དང་། ཆོས་
ཀྱི་རྒྱལ་པོ་སྐར་རྒྱལ་དང༌། འཇིགས་མེད་དང་
། དུ་ཏ་ག་མི་ན་དང༌། པར་ཀྲམ་བ་
ཧུ(ཟིལ་གནོན་དཔུང་པ)སོགས་བསྟན་པའི་སྦྱིན་བདག་ཆེན་པོ་རྣམས་ཀྱི་བཀའ་དྲིན་
ལ་བརྟེན་རྒྱལ་བའི་བསྟན་པ་ལོ་ཉིས་སྟོང་ལྷག་གི་ཡུན་གནས་ཤིང་
། ནང་པའི་རྒྱལ་
ཁམས་ཀུན་ལས་རྒན་ཤོས་ལྟ་བུ་ཡིན།
ནང་གསེས་ཀྱི་མཁན་བརྒྱུད་མི་འདྲ་བའི་སྡེ་པ་གསུམ་བཞུགས། གནས་བརྟན་
པའི་ལུང་ལ་སྡེ་སྣོད་གསུམ་ལས། འདུལ་བ་ལ་ཕམ་པ་ལ་སོགས་པའི་སྡེ་ཚན་བདུན།
མདོ་སྡེ་ལ་ལུང་རིང་པོ་དང་
། བར་མ་ལ་སོགས་པ་སྡེ་ཚན་ལྔ་། མངོན་པ་ལ་ཁམས་
ཀྱི་གཏམ་ལ་སོགས་པ་བདུན། དེ་དག་རེ་རེ་ལ་ཡང་མདོ་ཕྲན་དུ་མ་དང༌
། དེ་དག་གི་
དགོངས་འགྲེལ་སངས་རྒྱས་དབྱངས་སོགས་ཀྱིས་མཛད་པ་བཅས་རྒྱ་ཆེར་ཡོད་དོ། །
རྟེན་གྱི་གཙོ་བོར་གྱུར་པ་ནི་ཀན་དྷི་ན་ཀ་ལིངྐའི་རྒྱལ་པོའི་གདུང་སྐལ་སྟོན་པའི་
ཚེམས་མཆེ་བ་དང་། ཨ་ནུ་ར་ད་པུ་ར་ན་མྱ་ངན་མེད་ཀྱིས་སྐྱེས་སུ་གནང་བའི་བྱང་ཆུབ་
ཤིང་༑ རི་བོ་བི་པ་དིའི་རྩེར་སྟོན་པའི་ཞབས་རྗེས་བཅས་ཡོད། ས་ག་ཟླ་བའི་ཉའི་ཉིན་
མོར་འཇིག་རྟེན་ན་དཔེ་མེད་པའི་སངས་རྒྱས་པའི་དུས་སྟོན་ཆེན་པོ་བྱེད་དོ། །
སིངྒ་ལ་ཡི་གནས་བརྟན་སྡེ་པ་དང་། །
245



ལམ་ཡིག་ཕྱོགས་བསྒྲིགས།
གངས་རིའི་ལྗོངས་ཀྱི་ཡོད་པར་སྨྲ་བ་གཉིས། །
སྟོན་པ་གཅིག་གིས་བསྐྱངས་པའི་སློབ་མ་སྟེ། །
བཅོ་བརྒྱད་སྡེ་པ་ནུབ་པའི་ལྷག་མ་ཉིད། །
ཅེས་ཀྱང་སྨྲས་སོ།།
ཀ་ལི་ཀ་ཏ་ནས་སྒོར་བཅོ་ལྔ་ཙམ་ལ་འཇའ་ཙི་ནས་ཕྱིན་པས་བྷར་མ་རན་གུན་
དུ་སླེབས། དེར་ཡང་དགེ་སློང་ཁྲི་ཕྲག་དུ་མ་བཞུགས་ཤིང་
། ཡོངས་སུ་གྲགས་པའི་
མཆོད་རྟེན་ཆེན་པོ་གསེར་གྱི་པ་རྒོ་དྷ་དེ་ནི་སྟོན་པས་ཐོག་མར་བཀྲ་ཤིས་ཀྱི་ཚིགས་
བཅད་གསུང་ཡུལ་གྱི་ཚོང་པ་ག་གོན་དང་བཟང་པོ་གཉིས་བྷར་མ་ནས་ཡིན་པས་
དེ་གཉིས་ཀྱིས་སྟོན་པའི་དབུ་སྐྲ་དང་སེན་མོ་བླངས་ཏེ་མཆོད་རྟེན་བརྩིགས་པ་ཡིན་
ཅེས་ཁོང་དག་ཟེར། རན་གུན་ནས་སིངྒ་པུར་བར་སྒོར་ཉི་ཤུ་ཙམ་རེལ་གླ་དང་དེ་ནས་
འཇའ་རྩི་ལས་སྒོར་བཅུ་ཙམ་ན་སུམ་ཏར་ལ་སླེབས། དེ་ནི་གསེར་གླིང་སྟེ་བསྟན་པ་
ནི་མེད། གསེར་གླིང་གི་ཤར་ཕྱོགས་སུ་འཇའ་བའམ་འབྲུའི་གླིང་ཡོད། ཞི་བ་སྦས་པའི་
སྐབས་གླིང་འདི་ད་དུང་ཡང་བསྟན་པ་གནས་ཚུལ་བཤད།
སིངྒ་པུར་ནས་འཇའ་རྩི་ལས་སྒོར་བཞི་བཅུ་ཙམ་གྱིས་སླེབས། དེར་བསྟན་པ་ནི་
མེད། བྷ་རོ་བྷ་དུར་བྱ་བའི་སྔོན་གྱི་མཆོད་རྟེན་རི་ཆེན་པོ་ལྟ་བུ། བང་རིམ་གྲུ་བཞི་པ་
ལྔ་། ཟླུམ་པོ་དྲུག། ཟླུམ་པོ་འོག་མར་མཆོད་རྟེན་ཆུང་ངུ་སོ་གཉིས། དེའི་སྟེང་མར་ཉེར་
བཞི། དེའི་སྟེང་མར་བཅུ་དྲུག །དབུས་སུ་མཆོད་རྟེན་ཆེན་པོ་གཅིག་བཅས་ངོ་མཚར་
བའི་རྨི་ལམ་གཟུགས་སུ་གྲུབ་པ་འདྲ་བ་ཞིག་ཡོད་པ་དེ། གནས་བསྐོར་བ་ཞིག་གིས་
གསར་དུ་མཐོང་ན་འབྲས་སྤུངས་མཆོད་རྟེན་དུ་བྱེད་རྒྱུར་འདུག་ཅིང་
། མན་ལུང་
གུ་རུའི་དགོངས་ཚོད་ཀྱང་དེ་ཡིན་རྒྱུར་འདུག་གོ །བྷར་མའི་ཤར་རྒྱ་ནག་ཏུ་ཆུ་ཐོག་
246



རྒྱ་གར་གནས་ཆེན་ཁག་གི་ལམ་ཡིག།
བརྒྱུད་ནས་འགྲོ་བའི་ལམ་དུ་སི་ཡམ་གྱི་ཡུལ་ཡོད་ཅིང་
། དེར་བསྟན་པ་ཤིན་ཏུ་དར།
དགོན་གནས་ཆེ་ཆུང་བསྡོམས་པ་རང་ཡང་ཆིག་ཁྲི་དྲུག་སྟོང་ལྷག་ཙམ་དང་
། རྒྱལ་
ས་འབེན་ཀོག་ཏུ་ཕར་ཀེའོ་བྱ་བའི་གཙུག་ལག་ཁང་ན་ལྷའི་དབང་པོས་བཟོས་པར་
གྲགས་པའི་མརྒད་ལས་གྲུབ་པའི་སྟོན་པའི་སྣང་བརྙན་འཛམ་གླིང་གི་ནོར་གྱི་རིན་
ཐང་ཅན་དུ་གྲགས་པ་བཅས་བཞུགས།
དེ་ལྟར་ན་ཉན་ཐོས་ཀྱི་སྡེ་སྣོད་གཙོ་བོ་དར་བའི་ཡུལ་ནི་བྷར་མ། སི་ཡམ། སིང་
ལ་གསུམ་པོ་འདི་ཡིན་ལགས། སི་ཡམ་གྱི་ཤར་ཕྱོགས་ཨིན་ཌོ་ཅི་ནའི་ཡུལ་དུ་ཡང་
བསྟན་པ་དར་ཞིང་དགེ་སློང་མང་དུ་བཞུགས། རྒྱ་སྐད་དུ་ཡུལ་འདི་ལ་ཀསྤྲོ་ཇ་ཞེས་
གྲགས། རྒྱ་ནག་སྟོང་ཁུན་ཞེས་ཟེར་བ་ཡང་ཡུལ་འདིའི་རྒྱལ་ས་རྙིང་པའི་མིང་ཡིན་
ཞིང་༑ སྔར་ཟ་ཧོར་དང་འདི་གཉིས་ཕན་ཚུན་འབྲེལ་ཆེ་བའི་ལོ་རྒྱུས་མང་ངོ༌
། །དེ་ལྟར་
གོང་དུ་ཁ་ཚོན་བཅད་དེ་ངོས་བཟུང་བའི་གནས་དེ་དག་ནི་སྔོན་གྱི་རབས་ལ་དཔྱད་
པ་རྫོགས་པའི་མཁས་པ་རྣམས་ལ་དྲི་གཏུག་དང་། བོད་ཀྱི་ལོ་རྒྱུས་རྙིང་པ་འཁྲུལ་མེད་
རྣམས་དང་ཡང་ཞིབ་ཏུ་བསྒྲིགས་ཏེ་མཚན་མཚོན་ངོ་འཕྲོད་ནས་བྲིས་པ་ཡིན་གྱི། ཡིན་
ནམ་སྙམ་པ་ལ་ཡིན་ནོ་ཞེས་ཁ་རྦད་བྱས་པ་ཅུང་ཟད་ཀྱང་མེད་པས་ཐེ་ཚོམ་ཕྲ་མོ་ཙམ་
ཡང་མི་དགོས་སོ། །
གཞན་གནས་བསྐོར་བ་རེས་གནས་རྒྱུས་མེད་དུ་སླེབས་ནས་ལྷ་ཁང་ངོ་མཚར་
ཅན་རེ་མཐོང་ན། རྒྱུ་མཚན་ཅི་ཡང་མེད་པར་འདི་སངས་རྒྱས་ཀྱི་གནས་ག་གེ་མོ་དང་
ཆ་གེ་མོ་ཡིན་ནོ་ཞེས་ངོས་བཟུང་། གཏམ་དེ་གཅིག་གིས་གཅིག་ལ་བསྒྲུགས་ཏེ་གྲགས་
བྱུང་བའི་གནས་ཀྱང་ལོ་རེ་བཞིན་མང་དུ་འགྲོ་བར་འདུག་པས། རྣམ་དབྱེ་ལེགས་པར་
ཕྱེད་དགོས་ཏེ། དཔེར་ན་ཆོས་འཁོར་བསྐོར་བའི་གནས་ལྟ་བུ་ཞིག་ལ་མཚོན་ན། དང་
247



ལམ་ཡིག་ཕྱོགས་བསྒྲིགས།
स
པོ་བོད་སྐད་དུ་གནས་དེའི་མིང་ལ་གང་ཟེར་ཤེས་དགོས། དེ་ལ་དྲང་སྲོང་ལྷུང་བ་ཟེར།
དེ་ནས་བོད་ཚིག་དེ་དང་པོ་རྒྱ་སྐད་གང་ལས་བསྒྱུར་བ་ཤེས་དགོས། དེ་ལ་རི་ཤི་
པ་ཏ་ན་ཟེར། དེ་ནས་རི་ཤི་པ་ཏ་ན་ལ་དེང་སང་གང་ཟེར་དྲིས་པས་ས་ར་ན་ཐ་ཟེར་
བ་སོགས་རིམ་པར་སྦྱར་ནས། མཐར་ཉེ་འཁོར་གྱི་གྲོང་ཁྱེར་དང་
། མཐའ་ན་ཨ་སི་དང་
ཝ་ར་
་ཎཱ་སིའི་ཚུན་ཆད་ཀྱང་ངོ་འཕྲོད་ནས་གནས་གཅིག་ངོས་འཛིན་དགོས་པ་ཡིན་གྱི།
དང་པོ་ཐམ་ཐོམ་ལ་སྨྲས། རྗེས་སུ་དད་པ་ཡོད་ན་གང་ཡང་རུང་ཞེས་ཨུ་ཚུགས་བྱས་ཏེ།
གནས་དངོས་མ་དང་བརྫུན་མ་འདི་ཡིན་སྟོན་རྒྱུ་མེད་པ་དེ་འདྲ་མི་གནང་བར་གསོལ་
བ་ལན་བརྒྱར་འདེབས་པ་ལགས།
གནས་ཆེན་འགའ་ཞིག་གི་ཐོ།
འདིར་རྒྱུད་སྡེ་ནས་གསུངས་པའི་གནས་ཆེན་ཉེར་བཞི་པོ་རྣམས་ནི་ཕྱི་ནང་
ཐུན་མོང་གི་གནས་ཡིན་སྟབས། དེ་དག་གི་སྔགས་སྐད་ཀྱི་མིང་རྣམས་བརྡ་འཕྲོད་
ན༑ ཕལ་ཆེར་ཞིག་ཛོ་ཀི་རྣམས་ཀྱིས་ཀྱང་ཤེས། ཀཱ་མ་རཱུ་པ། ཀུ་ལུ་ཏ། གོ་ད་ཝ་རི། ཨོ་
ཊི; (ཨོ་ཊི་བི་ཤ་དང་དོན་གཅིག)རཱམིཤཱར། ལམྤཀ་སྟེ་འདི་སིན་དྷུའི་ཡུལ་ཆ་སྟེ། ཀཱ་ཏུ་
ནའི་ལོ་རྒྱུས་སུ་འཕྱང་བ་པ་ཞེས་བསྒྱུར་བ་དེ་དང་དོན་གཅིག སིན་དྷུ། ན་ག་ར་སྟེ་ཁ་
ཆེའི་གྲོང་ཡིན། མ་ལ་ཝ། ར། གོང་དུ་བཤད་པའི་གྲོང་ཁྱེར་པ་ཊ་ལི་པུ་ཏུ་ནི་པུལླི་རཱ་
མ་ཡིན་ཞེས་བུ་སྟོན་དང་མཁས་གྲུབ་སོགས་ཀྱིས་གསུངས། པིས་ཤ་ཝ་ནས་མ་ལ་གཱན་
དུ་འགྲོ། དེ་ནས་རྐང་འགྲོས་ཀྱིས་སཱཏ་བྱ་བའི་ལུང་པར་སླེབས་ཤིང་དེ་ནི་ཨོ་རྒྱན་གྱི་
གནས་ལྟེ་བ་དེ་ཡིན། སཱཏ་བྱ་བ་ཁ་ནས་བརྗོད་ཚེ་ས་བད་ཅེས་དྲི་དགོས་ཤིང་
། བརྡ་མ་
འཕྲོད་ན་རྒྱ་ཡིག་གམ་དབྱིན་ཡིག(SWAL-NALey)འདི་བསྟན་ན་ཤེས། ཡུལ་དེར་
ཨོ་ཊི་གྲམ་བྱ་བ་ཡོད་ཅིང་དེ་ང་མ་ཐ་ལའི་གྲོང་ཡིན།
248



རྒྱ་གར་གནས་ཆེན་ཁག་གི་ལམ་ཡིག།
དེ་ ཡང་ཨོ་རྒྱན་གྱི་ཡུལ་འདི་ནི་ཤིན་ཏུ་གྲགས་ཆེ་བའི་རྒྱུ་མཚན་གྱིས་ངོ་མཚར་
བའི་གཏམ་རྒྱུད་སྣ་ཚོགས་ཀྱིས་གཡོགས་ཏེ། ཐོས་རྒྱ་ཆུང་ཞིང་ཧར་ལ་དགའ་བའི་
མི་མང་པོ་ཞིག་གིས་ནི་ངེད་ཀྱིས་སྨྲས་པ་འདི་ལ་ཡིད་ཆེས་པར་ཤིན་ཏུ་དཀའ་མོད་
ཀྱི༑ ཆེས་སྔ་མོའི་དུས་ན་ཕྱོགས་འདིར་དངོས་སུ་བྱོན་ཞིང་ལམ་ཡིག་བྲིས་པ། ཐང་གི་
གོང་མའི་ཕོ་ཉ་ཟུང་ཡུན་དང་། ནུབ་ཕྱོགས་ཀྱི་རྒྱལ་པོ་ཨེ་ལེགས་སན་དྷར་དང་། རྒྱའི་
བཙུན་པ་ཕ་ཝེན་གཉིས་སོགས་ཀྱི་ལམ་ཡིག་ཕྲ་ཞིབ་སྐད་རིགས་གཞན་དུ་ཡོད་པ་
རྣམས་ནི་སྨྲ་མ་དགོས་ལ། རེ་ཞིག་རང་ཅག་བོད་ཀྱི་ཡུལ་འདི་ནས་ཀྱང་།
ད་ལྟའི་མི་ལོ་དྲུག་བརྒྱ་ལྷག་གི་སྔ་རོལ་དུ། རྗེ་རྒོད་ཚང་པའི་བུ་ཆེན་དང་
། ཀརྨ་
རང་བྱུང་པའི་སློབ་དཔོན་དུ་གྱུར་པ་གྲུབ་ཐོབ་ཨོ་རྒྱན་པ་རིན་ཆེན་དཔལ་དེ། ཟླ་བོ་
དཔལ་ཡེ་འཁྲིད། དབྱུག་པ་ཕྱག་ཏུ་ཐོགས། ཞབས་ས་ལ་བཙུགས་ཏེ། འགྲོ་བ་མི་ཡི་
ལུགས་སུ་གནས་འདིར་བྱོན་འདུག་པ་དེའི་ལམ་ཡིག་རྒྱས་པ་དང་། དེ་འོག་ལོ་སུམ་
བརྒྱའི་རྗེས་སུ་འདིར་བྱོན་པ་སྟག་རས་ངག་དབང་རྒྱ་མཚོ་གཉིས་ཀའི་རྣམ་ཐར་ལ་
གཟིགས་དང་
། ལམ་བར་གྱི་གྲོང་དང་ཚྭ་ཁ་ལ་སོགས་པ་ཕལ་མོ་ཆེ་ད་དུང་ཡང་ངོས་
ཟིན་པ་ཡོད།
གཞན་ཡང་གུ་རུ་ལྷོ་ཕྱོགས་པ་སངས་རྒྱས་མགོན་པོ། དར་སེང་བའི་སློབ་མ་
རས་པ་རྡོ་རྗེ་དཔལ། རྒྱལ་ཁམས་པ་དཀོན་མཆོག་རྒྱལ་པོ་རྣམས་ཡུལ་འདིར་དངོས་སུ་
བྱོན་པ་ཡིན་འདུག་པས། དངོས་སུ་འགྲོ་འདོད་ན་དངོས་སུ་ཕེབས་པ་ཚོའི་གསུང་ལ་
མཉན་པར་འཚལ། མི་འཁྲུལ་བའི་ས་རྟགས་གཞན་ནི་ཕར་ཞོག། སྔར་གྱི་ལམ་ཡིག་དེ་
ཅད་ན་གསུངས་པའི་ཨོ་རྒྱན་གྱི་རི་བོ་ཨི་ལམ་པརྦ་ཏ་དེང་སང་ཡང་ཀླ་ཀློ་དང་
མུ་སྟེགས་རྣམས་ལོ་ལྟར་འགྲོ་བའི་གནས་ཆེན་ཡིན་པ་འདི་ཀས་ཀྱང་ཆོག །གལ་ཏེ་ཁོ་
ཐམས་
249



ལམ་ཡིག་ཕྱོགས་བསྒྲིགས།
མངྒ་
བོས་བདེན་པ་ངོ་སྤྲོད་བྱས་པ་འདི་ལ་ཡིད་མ་ཆེས་ན། ཨོ་རྒྱན་བྱ་བ་དེ་གནས་དང་ས་
གར་ཡོད་མི་ཤེས་པ། རི་ཐམས་ཅད་རུས་པ་དང་། ཆུ་ཐམས་ཅད་ཁྲག་ཏུ་འབབ་པ། ཚེ་
འདིར་མ་ཟད་ཕྱི་མ་ཡང་མི་སླེབས་པའི་ས་ཞིག་ཏུ་གྱིས་དང༌། མི་ཕལ་ཆེར་གྱིས་ཁམས་
ལ་དེ་འཕྲོད་པར་སྣང་།
འོ་ན་གནས་འདིར་མཇལ་ས་ཅི་ཞིག་ཡོད་ཅེ་ན། མཐོ་ཡེ་རེ་བ་དང་ཁྲ་ལམ་མེ་
བ་ཅི་ཡང་མེད། མང་ལོར་བྱ་བའི་གྲོང་དེ་ཨོ་རྒྱན་པ་གཉིས་ཀས་གསུངས་པའི་
ཝ་རའི་གྲོང་ཡིན། རི་ཨི་ལོའི་སྐེད་དུ་ཡོད་པའི་ཕ་བོང་དཀར་པོ་དེ་རྣམས་བྱང་སེམས་
ཀྱིས་ཚིགས་བཅད་ཕྱེད་ཀྱི་ཕྱིར་སྐུ་བཏང་བའི་གནས་དང་
། ལུང་སྨད་ཤང་ཀར་དྷར་
གྱི་གྲོང་གི་ཉེ་འཁོར་གྱི་མཆོད་རྟེན་ཆེན་པོ་དེ་རྒྱལ་པོ་ཕྱོགས་སྡེས་བཞེངས་པའི་སྟོན་
པའི་རིང་བསྲེལ་གྱི་མཆོད་རྟེན་ཡིན་ཞེས་རྒྱའི་བཙུན་པའི་ལམ་ཡིག་ཏུ་གསལ། དེ་ལ་
སོགས་པའི་མཆོད་རྟེན་རྙིང་པ་ཤིན་ཏུ་མང་ཞིང་
། ཡུལ་དེའི་སྐད་དུ་མཆོད་རྟེན་ལ་
གྲུམ་པར་འབོད་པས་གྲུམ་པ་རྣམས་ལ་མཇལ་བར་ཞུ།
གཞན་ཡང་གྲུབ་ཆེན་པས་ནི་ཧེ་རུ་ཀ་རང་བྱུང་གི་ལྷ་ཁང་དེ་རི་ཞིག་གི་རྣམ་
པར་གཟིགས་འདུག་པས། འོ་ན་རི་རྣམས་ལ་ཡང་མཇལ་བར་ཞུ། གནའ་དུས་ཀྱི་མཁའ་
འགྲོ་མ་རྣམས་ཀྱི་ཚ་མོ་འཁྲུལ་མེད་ཡིན་ངེས་པའི་དཀར་ལ་དམར་མདངས་ཆགས་
པའི་བུ་མོ་མཛེས་མ་ཤིན་ཏུ་མང་པོ་འདུག་པས། དེ་རྣམས་ལ་ཡང་མཇལ་བར་ཞུ།
རྒྱན་པས་ཀྱང་དེ་འདྲ་ཞིག་གི་ལག་ནས་ཐུག་པ་ཕོར་གང་བཞེས་ཏེ་རྟོགས་པ་བརྙེས་
པ་ཡིན།
འོན་ཀྱང་བྱ་ཐོང་དགོས་པ་འདི་ཡོད་དེ། དེང་སང་ནི་གནའ་དུས་ཀྱི་མཁའ་འགྲོ་
མ་རྡོ་ཆར་འབེབས་མཁན་རྣམས་ནི་མི་བཞུགས་ཀྱང་
། པཱ་ཋན་གྱི་ཀླ་ཀློ་རྣམས་མཚོན་
མོ་
250



རྒྱ་གར་གནས་ཆེན་ཁག་གི་ལམ་ཡིག།
ཆར་ཕབ་སྟེ་ལམ་འགྲུལ་རྣམས་རང་དགར་གསོད་པ་ཡིན་པས། ཅིས་ཀྱང་ཡུལ་འདིར་
མ་ཕེབས་པ་འཐད་ཅེས་ལན་བརྒྱར་ཞུས་ལགས། ཡང་ན་ནི་ཡུལ་དེའི་རྒྱལ་པོ་བྷ་ཤ་
ནས་འགོ་འདྲེན་འཐོབ་པའམ། ཡང་ན་ནི་དཔུང་གྲོགས་ཤིན་ཏུ་མང་པོ་བསྡེབས་
འཐོན་སྲིད་ཙམ་ཡིན་ཡང་ཤིན་ཏུ་ཉེན་ཆེ། དེས་ན་གནས་འདི་ཕྱིན་ཆད་ངོས་ཟིན་པ་
དཀའམ་སྙམ་ནས། འདིར་ཅུང་ཟད་ཅིག་བྲིས་པ་ལགས།
མདོར་ན་ཨོ་རྒྱན་ཡུལ་གྱི་ལྗོངས་བཀོད་ཙམ་ཞིག་གཟིགས་པར་འདོད་ན་ནི།
མ་ལ་གན་གྱི་བྱང་གི་ལུང་པ་དེའི་ནང་དུ་ཡར་ལ་གཞུང་ཆུ་བརྒྱུད་ནས་ཕེབས་པར་ཞུ།
གལ་ཏེ་བླ་མ་གོང་མ་རྣམས་ཀྱིས་གཟིགས་པའི་ཡུལ་དེའི་ངོ་མཚར་ཐམས་ཅད་མཐོང་
བར་འདོད་ན་ནི། དེར་མ་སོང་བའི་སྔོན་དུ་བྲག་ཕུག་ཅིག་ཏུ་བཞུགས་ལ། སྦྱོར་བ་ཡན་
ལག་དྲུག་གི་ཏེང་ངེ་འཛིན་ཡུན་རིང་དུ་སྒོམ་པར་ཞུ། དེ་འདྲ་གང་ཡང་མ་བྱས་པར།
གྲུབ་ཆེན་ལྭ་བ་པས་གང་གཟིགས་པ་རྣམས་རང་གིས་མ་མཐོང་བའི་རྒྱུ་མཚན་གྱིས་
གནས་འདི་རྣམས་རྫུན་མ་ཡིན་ནོ་ཞེས་ཅིས་ཀྱང་མི་གསུང་བར་ཞུ།
ཐོག་མ་མེད་ནས་རྟག་ཏུ་འགྲོགས་པ་ཡི། །
མི་འགྱུར་སེམས་ཀྱི་གཤིས་ཀྱང་མི་མཐོང་ན། །
བཙན་ཐབས་སྒོམ་གྱིས་གསར་དུ་བསྐྱེད་པ་ཡི། །
ཡ་མཚན་གྲུབ་པའི་གཟིགས་སྣང་ག་ལ་མཐོང་
། །
ཞེས་ཀྱང་སྨྲས་སོ།།
251



ཏི་ཤྲི་རས་པའི་རྣམ་ཐར།
འགྲོ་མགོན་ཏི་ཤྲཱི་རས་པ།
༼༡༡༦༥-—༡༢༣༨༽
འགྲོ་མགོན་ཏི་ཤྲཱི་རས་པ་ནི་རབ་བྱུང་གསུམ་པའི་ཤིང་སྤྲེལ་ཕྱི་ལོ༡༡༦༥ལོར་འཁྲུངས་ཤིང་
བྱུང་བཞི་པའི་མེ་སྤྲེལ་ཕྱི་ལོ༡༢༣༨ལོར་གྲོངས། ཁོང་ནི་འབའ་རོམ་བཀའ་བརྒྱུད་ཀྱི་བསྟན་པའི་
སྐྱེས་ཆེན་ཞིག་ཡིན། ཁོང་ཆུང་དུས་ནས་ཆོས་སྒོར་ཞུགས་ཤིང་
། འབའ་རོམ་དར་མ་དབང་ཕྱུག་
རྩ་བའི་བླ་མར་བསྟེན། ཁོང་ལ་བཀའ་དྲིན་རབ་ཏུ་ཆེ་བའི་རྩ་བའི་བླ་མ་ལྔ་ཡོད་པར་གསུངས་ཏེ།
འབའ་རོམ་དར་མ་དབང་ཕྱུག་དང་
། ཞང་བརྩོན་འགྲུས་གྲགས་པ། སངས་རྒྱས་སྒོམ་པ། འབྲི་གུང་
པ་རིན་པོ་ཆེ། སྟག་ལུང་པ་རྣམས་སོ། །ཁོང་གིས་རྩ་བའི་བླ་མ་ལྔ་པོ་སྤྱི་བོར་སྒོམ་པའི་བརྡར་དབུ་
ཞྭ་རྩེ་ལྔ་དབུ་ལ་མནབ་པ་ཡིན་གསུངས་ཤིང། ཕྱིས་སུ་འབའ་རོམ་པའི་ཞྭ་མོ་རྩེ་ལྔ་དེ་ཡང་དེ་ནས་
བྱུང་༑
ཁོང་མདོ་ཁམས་བརྒྱུད་མི་ཉག་གྷ་ཡི་ཡུལ་དུ་ཕེབས་ནས་མི་ཉག་རྒྱལ་པོའི་དབུ་བླར་གྱུར་
ཏེ་ཏི་ཤྲཱིའི་གོ་གནས་བཞེས། རྣམ་ཐར་འདི་མི་ཉག་ཏུ་ཕེབས་རྗེས་ཀྱི་སློབ་མ་མི་ཉག་པ་རས་པ་
དཀར་པོས་མཛད་པ་ཞིག་ཡིན་ཞིང་
། འཁྲུངས་པའི་ལོ་ཚིགས་ནས་བཟུང་
། འབའ་རོམ་པ་སོགས་
བླ་མར་བསྟེན་པའི་ཚུལ་དང་། མི་ཉག་ཏུ་ཕེབས་ཚུལ། དེ་ནས་མཛད་འཕྲིན་རྒྱས་ཏེ་མི་ཉག་རྒྱལ་
པོའི་དབུ་བླར་གྱུར་ཚུལ། སྐབས་དེར་སོག་པོ་དང་མི་ཉག་བོད་རྣམས་ཀྱི་བར་གྱི་འགལ་བ་དང་
གནས་ཚུལ། ཁོང་མི་ཉག་གྷ་ནས་ཕྱིར་བོད་དུ་ཕེབས་ཏེ་མཐར་གྲོངས་པའི་ལོ་ཚིགས་དང་བཅས་
པ་རྣམ་ཐར་རང་ན་ཤིན་ཏུ་གསལ་བས་མ་སྤྲོས་སོ། །
སྤྱིར་རྣམ་ཐར་འདི་ལམ་ཡིག་གི་ཚུལ་དུ་བྲིས་པ་ཞིག་མིན་མོད། རང་རེར་འབྲེལ་ཆེ་ཞིང་
253



ལམ་ཡིག་ཕྱོགས་བསྒྲིགས།
དཔྱད་གཞི་ཉུང་བའི་མི་ཉག་གི་གནས་ཚུལ་མང་པོ་ཞིག་གསལ་བ་དང་
། ཁོང་མི་ཉག་ཏུ་ཕེབས་
དུས་ཀྱི་ལམ་དང་ས་རྒྱུས་སོགས་ཀྱང་གསལ་བ་དང་། ས་སྐྱ་པཎ་ཆེན་སོགས་ཀྱི་དུས་ཀྱི་ལོ་རྒྱུས་དེ་
དུས་ཀྱི་མིས་བྲིས་པས་ཁུངས་ཐུབ་པ་དང། དཔེ་དཀོན་ཞིང་ལག་སོན་འབྱུང་དཀའ་བ་ཞིག་ཀྱང་
ལགས་པ་སོགས་ཀྱིས་དཔེ་ཆར་དགའ་མཁན་དག་ལ་ཤིན་ཏུ་མཁོ་ཆེ་བར་སྙམ་ནས། ད་ཐེངས་
འདིར་ལམ་ཡིག་གི་དེབ་ཏུ་བཀོད་པ་ཡིན་ནོ། །
སྒྲིག་པ་པོས།
254



ཏི་ཤྲཱི་རས་པའི་རྣམ་ཐར།
༄༅། །བླ་མ་རིན་པོ་ཆེ་འགྲོ་བའི་མགོན་པོ་ཏི་ཤྲི་རས་པའི་རྣམ་པར་
ཐར་པ་བཞུགས་པའི་དབུ་ཕྱོགས་ལགས་སོ། །
མི་ཉག་རས་པ་དཀར་པོ།
དུས་གསུམ་བླ་མ་རྒྱལ་བ་སྲས་དང་བཅས། །
ཡི་དམ་དཔའ་བོ་མ་མོ་མཁའ་འགྲོ་དང་། །
ཆོས་སྐྱོང་སྲུང་མ་མཆོད་འོས་ཐམས་ཅད་ལ། །
བདག་ཉིད་ལུས་ངག་ཡིད་གསུམ་གུས་བས་ཕྱག་འཚལ་ལོ། །
འགྲོ་བའི་མགོན་པོ་བླ་མ་རིན་ཆེན་གྱི། །
སྐུ་གསུང་ཐུགས་ཀྱི་རྣམ་ཐར་ཇི་སྙེད་པ། །
བདག་གིས་དཔག་ཅིང་བརྗོད་པར་མི་ནུས་ཏེ། །
འགྲོ་བའི་དོན་དུ་མཐོང་ཐོས་ཅུང་ཞིག་འབྲི། །
ཨེ་མ་ངོ་མཚར་རྨད་ཀྱི་ཆོས། །འཇིག་རྟེན་ཁམས་ནི་ཐམས་ཅད་དུ། །སངས་རྒྱས་
དཔག་མེད་གྲངས་མེད་བྱོན་ན་ཡང་། །བསྐལ་པ་བཟང་པོ་འདི་ལ་སངས་རྒྱས་སྟོང་
རྩ་གཉིས་སངས་རྒྱས་པར་གསུངས་པ་ལ། འཁོར་བ་འཇིག་དང༌
། གསེར་ཐུབ་དང་
།
255



ལམ་ཡིག་ཕྱོགས་བསྒྲིགས།
མ་
འོད་སྲུང་གསུམ་སྔོན་ལ་སངས་རྒྱས། གྲངས་ཀྱི་བཞི་པ་སངས་རྒྱས་རྒྱལ་བ་ཤཱཀྱ་ཐུབ་
པ་སངས་རྒྱས་པ་ནི། སོ་སོ་སྐྱེ་བོའི་ལུས་སུ་བྲམ་ཟེའི་ཁྱེའུ་དོན་གྲུབ་བྱ་བར་སྐུ་འཁྲུངས།
ཆེ་བའི་དུས་སུ་སངས་རྒྱས་ཤཱཀྱ་ཐུབ་པ་ཆེན་པོར་བྱང་ཆུབ་མཆོག་ཏུ་སེམས་བསྐྱེད།
འོངས་པའི་དུས་སུ་མངོན་པར་རྫོགས་པའི་འཚང་རྒྱ་བར་ལུང་བསྟན་པ་དང༌
། སྨོན་
ལམ་བཏབ། རྣམ་གཟིགས་གཙུག་ཏོར་མར་མེ་མཛད། ཤཱཀྱ་ཐུབ་པ་དང་པོ་བྱུང་བའི་
དུས་ཡིན།
དེ་ནས་སངས་རྒྱས་རྣམ་པར་གཟིགས་ལ་ཐུགས་བསྐྱེད། ཆོས་ཞུས་ནས། བསྐལ་
པ་གྲངས་མེད་གཅིག་ཏུ་བསྒོམས་པས་ས་དང་པོའི་བདེན་པ་མཐོང་
། དེ་ནས་སངས་
རྒྱས་གཙུག་ཏོར་དཀར་པོ་ཅན་ལ་ཐུགས་བསྐྱེད་ནས་ཆོས་གསུངས། བསྐལ་པ་གྲངས་
མེད་གཅིག་ཏུ་བསྒོམས་པས་ས་བརྒྱུད་པ་མན་ཆད་མཐོང་
། དེ་ནས་སངས་རྒྱས་མར་མེ་
མཛད་ལ་ཐུགས་བསྐྱེད་ནས་བསྐལ་པ་གྲངས་མེད་གཅིག་ཏུ་བསྒོམས་པས། ས་བཅུའི་
མགོན་པོར་གྱུར།
དེ་ནས་སངས་རྒྱས་པར་འདོད་པས། ཡོངས་སུ་བསྒྱུར་བ་བསམ་གྱིས་མི་ཁྱབ་
པའི་འཆི་འཕོ་མཛད་ནས། འོག་མིན་ཆོས་ཀྱི་ཕོ་བྲང་དུ་ཀུན་རྫོགས་གོས་ བཅད་
ཏེ་པད་མ་ལས་རྫུས་ཏེ་སྐྱེས། དེ་སྐད་དུ་ཡང་
། ཤེས་རབ་ཆེན་པོས་ས་མཐར་ཕྱིན། གོས་
ཀྱི་དབང་ནི་ཐོབ་གྱུར་ཞིང་། །འོག་མིན་སྟུག་པོ་ཉམས་དགའ་བར། །བློ་གྲོས་ཆེན་པོས་
བཞུགས་པར་འགྱུར། །ཞེས་གསུངས་སོ། །ཕྱོགས་བཅུའི་དེ་བཞིན་གཤེགས་པ་ཐམས་
ཅད་འདུས་ནས་དབང་བསྐུར། མངོན་པར་རྫོགས་པར་སངས་རྒྱས་ལོངས་སྤྱོད་རྫོགས་
པའི་སྐུའི་ཐུགས་ཀ་ནས་རིགས་ལྔར་སྤྲུལ། རི་རབ་ཀྱི་སྟེང་དུ་བྱོན་ནས། དུས་དེར་
གསང་སྔགས་ཀྱི་ཆོས་གསུངས་ནས་རིགས་ལྔ་ལོངས་སྤྱོད་རྫོགས་པའི་ཐུགས་ཀར་
256



ཏི་ཤྲི་རས་པའི་རྣམ་ཐར།
ཐིམ་ནས། བསྐལ་པ་གསུམ་ལྡན་དང་གཉིས་ལྡན་གཉིས་ལ་ཆོས་ཅང་མ་གསུངས་། དེ་
སྐད་དུ་ཡང་། དེ་ནས་རྒྱལ་བ་རྡོ་རྗེ་འཆང་། །ཀུན་མཆོག་སྲིད་པའི་དབང་ཕྱུག་གིས།
འཁོར་ལོ་འདི་ནི་བརྟགས་བྱས་ནས། རྣལ་འབྱོར་ཅང་ནི་མི་གསུངས་བཞུགས། །ཅེས་
{ཞེས}སོ། །
དེ་ནས་རྩོད་ལྡན་རང་གི་བསྟན་པའི་དུས་སུ་དམ་པ་ཏོག་དཀར་པོར་སྤྲུལ་ནས།
དགའ་ལྡན་གྱི་སྟོན་པ་མཛད། དེ་ནས་སྲོག་ཞུ་མགོན་པོ་བྱམས་པ་ལ་བསྐོན་ནས་རྒྱལ་
ཚབ་ཏུ་དབང་བསྐུར་རི་རབ་ཀྱི་སྟེང་དུ་བྱོན། གླང་པོ་ཆེ་ཐལ་དཀར་མཆེ་བ་དྲུག་ལྡན་
ཞིག་ཏུ་སྤྲུལ་ནས། འཛམ་བུའི་གླིང་དུ་ཡུམ་སྒྱུ་མ་ལྷ་མཛེས་ཀྱི་ལྷུམས་སུ་ཞུགས། ཡབ་
རྒྱལ་པོ་ཟས་གཙང་མའི་རྒྱལ་བུ་དོན་གྲུབ་ཏུ་སྐུ(སྐུའི}སྐྱེ་བ་བཞེས། མ་ག་དྷ་རྡོ་རྗེའི་
གདན་དུ་ཕྱོགས་བཅུའི་དེ་བཞིན་གཤེགས་པ་འདུས་ནས་འོད་ཟེར་གྱིས་དབང་བསྐུར་
ཏེ༑ མཛད་པ་བཅུ་གཉིས་ཀྱི་ཚུལ་དུ་མངོན་པར་རྫོགས་པར་སངས་རྒྱས་ནས། བཀའ་
ཆོས་ཀྱི་འཁོར་ལོ་རིན་པོ་ཆེ་གསུམ་དུ་བསྐོར་ནས་ཆོས་གསུངས། དེའི་རྗེས་ལ་བསྟན་
པ་འཛིན་སྐྱོང་མཛད་པ་བཀའ་བསྡུ་བ་པོ་རྣམས་དང་། མཁས་པ་པཎྜི་ཏ་རྣམས་དང་།
གྲུབ་ཐོབ་ཆེན་པོ་རྣམས་དང་
། བསྟན་བཅོས་མཁན་པོ་དགེ་བའི་བཤེས་གཉེན་ཆེན་པོ་
རྣམས་ཀྱིས་བཀའ་དང་བསྟན་བཅོས་མན་ངག་གསུམ་གྱི་བསྟན་པ་དར་ཞིང་རྒྱས་པར་
མཛད། ལོངས་སྤྱོད་རྫོགས་པའི་སྐུ་དྲུག་པ་རྡོ་རྗེ་འཆང་གི་སྤྲུལ་པ་ཏེ་ལོ་པ་བྱོན། དེའི་
སློབ་མ་དང་སྤྲུལ་པ་རྣམས་ཀྱིས་བསྟན་པ་འཛིན་སྐྱོང་མཛད། ཁྱད་པར་དུ་ཡང་རྗེ་
དྭགས་པོ་རིན་པོ་ཆེ་ཡབ་སྲས་ཀྱི་བསྟན་པ་འཛིན་སྐྱོང་མཛད་པའི་དུས་སུ་བདག་ཅག་
གི་བླ་མ་རིན་པོ་ཆེ་འདི་ཡང་སྐུ{སྐུའི}སྐྱེ་བ་བཞེས།
དེ་ཡང་མི་ཆོས་ཀྱི་རྣམ་པར་ཐར་པ་དང་
། ལྷ་ཆོས་ཀྱི་རྣམ་པར་ཐར་པ་དང༌
། བླ་
257



ལམ་ཡིག་ཕྱོགས་བསྒྲིགས།
ན་མེད་པའི་རྣམ་པར་ཐར་པའོ། །
དང་པོ། མི་ཆོས་ཀྱི་རྣམ་ཐར།
དང་པོ་ནི་བོད་ལ་བྲམ་ཟེའི་རིགས་མེད། རྒྱལ་རིགས་རྗེའུ་རིགས་དམངས་རིགས་
གསུམ་མོ། །དེ་ལ་རིགས་ནི་རྗེའུ་རིགས་ཡིན། རྗེའུ་ལ་ལྡོང་ཏོང(སྟོང}གཉིས། དེ་ཡང་
ཏོང(སྟོང}ཡིན། ཏོང(སྟོང}ལ་རྗེ་བཞི་ཁོལ་བཞི་དང་བརྒྱད་དོ། །རྗེའུ་བཞི་ནི་སྟེང་
འཛོམས་ཡིག་ཚངས་རྗེ། ཉག་ནེ་ཐོ་ཕྲོམ་རྗེ། རྩང་རྗེ་ཨུ་གར་རྗེ། ཅོག་ལ་རམ་བ་རྗེ། དེ་
བཞིའི་ནང་ན་སྟེང་འཛོམ་ཡིག་ཚངས་རྗེའོ། །དེ་ལ་སྟེང་འཛོམ་ལ་བུ་ལྔ། ཕོ་བོ{ཕུ་བོ
}
ལྡང་ཚོ་དར། སྒྲོ་འབྲོམ་རྨ་ཆུང་ཤོས་ལངས་སའོ། །ཕོ་བོ(ཕུ་བོ}ལྡང་ཚོ་དར་ལ་ཁྱམ་
དར་གྲོང་པོ་ཆེ་ན་སྤུན་བཞི་ཡོད་པ་ལ་ཆེ་བ་བཙད་པོ་སྨན་ནེ། དེ་ལ་བུ་བཞི་ཡོད་པ་ལ་
ཆེ་བ་དར་ཇོ་བོ། བུ་ཙ་རིགས་ཏོང (སྟོང}རིགས། རུས་དར་ཡིན་པའོ། །སྐུ་འཁྲུངས་པའི་
ཡུལ་ནི་འདམ་ཤོད་སྣར་མོ། ས་ཁུལ་དུ་བྲིས་པ་རག་ཕྲོམ་ཨུ་མ། ཡབ་དར་ཁྲའོ། ཡུམ་སྐ་
ཟ་ཀླུ་ལྕམ། དེ་གཉིས་ཀྱི་སྲས་སུ་སྐུ་(སྐུའི}སྐྱེ་བ་བཞེས།
ཤིང་ཕོ་སྤྲེལ་གྱི་ལོ་ལ་ནམ་སླ(ཟླ}སོས་ཀྱི་དུས་སུ་ཡུམ་གྱི་ལྷུམས་སུ་ཟླ་དགུ་ངོ༌
བཅུ་ལོན་ནས་སྐུ་བལྟམས། ཡབ་ཡུམ་ལ་སྲས་ཉུང་གཅིག་ལས་མེད་པའི་དུས་སུ་སྐུ་
བལྟམས། སྐུ་བལྟམས་དུས་སུ་སྟོན་མོ་ཆེན་པོ་ཡང་བྱས་པ་ཡིན་པར་གདའ། ལེ་གུ་བོན་
པོ་འཕར་བ་དཀོན་མཆོག་གྲགས་བྱ་བ་ལ་རྩིས་བྱེད་དུ་བཅུག་པ་ལ། མི་ཆོས་པ་བྱས་ན་
ཁྱེད་ལ་གནོད། བན་དྷེ (བན་དེ}བྱས་ན་བཟང་པོ་གཅིག་འོང་ཟེར་ནས། དབུ་ལ་སེར་
འབལ་གཅིག་བསྐོན། མཚན་ཧོར་གྲགས་བྱ་བར་བཏགས། དེ་ནས་ཆེར་སྐྱེས་པ་དང་
།
258



ཏི་ཤྲི་རས་པའི་རྣམ་ཐར།
ཀུན་གྱིས་མས་བུ་གཅིག་པུ་མཐོང་བ་ལ་བྱམས་པ་བཞིན་དུ་ཡིན་པར་གདའ། རེའུ་ལུ་
གུ་ཕྱུག་མ་རྣམས་ཀྱིས་ཀྱང་མས་བུ་མཐོང་བ་བཞིན་དུ་ཀུན་གྱིས་སྐོར་ཞིང་མགོ་དང་
ལུས་ལྡག་ཅིང་བསྐོར་ནས་འདུག་པ་དང་། ཟས་ཕྱག་ཏུ་བྱུང་བ་དང་འཁོར་གཡོག་
དང་བུ་ཙ་རྣམས་ལ་བགོས་ནས་སྟེར།
དགུང་ལོ་བདུན་ལོན་པ་དང་
། ཡབ་ཀྱིས་ཡི་གེ་བསླབས། སྤོ་ཏོ་ཆེད(ཆེན}པོའི་
སྟེང་དུ་བུ་ཙ་རྣམས་ཀྱིས་རལ་གུ་བཏིང་བ་ལ་བཞུགས་ནས་བུ་ཙ་རྣམས་ལ་ཆོས་
བཤད། ལར་ཚེ་འདི་བས་ཀྱང་སྐྱེ་བ་སྔ་མའི་ཆོས་ཀྱི་བག་ཆགས་ཆེ་བར་ཡོད་པར་སྣང་
གསུངས། ཆུང་ངུ་ནས་ཆོས་ལ་ཞུགས་པས་འཇིག་རྟེན་འདིའི་མི་ཆོས་ཀྱི་རྣམ་པར་
ཐར་པ་མང་པོ་བརྗོད་དུ་མེད། ཉོན་མོངས་པས་ཀུན་ནས་བསླངས་པའི་མི་དགེ་བའི་
ལས་ཀྱང་བྱེད་མ་མྱོང་། གྲོང་པའི་ཆོས་ཀྱིས་ཀྱང་མ་གོས་པ་ཡིན་གསུངས། རང་བཞིན་
གཤིས་ཀྱི་ལུས་ངག་ཡིད་གསུམ་དགེ་བ་གཅིག་ཡིན། དེ་ནི་མི་ཆོས་ཀྱི་རྣམ་པར་ཐར་
པའོ༑ །
གཉིས་པ། ལྷ་ཆོས་ཀྱི་རྣམ་ཐར།
གཉིས་པ་ལྷ་ཆོས་ཀྱི་རྣམ་པར་ཐར་པ་ནི། དགུང་ལོ་བཅུ་གསུམ་བཞེས་ཙམ་ན།
བླ་མ་རིན་པོ་ཆེ་བྷ་བྲོམ{འབའ་རོམ}པ་དང་མཇལ། དེ་ཡང་ཡབ་ཡུམ་ཀུན་བྷ་བྲོམ
{འབའ་རོམ}པའི་ཡོན་བདག་ཡིན་པས་སྐུ་ཆེ་བའི་ཡོན་ཏན་བརྗོད་པ་དང༌
། སྒོམ་
ཆེན་གྲོང་རིངས་དང་། སློབ་དཔོན་དབང་སེང་དང་གཉིས་ཀྱི་སྐུ་ཆེ་བའི་ཡོན་ཏན་
བརྗོད་པས་དད་པར་བྱུང་། བླ་མ་རིན་པོ་ཆེ་དང་མཇལ་ལུགས་ནི་མདོ་ཁམས་ཀུ་ས་ཀླུ་
259



ལམ་ཡིག་ཕྱོགས་བསྒྲིགས།
མཁར་ན་བླ་མ་རིན་པོ་ཆེ། དཔོན་རག་ནམ་ཡེ་གསལ་གྱིས་གདན་དྲངས་ནས་བཞུགས་
པ་ལ། ཡབ་ཀྱིས་ཡར་གདན་འདྲེན་སོང་བ་ལ་ཕྱིས་འབྱོན་པར་ཞལ་གྱིས་བཞེས་པ་
ཡིན་གསུངས། ཡབ་འབྲོག་པ་ཡིན་བའི་རུ་ཟུར་ན་མི་འགའ་བླ་བོ་བྱེད་ཤིན(བཞིན}
འདུག་པ་ལ་བླ་མ་བྷ་བྲོམ{འབའ་རོམ}པ་ཟེར་བ་གཅིག་རྩི་བར་གྱི་དཔོན་སྟག་ཅུང་
གསེར་མཁན་གྱིས{གྱི}བྲང་ཁང་ན་བྱོན་ཟེར་བ་ཐོས་པས། དད་གུས་གཏིང་ནས་སྐྱེས་
པས་དགའ་ནས་ཡབ་ཀྱི་ཅན་དུ་བརྒྱུགས་ནས་བཟླས་པ་དང་། ཡབ་ཀྱིས་མི་ལ་དྲིས་
པས་བདེན་པར་སྣང་ཟེར། ཕྱི་དེ་ཉིན་པར་ཞོ་དང་མར་ཐུད་མང་པོ་བཟུང་ནས་ཕྱག་
འཚལ་དུ་སོང་བ་ལ། ར་བ་གཅིག་ཏུ་བསྡད་ནས་མཇལ་བར་ཞུས་པས། ང་ནང་དུ་ཕྱིན་
པ་དང་བླ་མ་རིན་པོ་ཆེ་བཞེངས་ནས་ན་བཟའ་དང་ཞྭ་རྣ་རིང་མནབས་ནས་བཞུགས་
པ་གཟིགས་པ་དང་
། སྔར་ཞལ་མཇལ་མཇལ་བ་བཞིན་དུ་བྱུང་བ་དང་
། ཕྱིར་བརྒྱུགས་
ནས་སོང་བ་དང་། ཡུམ་ན་རེ། ད་ཨེ་འབྱོན་ནམ་ཟེར་བ་དང་
། འབྱོན་པར་སྣང་བྱས་པ་
ལ༑ ཡུམ་ན་རེ། གར་ངོ་ཤེས་ཟེར། རིན་པོ་ཆེས་ཤེས་གསུངས། དེ་ནས་བྱོན་པས་འབུལ་
བ་དང་ཕྱག་མཛད།
དུས་དེ་ནས་བཟུང་མོས་གུས་ལ་རྒྱུན་ཆད་མ་བྱུང་གསུངས། དེ་ནས་རུ་བ་ན་
གདན་དྲངས། སྐུ་འཁོར་བཅས་ལ་སྟོན་མོ་བྱས། དེ་ནས་ཡབ་ཀྱིས་རྟ་རག་པ་ཞིག་ལ་
སྒ་བཀྲ་བསྟད། དེ་ལ་བསྐྱོན་དར་ཡུག་སེར་པོ་གཅིག་ལ་སྲབ་མདའ་བྱས། ནོར་སྐལ་
དང་བཅས་ཏེ་ཕུལ། ཇོ་བོ་ཐུགས་རྗེ་ཆེན་པོའི་སྒོམ་དང་སྙིང་པོ་བགྲང་བ་བསྟན། རུ་
བ་ལ་ཟླ་གཅིག་བཞུགས་པས་སྤྱན་སྔར་སྦྲེལ་ཀར་ནང་དུ་ཟླ་གཅིག་བསྒོམ། ཆག(ཕྱག)
ཕྱིར་འབྲང་བ་སྤྱན་སྔར་བསྡད་པ་ནི་མ་བྱུང༌
། བླ་མ་རིན་པོ་ཆེ་ཡང་འཁམས{ཁམས་
སུ་བཞུད། བྷ་བྲོམ{འབའ་རོམ}ན་དགེ་འདུན་བཞི་སྡེ་ཞིག་བཞུགས་པ་ལ་ཡུམ་འདས་
260



ཏི་ཤྲཱི་རས་པའི་རྣམ་ཐར།
པའི་དགེ་བློ་སྟོན་མོ་བྱས། མཛོ་མོ་གཅིག་ཕུལ། དེ་ནས་ཡབ་ཀྱིས། བླ་མ་ཞང་གཡུ་བྲག་
པ་བྱ་བ་ཡོད་པར་སྣང་། ངའི་བུ་འདི་ཁྱེད་ཀྱིས་རོགས་དན་གྱིས་ལ་དེར་མཐུ་སློབ་པ་
དང་ཆོས་ཉན་དུ་ཐོང་ཟེར་བ་དང་། སློབ་དཔོན་དབང་སེང་གིས་ཁྲིད་ནས་ཡེར་པ་
པོས་ཀར་བཞུད། དེའི་དུས་སུ་དགུང་ལོ་བཅོ་ལྔ་བཞེས་པ་ཡིན། བླ་མ་རིན་པོ་ཆེ་སངས་
རྒྱུས་སྒོམ་པ་པོས་ཀ་ན་མི་བཞུགས་པར་གར་པ་ན་བཞུགས། མཚམས་བཅད་ནས་
ཡོད་ཟེར་བས་མ་མཇལ། དེ་ནས་རེའུ་རྩ་བའི་དམག་མཚལ་དུ་འགྲོ་བ་དང་མཚལ་དུ་
བཞུད། རེའུ་རྩ་བླ་མའི་གདན་ས་ཡིན་པས་བླ་མ་ཞང་རིན་པོ་ཆེ་སྐུ་འཁོར་དང་བཅས་
པ་བསུ་བ་ལ་བྱོན། དེར་མཇལ། ཆིབས་པ་བྱ་དམར་གྱི་གོང་དུ་བཞུགས་པ་ལ་ཨ་རུ་ར་
གཅིག་ཕུལ།
དེ་ནས་མཚལ་དུ་ཕྱིན། དེ་ནས་ལྷ་ས་སྡོས་པས་ན་ཡང་རྩ་ཡང་སྐྱེས་དང་བྱི་
ལ་ལུ་གུ་གྲགས་དང་འཁྲུག་པ་བྱེད་པའི་སར་བཞུད་ནས་རྒྱུ་རྡོ་དང་བསྐྱལ་
། བསྒུལ་
དོག་འགའ་རེ་འཕངས་གསུངས། དེ་ནས་འཁྲུག་པ་རྒྱལ་བ་དང༌། ཇོ་བོ་ཤཱཀྱ་རྣམ་
གཉིས་དང་ཇོ་བོ་ཐུགས་རྗེ་ཆེན་པོ་ལ་ཕྱག་འཚལ་དུ་བཞུད། འཁྲུག་པ་རྒྱལ་བ་ལ་ཇོ་བོ་
ཤཱཀྱ་རྣམ་གཉིས་མཉེས་ནས་ཐུགས་ཀ་དང་སྐུ་ལུས་ལ་འོད་དཀར་ཀྱི་ལི་ལི་འདུག་པ་
གཟིགས་གསུངས། རྩང་སྟོན་ཧུལ་མོ་བྱ་བས་འགོ་བྱས་པ་འགས་རྗེ་བཙུན་མར་ལུགས་
ཀྱི་ཐུན་མོང་གི་བྱིན་རླབས་དང་
། དཔལ་བདེ་མཆོག་གི་ཏིང་ངེ་འཛིན་གྱི་དབང་
བསྐུར་ཞུ་ཞིང་སྣང་བས། དེའི་རིས་ལ་དབང་བསྐུར་ཡང་ཐོབ
། ཡི་དམ་ལྷའི་བསྐྱེད་རིམ་
བསྒོམ་ཡང་གནང་
། དེ་ནས་ཁང་ཐོག་ཅིག་ན་བཞུགས་ཤིང་སྣང་བ་ལ། ཆོས་སྐྱོང་གི་
སྒྲུབ་ཐབས་ཞུས། ཆོས་སྐྱོང་གི་གཏོར་དབང་ཞུས་པ་ལ་གྱང་ཁ་ཞིག་ན་བྱ་རོག་གཅིག་
ཁ་ལྷོར་བལྟས་ནས་སྐད་ལྟོངས་ལྟོངས་བྱེད་པ་ལ། རིན་པོ་ཆེའི་ཞལ་ནས་འདི་ཡང་
261



ལམ་ཡིག་ཕྱོགས་བསྒྲིགས།
ལྟས་བཟང་མདང་སུམ་རྨི་ལམ་ན་ཁྱེད་ལ་ཕན་ཐོགས་པ་གཅིག་རྨིས་གསུངས། དེ་མད་
པར་སྣང་། ཕྱིས་ཕན་ཐོགས་པར་བྱུང་གསུངས།
དེ་ནས་ཡེར་པ་པོས་ཀར་བྱོན། བླ་མ་རིན་པོ་ཆེ་སངས་རྒྱས་སྒོམ་པ་དང་མཇལ།
ཕྱག་རྟེན་དུ་ཚ་སྡེར་གང་ཕུལ། རྗེ་བཙུན་མར་ལུགས་ཀྱི་ཐུན་མོང་གི་བྱིན་རླབས་ཞུས།
སློབ་དཔོན་དབང་སེང་གིས་བླ་མ་རིན་པོ་ཆེ་སངས་རྒྱས་སྒོམ་པ་ལ་བུ་ཙ་འདི་ལ་མིང་
ཞིག་འདོགས་པར་ཞུ་བྱས་ནས་ཞུས་པ་ལ། ཕྲད་ཉ(པྲཛྷ}སེང་ཧ་བྱ་བར་བཏགས་
གསུངས། རྗེ་བཙུན་མའི་སྒྲུབ་ཐབས་དང་ཆོས་མང་དུ་ཞུས། ཡང་ཚལ་དུ་བཞུད། རྩང་
སྟོན་ཧྲིལ་མོས་བླ་མ་རིན་པོ་ཆེ་འཁྲུག་པ་རྒྱལ་བ་ལ་ལྷ་གསོལ་དུ་དབང་བསྐུར་ཆེན་མོ་
གཅིག་ཞུ་ཟེར་བས་དབང་བསྐུར་དེ་ལ་ཡང་ཆུད་པར་བྱུང་
། དབང་བསྐུར་གྱི་བྱིན་རླབས་
ཕབ་པའི་དུས་སུ་བྱིན་རླབས་བབས་པས། ཁང་པའི་གདུང་མ་ལ་དབུ་ཐོད་ཅིག་རྒྱབ་པས་
བར་སྣང་ལ་འདུག་པ་བྱུང་གསུངས། དེ་ནས་ཆོས་ཀྱང་མང་དུ་ཞུས། ཡང་ཡེར་པ་པོས་
ཀར་བྱོན། བླ་མ་རིན་པོ་ཆེ་སངས་རྒྱས་སྒོམ་པ་ལས་གཏུམ་མོའི་ཁྲིད་ཞུས། སློབ་དཔོན་
དབང་སེང་གིས་ལུས་གནད་བཅོས། སྒོམ་ཐག་གིས་རྒྱབ་ཏུ་བསྡམས་ནས། ཡེངས་པའི་
དུས་སུ་ལྷན་བར་ཐལ་ལྕག་བརྒྱབ་པས་བརྩོན་འགྲུས་བསྐྱེད་ནས་བསྒོམས་པས་དྲོད་ཆེན་
པོ་སྐྱེས། ཆོས་ཀྱང་འགའ་རེ་ཞུས་གསུངས།
དེ་ནས་ནམ་སླ༑ཟླ}སོས་སུ་སོང་བ་དང་ཡུལ་ཕྱོགས་སུ་ཚུར་བྱོན། སྟག་ལུང་
ན་རིན་པོ་ཆེ་སྟག་ལུང་བ་བཞུགས་ནས་སྣང་
། རིན་པོ་ཆེ་སྐུ་ཁམས་མ་བདེ་ནས་དགེ་
འདུན་རྣམས་སྐུའི་རིམ་གྲོ་བྱེད་ཅིང་སྣང་
། ཚེས་བཅོ་ལྔའི་དགོང་མོ་ཆོས་སྐད་བྱུང་
།
དགེ་འདུན་ཐམས་ཅད་འཚོགས། སྤྱིལ་པོ་ཞིག་གི་ནང་དུ་བཞུགས་ནས་གློ་ཀར་གཅིག་
ལ་རས་པོ་ཞིག་གིས་ཡོལ་བ་བྱས་ནས་བཞུགས་ཤིང་སྣང་
། དེ་ནས་ཞང་བཙུན་དཀར་
262



ཏི་ཤྲི་རས་པའི་རྣམ་ཐར།
པོ་བྱ་བས་སྐྱི་ཤོད་ནས་ཕྱག་འཚལ་དུ་ཡོང་བ་འགའ་འདུག་པས། ཞལ་བསྟན་པར་
ཞུ་ཟེར་བ་ལ་བསྟན་རྒྱུ་ཅང་མེད་གསུངས། ཡང་བསྐྱར་ནས་ཞུས་པས་རས་ཡོལ་ཕར་
བསལ་ནས་ད་ལྟོས་ད་ལྟོས་གསུངས། ང་ཐད་ཀ་ནས་ཡོད་པས་ཆུང་ཆུང་ཞིག་ཀྱང་
ཡོད་དམ་གསུངས། སློབ་དཔོན་དབང་སེང་གི་བདོགས་ལགས་ཞུས། དེ་ནས་སྐུ་ཁམས་
བདེ་བས་དགེ་འདུན་རྣམས་ལ་རིམ་གྲོ་བྱ་མི་དགོས་གསུངས། ཆོས་ཤིག་ཀྱང་གསུངས་
ནས༑ དེ་ནས་དགེ་འདུན་གྱེས་པ་དང་
། ད་ལྟ་སྒོམ་སྡེ་ཡོད་ས་དེ་ན་ཐང་ཀར་ཕྱམ་མེ་བ་
ཞིག་སྣང་བ་ལ། རིན་པོ་ཆེ་ཕར་བཞུད་ཙམ་ན་རས་པ་ཞལ་ཀར(དཀར}སྒོ་རེ་བ་ཞིག་
བྱུང་ནས། བུ་ཙ་དེར་སྡོད་དང་རིན་པོ་ཆེས་ཐུགས་རྗེས་གཟིགས་པ་ཡིན། འདིར་སྡོད་
པ་ཨེ་བྱེད་གསུངས་པ་ལ། རིན་པོ་ཆེས་ཅང་ཞུ་མ་ནུས་ནས་ཡར་ལོག་ནས་སོང་། དེ་
ཕྱིས་སྒོ་བ་རྒྱལ་ཙ་ཡིན་པར་སྣང་གསུངས། སྟག་ལུང་བཟུང་ནས་ལོ་གཅིག་གཉིས་ལོན་
པའི་དུས་སུ་འདུག། དགེ་བའི་བཤེས་གཉེན་ཁང་མོ་ཆེས་དབུ་མཛད་གྲྭ་བ་སུམ་བརྒྱ་
ཙམ་བཞུགས་པར་གདའ། དགུན་གཅིག་ལ་བླ་མ་རིན་པོ་ཆེ་རྣམ་པ་གསུམ་དང་ཞལ་
མཇལ་བ་ཡིན་གསུངས།
དེ་ནས་བྷ་བྲོམ{འབའ་རོམ}དུ་བྱོན་ནས་་བྷ་བྲོམ (འབའ་རོམ}བྲག་རྩ་ལ་
འཚམས་བཅད་ནས། སློབ་དཔོན་དབང་སེང་གིས་ཆུ་བྱ་རེ་བྱིན། དབེན་སར་བཞུགས་
ནས་དཔལ་བདེ་མཆོག་གི་ཡི་གེ་བདུན་པ་ལ་བསྙེན་པ་བྱས། དེ་ནས་ཆོས་སྐྱོང་མགོན་
པོ་གཙོ་བོ་ཕྱག་བཞི་པ་ལ་བསྙེན་པ་མཛད། དབྱར་དེ་ལ་སྒོམ་སྒྲུབ་འབའ་ཞིག་བྱས་པ་
ལ༑ ཡེ་ཤེས་མགོན་པོ་རྨི་ལམ་དུ་ཞལ་གཟིགས། གཏོར་མ་ཞིག་གི་དུས་སུ་བྱ་རོག་གདོང་
ཅན་སྐུ་ཆུང་ངུ་ཞིག་ཞལ་གཟིགས། དེའི་ཕྱིར་ལོ་དབྱར་དགུན་གཉིས་ཀར་བསྒོམ། སྒྲུབ་
པ་འབའ་ཞིག་བྱས་པས་བདེ་གསལ་མི་རྟོག་པའི་ཉམས་སྐྱེས། རལ་གུ་གཅིག་དང་ཕྱམ་
263



ལམ་ཡིག་ཕྱོགས་བསྒྲིགས།
ཙེ་གཅིག་ལས་མི་དགོས་པའི་དྲོད་ཆེན་པོ་སྐྱེས།
དེ་ནས་དགུང་ལོ་བཅུ་བདུན་བཞེས་པའི་དུས་སུ་དགུན་ཞིག་ལ་སློབ་དཔོན་
ཇོ་བཙུན་གྱིས་བླ་མ་རིན་པོ་ཆེ་་བྷ་བྲོམ(འབའ་རོམ}པ་འབྱོན་པ་ཡིན་པས་མེ་ཤིང་
གསོགས་གསུངས་ནས། སློབ་དཔོན་ཇོ་བཙུན་ཡུལ་དུ་དགོན་བྱེད་དུ་བཞུད། རིན་པོ་
ཆེས་ཤིང་དང་ལྕི་བའི་རྩིག་པ་ཆེན་པོ་བྱས། སྟོན་གྱི་ནས་རློན་པ་མང་པོ་ཡོད་པ་ལ་
དབྱར་དུ་སོང་བ་དང་ནས་སྐམ་ནས་ཁ་དམའ་བར་སོང་བ་དང་
། ཁྱོད་ཀྱིས་བརྐུས་པ་
ཡིན་ཟེར་ནས་སྐུར་པ་བཏབ། སྔར་བསྒོམས་པའི་ཉམས་མྱོང་དང་དྲོད་ཡོད་པ་ཡང་
ཤོར༑ ཞབས་ཏོག་བྱས་པ་ལ་ཡང་ཕན་ཡོན་མེད་པའི་ཐོག་ཏུ་གནོད་པ་བྱུང་
། མ་བརྐུས་
བྱས་པ་ལ་ཁོང་དབང་པོ་ཆེར་སོང་བས་མ་ཉན། རང་དཀའ་ལས་དང་སྡུག་བསྔལ་བྱས་
པས་ཡུས་པོ་ཆེར་སོང་
། དེར་སློབ་དཔོན་ལ་ཡང་མ་གུས། ཆོས་ལ་ལོག་ལྟ་སྐྱེས། ད་ཡུལ་
དུ་སོང་ལ་ཅི་བཏུབ་བཏུབ་བྱ་སྙམ་ནས་ཡུལ་དུ་ཕྱིན། ང་རབ་ཏུ་བྱུང་བ་ནི་མ་ཡིན།
རྣལ་འབྱོར་པ་ཡིན་པ་ལ་ཡུལ་གྱི་མི་ཆེན་པོ་དང་ཐམས་ཅད་ཀྱིས་ཕྱག་འཚལ་བ་དང་
།
བཀུར་བ་དང་གྲལ་གྱི་འགོ་ལ་འཇོག་ཅིང་འདུག། ངའི་བསམ་པ་འདི་འདྲ་བ་ལ་འདིའི་
ཚོས་ཕྱག་དང་བཀུར་པ་བྱེད་ལུགས་ཀྱིས་ཆོས་བདེན་པར་སྣང་ཨང་། ངའི་བསམ་བ་
དེ་འདྲ་བ་སྐྱེས་པ་མ་ལེགས་བ་བྱས་སྙམ་པ་ཞིག་སྐྱེས། དེ་ནས་ཆོས་བདེན་པར་སྣང་
བས་ཆོས་བྱ་དགོས་སྙམ་པ་བྱུང་།
དེའི་དབྱར་རུ་བ་ལ་བཞུགས་ནས་སྟོན་་བྷ་བྲོམ(འབའ་རོམ}དུ་བཞུད། ཆོས་
རྒྱགས་བསྒྲུབས་པ་ལ་གཡང་ཤུན་དང་བལ་བུ་མིན་པ་མ་འགྲུབ་པས། དགུན་དེ་ཀློག་
སྦྱངས་པས་རྙེད་པ་བཙལ་ལ་སྐྱི་ཤོད་དུ་འགྲོ་སྙམ་པས་ཀློག་སྦྱངས། དེའི་དགུན་སྟོད་
དེ་བླ་མ་རིན་པོ་ཆེ་འབྲི་གུང་པ་འདམ་དང་
། ཐང་ལ་དང་། ནམ་ར་རྣམས་སུ་བྱོན་
264



ཏི་ཤྲི་རས་པའི་རྣམ་ཐར།
ཀླག་ལ་བྲག་དཀར་དུ་བཞུགས། དེའི་དུས་སུ་རིན་པོ་ཆེའི་སྤྱན་སྔར་ཕྱིན། ཆོས་ཟབ་
མོ་གསུངས་དུས་སུ་མ་བསྙེན། ཚོགས་ཆོས་དང་སྐྱབས་འགྲོ་སེམས་བསྐྱེད་ལ་སོགས་པ
གསན། རབ་ཏུ་བྱུང་གསུངས་པ་ལ་མ་བྱས། དེའི་དུས་སུ་དགུང་ལོ་བཅོ་བརྒྱད་བཞེས་
པ་ཡིན་གསུངས།
དེ་ནས་ཡུལ་དུ་ཕྱིན། ཡབ་ལ་འཚོ་རྒྱགས་བསླངས་ནས་དགུང་ལོ་བཅུ་དགུ་འགྲོ་
བའི་ལོ་སར་ལ། སྐྱི་ཤོད་དུ་བླ་མ་རིན་པོ་ཆེ་སངས་རྒྱས་སྒོམ་པ་དང་
། བླ་མ་རིན་པོ་ཆེ་
ཞང་དང་གཉིས་ཀྱི་སྤྱན་སྔར་བཞུད། སྤྱིར་ལོ་དྲུག་བསྟེན། དེ་ཡང་གཞི་ཆེར་བླ་མ་རིན
པོ་ཆེ་སངས་རྒྱས་སྒོམ་པའི་སྤྱན་སྔར་བཞུགས། འཚོ་བ་ལོ་འཁོར་བར་མེད་པས་སྟོན་
དུས་སུ་ཡུལ་དུ་འཚོ་བ་འཚོལ་དུ་བཞུད། འགྲོ་བའི་ལམ་ཀར་རིན་པོ་ཆེ་སྟག་ལུང་ཐང་
པ་དང་ལན་མང་དུ་མཇལ། སྐྱི་ཤོད་པ་དཀར་པོ་ཁ་ནག་པ་ཕ་ཀི་འདིར་ཤོག། ཁྱོད་
ཀྱིས་བླ་མ་ཀུན་ཁམས་ཨེ་བཟང་གསུངས་ནས་ཁམས་འདྲི་ཡང་མཛད། ཆོས་མང་
དུ་ཞུས་སྤྱན་སྔར་ནས་ཐུགས་ལ་འདོགས་པར་བྱུང་
། ཡུན་རིང་དུ་སྡོད་པ་ནི་མ་བྱུང་
གསུངས།
དགུན་ཚུར་བྱོན་ནས་གྲྭ་སར་བཞུགས། བླ་མ་རིན་པོ་ཆེ་སངས་རྒྱས་སྒོམ་པའི་
སྤྱན་སྔར་རྗེ་དྭགས་པོ་རིན་པོ་ཆེའི་ལུགས་ཀྱི་ཆོས་དྲུག་དང་ཕྱག་རྒྱ་ཆེན་པོའི་ཁྲིད་
མཛད། ལྷན་ཅིག་སྐྱེས་སྦྱོར་གྱི་ལུགས་རྐྱེན་བཞི་དང་། རྫོགས་རིམ་གྱི་ཆོས་ཁ་འཐོར་
བ་མང་དུ་ཞུས། དཔལ་བདེ་མཆོག་ལྷ་ལྔ་དང་དཔལ་རྟ་མགྲིན་ལྷའི་སྒྲུབ་ཐབས་དང་
།
ཚོགས་ཆོས་ཟབ་མོ་མང་དུ་ཞུས། རྗེ་རིན་པོ་ཆེ་ཞང་གི་ལུགས་དཔལ་བདེ་མཆོག་རང་
བྱིན་གྱིས་བརླབས་པའི་སྒྲུབ་ཐབས་དང་ལུ་ཡི་པའི་སྒྲུབ་ཐབས་དང་
། དཔལ་དགྱེས་པ་
རྡོ་རྗེ་ལྷ་དགུའི་སྒྲུབ་ཐབས་དང་
། བཅོམ་ལྡན་འདས་རྡོ་རྗེ་ཕག་མོ་ར་ལུགས་ཀྱི་སྒྲུབ་
265



ལམ་ཡིག་ཕྱོགས་བསྒྲིགས།
ཐབས་དང་། དཔྱལ་གྱི་ཆོས་དྲུག་དང་
། དཔལ་རྡོ་རྗེ་ཕག་མོ་རྟེན་པ་མན་ངག་གི་ལུགས་
དང་རྗེ་འབྲི་སྒོམ་རས་པའི་ཆོས་བཅུ་དང་
། ལམ་ཆིངས་དང་དེའི་ཁྲིད་ཀྱང་མཛད། རྗེ་
པའི་ལུགས་ཀྱི་ཕྱག་རྒྱ་ཆེན་པོའི་ཁྲིད་ཀྱང་མཛད། ཕྱག་རྒྱ་ཆེན་པོའི་སྙིང་པོ་སྐོར་གྱི་
རིམ་འཇུག་དང༌
། ཐོག་བབ་གསན། དེའི་ཁྲིད་རྣམས་ཀྱང་བགྱིས། སློབ་དཔོན་འཕགས་
པ་ཡབ་སྲས་ཀྱི་ལམ་རིམ་ལྔ་པ་ཡང་གསན་དེའི་ཁྲིད་ཀྱང་ཞུས། བླ་མ་བལ་པོ་བྷ་ཏན་
ཏའི་ལུགས་ཀྱི་བདེ་མཆོག་གི་ལམ་སློང་བཞི་གསན།
ཡང་ཕྱག་རྒྱ་ཆེན་པོ་ཐོག་བབ་ཀྱི་གདམས་ངག་འཁོར་བ་འཇུག་ལྡོག་ཡང་
གསན། རྗེ་བཙུན་མ་ཞ་མའི་ལུགས་ཀྱི་ལམ་འབྲས་གསན། དེའི་ཁྲིད་ཀྱང་ཞུས། རྗེ་
བཙུན་མི་ལའི་སློབ་མ་འོལ་གོང་ལྷ་བསྟན་གྱི་ལུགས་ཀྱི་ཟབ་ལམ་གྱི་ཁྲིད་ཀྱང་ཞུས།
དཔལ་དུས་ཀྱི་འཁོར་ལོའི་རྫོགས་རིམ་དཔལ་ཆེན་ཧྥ་ལོ་ནས་བརྒྱུད་པའི་སྦྱོར་བ་ཡན་
ལག་དྲུག་པ་གསན། ཁྲིད་ཀྱང་གསན། དམ་ཚིག་གི་ཆོས་སྐོར་ལ་བླ་མ་ལྔ་བཅུ་པ། རྩ་
ལྟུང་བཅུ་བཞི་པ། བཅོ་ལྔ་པ་ཡན་ལག་དང་བཅས་པ་གསན། རྗེ་པའི་བེའུ་བུམ་དམར་པོ་
དང་༑ རྡོ་རྗེའི་མགུར་དང་གཟེར་ལྔ་དང་། ཡིག་ཁྲེའུ་དང་དེ་རྣམས་གསན། ཇོ་བོ་མི་
འཁྲུགས་པའི་ཀཾ་ཀ་ནིའི་སྒྲུབ་ཐབས་གསན། བླ་མ་བ་རི་ལོ་ཙཱ་ནས་བརྒྱུད་པའི་ཆོས་
དྲུག་གསན། རྗེ་དམ་པ་སངས་རྒྱས་ནས་བརྒྱུད་པའི་ཞི་བྱེད་དོན་སྐོར་ལྔ་པ་དང་
། ཀམ་
ལུགས་ཀྱི་ཕ་རོལ་ཏུ་ཕྱིན་པའི་སྐབས་དང་པོའི་གདམས་ངག་བཅུ་དང༌
། རིགས་འཛིན་
ལྔ་པ་དང་། ཞི་བྱེད་ཀྱི་ལུགས་ཀྱང་ཞུས།
དཔལ་བདེ་མཆོག་གི་ཏིང་ངེ་འཛིན་གྱི་དབང་དང་། ར་ལུགས་ཀྱི་ཁྱད་པར་གྱི་
དབང་ཡང་ཞུས། ཇོ་བོ་རྗེ་ནས་བརྒྱུད་པའི་བཀའ་གདམས་ཀྱི་ལུགས་ཀྱི་རབ་གནས་
རྒྱས་པ་དང་། བླ་མ་རྡོ་རྗེ་གདན་པ་ནས་བརྒྱུད་པའི་ཀུ་སུ་ལིའི་རབ་གནས་དང་
། བན་
266



ཏི་ཤྲི་རས་པའི་རྣམ་ཐར།
བྷི་ཏ་འབའ་ཏན་ཏ་ནས་བརྒྱུད་པའི་རབ་གནས་སྤྱན་འབྱེད་ཆོ་ག་ཞིབ་མོ་དང་།
གཞན་ཡང་ཚོགས་ཆོས་མང་པོ་གསན། ཁྲིད་ཀྱི་རིམ་པ་མང་པོ་བླ་མ་རིན་པོ་ཆེ་སངས་
རྒྱས་སྒོམ་པ་ལས་གསན་པ་ཡིན་གསུངས། དེ་ལ་ཆོས་སྤྱི་དང་རང་གི་མཚན་ཉིད་དང་།
ཆོས་ཀྱི་བཤད་ལུགས་དང་
། ཆོས་ཀྱི་གོ་བ་ལ་ཁོང་དྲིན་ཆེ་བ་ཡིན་གསུངས།
དེ་ནས་ཁྲིད་མཛད་ནས་བསྒོམས་པས་ཡོན་ཏན་སྐྱེས་ལུགས་གསུངས་པ་ནི།
གཏུམ་མོ་བསྒོམས་པས་བདེ་གསལ་མི་རྟོག་པའི་ཉམས། ཁྱད་པར་དུ་ཡང་རྟོག་མེད་
ནམ་མཁའ་ལྟ་བུ་མཐའ་དབུས་མེད་པ་སྐྱེས་གསུངས། འོ་ན་ཡང(འོན་ཀྱང}རྟོགས་
པས་མ་ཟིན་པས་ཡལ་ཤིན(ཞིང}སོང་
། རྨི་ལམ་འོད་གསལ་ཟིན་ཡང་རྒྱུན་ཆད་མེད་
པར་ནི་མ་བྱུང་། ཡང་བླ་མ་རིན་པོ་ཆེས་དགེ་འདུན་འགའ་ཞིག་ལ་རྗེ་བཙུན་མ་ལྷ་
བདུན་མའི་ཁྱད་པར་གྱི་བྱིན་རླབས་མཛད་པའི་དུས་སུ་སྐ་སྟོན་བྱ་བ་དང་
། ངེད་གཉིས་
གསུངས་སྒྲོས་ཨེ་ཟིན་ལྟ་བ་ལ་སྔར་སྐུ་འཚམས་མཛད་པའི་གློ་སྐར་ཞིག་ལ་སྙན་གཏད་
ནས་གསན་ཙམ་ན། དེ་ལ་སེམས་གཞུང་ཐལ་བས་རླུང་སེམས་ཟིན་པ་ཡིན་པར་སྣང་
བས༑ སྣང་སྲིད་འཁོར་འདས་བེམ་རིག་ཐམས་ཅད་རང་གི་ལུས་ངག་ཡིད་གསུམ་དང་
ལྷན་ཅིག་ཏུ་གྱུར་ནས། དངོས་པོ་ཅི་ཡང་གྲུབ་པ་མེད་པར་འབོལ་སྟན་འཐུག་པོ་ལ་
ལག་པས་འཇུས་པ་བཞིན་སྦྲིད་བེམ་གྱིས་སོང་གསུངས། རིན་པོ་ཆེ་ལ་ཞུས་པ།
དེ་དམིགས་པ་སྦོམ་པ་བྱ་བ་ཡིན་གསུངས། དེ་ལྟ་བུ་ཞིག་ལ་གོམས་ཤིང་འདྲིས་
པ་མཐར་ཐུག་ན། དག་པའི་ས་གསུམ་ལ་དབང་ཕྱུག་བརྒྱད་གསུངས་པ་ལ་དམིགས་
སྦོམ་པོའི་དབང་ཕྱུག་བྱ་བ་ཡིན་གསུངས། ཡང་ཉིན་གཅིག་ཕྱག་གི་མཐེ་བོང་ཚེམས་
བར་ན་བཅུག་ནས་བཞུགས་ཙམ་ན་ཅི་ཞིག་ལྟར་ལ་ཇེ་ཕྲ་ཇེ་ཕྲ་ལ་སོང་ནས་ཀྲིག་གིས་
སོང་བས། སྣང་སྲིད་འཁོར་འདས་ལུས་ངག་ལ་སོགས་པ་ཐམས་ཅད་འུབས་འུབས་
267



ལམ་ཡིག་ཕྱོགས་བསྒྲིགས།
འདུས་པས་ཇེ་ཕྲ་ཇེ་ཕྲ་ལ་སོང་བས་ཅི་ཞིག་ལྟར་ལ་ཁབ་ཀྱི་རྩེ་མོ་ཙམ་ཞིག་ལ་ཡུན་
རིང་བ་ཞིག་གནས་པར་བྱུང་བ་ལ། དེ་ཡང་ཞུས་པས། དེ་ལ་ཡང་སྔར་དང་འདྲ་བར་
དམིགས་པ་ཕྲ་བའི་དབང་ཕྱུག་བྱ་བ་ཡིན་གསུངས།
དེ་ནས་ནམ་བསྒོམས་སྒོམས་སུ་དེ་གཉིས་འོང་བར་འདུག། ཡི་དམ་ལྷ་སྒོམ་ཙ་ན་
ཡང་དེ་ཙུག་འོང་བར་འདུག། དངོས་པོའི་རི་ལ་གཏད་ཙམ་ན་ཡང་དེ་ཙུག་འོང་བར་
འདུག། ཡང་ཞུས་པ། བསྒོམས་ན་གོང་དང་འདྲ་ཡོན་ཏན་དུ་འོང་མ་བསྒོམས་ན་ཡལ་
ནས་འགྲོ་གསུངས། གཏུམ་མོ་བསྒོམ་རེམ་པས་གནས་སྐབས་ཀྱི་ཡོན་ཏན་དཔག་ཏུ་
མེད་པ་བྱུང་གསུངས། ཡང་རྔོག་གཞུང་བའི་སློབ་མ་སློབ་དཔོན་སྟོན་པ་སྨོན་ལམ་འོད་
ཟེར་བྱ་བ་པོས་ཀ་ན་བཞུགས་པ་ལ། གསང་སྔགས་མ་རྒྱུད་གུར་རྟག་གཉིས་དང་
། ས་བྷུ་
ཏ་དང་རྡོ་རྗེ་གདན་བཞི་དང་
། མ་ཧཱ་མ་ཡ་དང་མཚན་བརྗོད་དང་
། དམ་ཚིག་རྒྱ་ཆེའི་
འགྲེལ་པ་རྣམས་གསན། མ་ཧཱ་མ་ཡའི་རྒྱུད་དང་། འགྲེལ་པའི་དབང་དཀའ་གཉིས་
ཡོད་པ་ལས་འགྲེལ་པའི་ལུགས་ཀྱི་དབང་བཀའ་ཐོབ། རྔོག་ལུགས་ཀྱི་ཆོས་དྲུག་དང་
།
སློབ་དཔོན་དཔའ་བོ་རྡོ་རྗེས་མཛད་པའི་རབ་གནས་དང༌། བླ་མ་ཅོག་གི་ལུགས་ལམ་
སློང་བཞི་དང་། དེ་རྣམས་ཞུས།
བླ་མ་ཞང་རིན་པོ་ཆེ་དང་
། བླ་མ་རིན་པོ་ཆེ་སངས་རྒྱས་སྒོམ་པ་གཉིས་ཀྱི་སྤྱན་
སྔར་སྔ་ཕྱི་ལོ་དྲུག་བཞུགས་པ་ལ། དགུན་གྱི་དུས་སུ་ཟླ་བ་གསུམ་གསུམ་ཙམ་བླ་མ་རིན་
པོ་ཆེ་ཞང་གི་སྤྱན་སྔར་བཞུགས་པ་ནི། དཔལ་བདེ་མཆོག་རང་བྱིན་གྱི་བརླབས་པའི་
སྒྲུབ་ཐབས་དང་། པཎྜི་ཏ་ཨ་ཕྱ{ཨ་བྷ}ཀ་རས་མཛད་པ་དང་
། དཔལ་རྒུ་ལོས་མཛད་
པ་དང་གཉིས་ལས་ཚོགས་དང་བཅས་པ་གསན། རྗེ་བཙུན་མར་ལུགས་ཀྱི་སྒྲུབ་ཐབས་
ལས་ཚོགས་དང་བཅས་པ་དང་། དཔལ་བདེ་མཆོག་གི་སྒྲུབ་ཐབས་དང་རྗེ་བཙུན་མའི་
268



ཏི་ཤྲཱི་རས་པའི་རྣམ་ཐར།
སྒྲུབ་ཐབས་དང་གཉིས། བླ་མ་ཞང་གིས་མཛད་པའི་ཆོས་སྐྱོང་གི་སྒྲུབ་ཐབས་དང༌
།
རྫོགས་རིམ་སྦྱོར་བ་ཡན་ལག་དྲུག་ལྡན་དང༌། ཆོས་དྲུག་དང་དེ་རྣམས་གསན། ཕྱག་རྒྱ་
ཆེན་པོའི་ཁྲིད་ཞུས། བླ་མ་ཞང་རིན་པོ་ཆེ་ཉིད་ཀྱིས་མཛད་པའི་ལམ་མཐར་ཐུག་དང་
བདེན་གཉིས་ཟུང་འབྲེལ་དང་། གཞན་ཡང་བརྩམས་ཆོས་མང་དུ་གསན། ཚད་མེད་
པའི་ཐུགས་རྗེ་ཆེན་པོ་མངའ་བས་འཕྲིན་ལས་རྣམ་བཞིའི་སྒོ་ནས་དྲག་པོ་ཐམས་ཅད་
བཏུལ་བའམ། ཆོས་ཀྱི་བྱེད་ལུགས་བསམ་གྱིས་མི་ཁྱབ་པ་ཞིག་ཏུ་གོ་གསུངས། གཙུག་
ལག་ཁང་ཆེན་པོ་བཞེངས་པའམ། རྟེན་ཁྱད་པར་ཅན་མང་པོ་བཞེངས་པ་དང༌།
སངས་རྒྱས་ཀྱི་བསྟན་པའི་རྩ་བ་མཛད་པ་མང་པོ་ཡང་གཟིགས་བླ་མའི་མོས་གུས་སམ།
སངས་རྒྱས་ཀྱི་བསྟན་པའི་ཞབས་ཏོག་གམ། སེམས་ཅན་གྱི་དོན་རླབས་པོ་ཆེ་མཛད་
པའམ། ཆོས་ཀྱི་བྱེད་ལུགས་བསམ་གྱིས་མི་ཁྱབ་པའི་གོ་རྟོགས་སྐྱེས་གསུངས།
དེ་ནས་དགུང་ལོ་ཉི་ཤུ་རྩ་བཞི་བཞེས་པའི་དུས་སུ་དེའི་དབྱར་བླ་མ་རིན་པོ་ཆེ་
སངས་རྒྱས་སྒོམ་པའི་སྤྱན་སྔར་བཞུགས་པའི་དུས་སུ། བླ་མ་རིན་པོ་ཆེ་་བྷ་བྲོམ {འབའ་
རོམ}པ་ཁམས་ནས་བྱོན་ཟེར་བའི་སྐད་འོང་། དེ་ལ་ཤིན་ཏུ་དགའ་བ་བྱུང་བས་་བྷ་བྲོམ
{འབའ་རོམ}དུ་བྱོན། ལམ་དུ་ཀྱབ་ཏི་སྤ་རྒམ་དུ་རིན་པོ་ཆེ་སྟག་ལུང་ཐང་པ་དང་
མཇལ། ཐུགས་ལ་བཏགས་ཆོས་ཀྱང་གསུངས་ནས། ང་བྷ་བྲོམ (འབའ་རོམ}དུ་འགྲོ་
ཞུས་ཙམ་ན། མ་འགྲོ་ང་ཡང་ཁྱོད་ཀྱི་བླ་མ་ཡིན་གསུངས་ནས། ཞག་གསུམ་བསྡད། དེ་
ནས་་བྷ་བྲོམ{འབའ་རོམ}དུ་ཕྱིན། བླ་མ་རིན་པོ་ཆེ་དང་མཇལ། ཕྱག་འཚལ་ཙམ་ན།
ཁྱོད་ལ་སོ་ཡག་པ་ཞིག་སྣང་ཨང་གསུངས། དེ་ནས་སྤྱན་སྔར་ཕྱག་འཚལ་ཙམ་ན་ཁྱོད་
བུ་ཙ་དུས་དང་མི་འདྲ་བར་སྣང་གསུངས། དེར་སྟོན་ཟླ་བ་གཉིས་ཞབས་ཏོག་བྱས། བྷ་
བྲོམ{འབའ་རོམ}ན་བཞུགས་ཙམ་ན་སློབ་དཔོན་ཇོ་བཙུན་དང་
། བླ་མ་ད་འོག་དང་
269



ལམ་ཡིག་ཕྱོགས་བསྒྲིགས།
སྒོམ་པ་ཡོན་རྒྱལ་དང་
། རྡོ་རྗེ་དབང་ཕྱུག་དང་ངེད་ལྔས་རིན་པོ་ཆེ་སྟག་ལུང་ཐང་པ་
ལ་ཆོས་ཞུར་སོང་
། དེའི་སྔར་ནུབ་ཟླ་བ་གཟས་བཟུང་བའི་དུས་སུ་དགེ་འདུན་ལ་ཕྱག་
རྒྱ་ཆེན་པོ་མེ་ལོང་ལྔ་སྐོར་དང་། ཞི་བྱེད་རྨང་ལམ་དང་གསུངས་ཟེར་བ་གསན་པས།
སློབ་དཔོན་ཇོ་བཙུན་གྱིས་ཆོས་ཀྱི་ཞུ་བ་པོ་མཛད། མདང་གསུངས་པའི་ཆོས་གཉིས་
དང་ཆོས་རྗེ་ཕག་མོ་གྲུབ་པས་མཛད་པའི་བརྩམས་ཆོས་རྣམས་ཀྱི་ལུང་དང་ཁོང་རང་
གིས་མཛད་པའི་གཅེས་བསྡུས་ཞུས། རྡོ་རྗེ་དབང་ཕྱུག་དང་ཁྱེད་གཉིས་ལ་མི་འོང་སོང་
གསུངས། ཡང་བསྐྱར་ནས་ཞུས། ཁྱེད་གཉིས་ན་སོ་གཞོན་ཞིང་སྣང་
། ན་སོ་གཞོན་པ་ལ་
ཡང་འོང་བ་མ་ལགས་སམ་ཞུས་པ་ལ། དེ་ལྟར་ཡིན་པ་ལ་གསུངས་ནས་གནང་། ཆོས་
གོང་མ་གཉིས་པོའི་བཤད་པ་མཛད། འོག་མ་ཀུན་གྱི་ལུང་གནང་གསུངས།
དེ་ནས་ཡང་སྐྱི་ཤོད་དུ་བཞུད། བླ་མ་རིན་པོ་ཆེ་སངས་རྒྱས་སྒོམ་པ་མཁར་སར་
ན་བཞུགས་ནས། བེའུ་བུམ་དམར་པོ་གསུངས་ཤིན(བཞིན}སྣང་བས། དེའི་བཟོད་པའི་
ལེའུ་ཡན་ཆོད་ཐོན་ནས་སྣང་། བརྩོན་འགྲུས་ཀྱི་ལེའུ་མན་ཆད་གསན་ནས། དེ་ནས་
དབོན་པོ་ངེད་གཉིས་ལ་བླ་མ་རིན་པོ་ཆེ་་བྷ་བྲོམ{འབའ་རོམ}པ་གདན་འདྲེན་དུ་
སོང་གསུང་ནས་གདན་འདྲེན་དུ་ཕྱིན། གདན་དྲངས་ནས་རེའུ་རྩར་བྱོན། བླ་མ་རིན་
པོ་ཆེ་སངས་རྒྱས་སྒོམ་པས་བསུ་བ་དང་བསྙེན་བཀུར་བྱས། དབེན་ཆུང་དགོན་པ་ཡང་
ཕུལ། དགུན་དེ་དབེན་ཆུང་དུ་བཞུགས། སློབ་དཔོན་ཇོ་བཙུན་ལ་སོགས་པ་འཁོར་ཆེ་
བ་རྣམས་བསྙེན་རྫོགས་བྱས། གཞན་ཐམས་ཅད་རབ་ཏུ་བྱུང་། ང་ཡང་བླ་མ་རིན་པོ་ཆེ་
་བྷ་བྲོམ{འབའ་རོམ}པས་ཆོས་གོས་ཤིག་གནང་ནས་རབ་ཏུ་བྱུང་གསུངས།
དགུང་ལོ་ཉི་ཤུ་རྩ་ལྔ་བཞེས་པའི་དུས་སུ་དོན་གྱི་སླད་དུ་མཚན་ནས་སྨོས་པ།
མཁན་པོ་དགེ་བའི་བཤེས་གཉེན་བྲག་རུམ་བ་སྟོན་གྲགས་བྱ་བ་དང་
། སློབ་དཔོན་
270



ཏི་ཤྲཱི་རས་པའི་རྣམ་ཐར།
དགེ་བའི་བཤེས་གཉེན་མཐའ་བཞི་དར་གཞོན་བྱ་བ་དང་། དད་པའི་དགེ་འདུན་སློབ་
དཔོན་དགེ་བའི་བཤེས་གཉེན་སྨོན་ལམ་འོད་ཟེར་གྱིས་དབུ་མཛད་དགེ་སློང་བཅུ་
དང་༑ དེའི་གྲལ་གྱི་དབུ་ན་བླ་མ་རིན་པོ་ཆེ་སངས་རྒྱས་སྒོམ་པ་ཡང་བཞུགས། ཤིང་ཕོ་
(ས་ཕོ)སྤྲེལ་ལོ་ལ་ཐུབ་པ་མངོན་པར་བྱང་ཆུབ་པའི་དུས། ས་ག་ས་རི་ཟླ་བ་གཉིས་པའི་
ཚེས་བཅུ་དྲུག་གི་སྔ་དྲོ་ལ་རབ་ཏུ་བྱུང་
། དེ་ནས་མཁན་སློབ་གཉིས་ཀ་ལས་བཀའ་ལུང་
སོ་སོ་ཐར་པ་དང་
། སུམ་བརྒྱ་པ་དང་། ཀཱ་རི་ཀ་ལྔ་བཅུ་པ་དང་
། བསླབ་ཁོག་དང་། སྡོམ་
ཚིག་རྣམས་གསན། མཁན་པོ་ལས་བདེན་གཉིས་དོན་དྲུག་དང་ཇོ་བོ་རྗེས་མཛད་པའི་
དོན་དམ་ཡན་ལག་བདུན་པ་དང་གཉིས་གསན་གསུངས། དེ་ནས་བླ་མ་རིན་པོ་ཆེ་
གཉིས་ཀྱི་སྤྱན་སྔར་བསྡད་ཙམ་ན། ནུབ་ཅིག་གི་རྨང(རྨི)ལམ་ན་ཙོང་ཀའི་གོ་ར་དགོན་
བྱ་བ་འཚོགས་པ་དང་པོ་བསྐྱང་པ་དེ་བྱུང་
། དེ་ནས་སོས་སུ་སོང་ཙམ་ན་བླ་མ་རིན་པོ་
ཆེ་་བྷ་བྲོམ{འབའ་རོམ}པ་བྷ་བྲོམ{འབའ་རོམ}ན་བཞུད། རིན་པོ་ཆེས་ཆོས་འགའ་མ་
ཚར་བས་དེའི་དབྱར་དེར་བཞུགས། ཆོས་དེ་རྣམས་ཚར་བར་བྱས།
ཡང་ཡུལ་དུ་འགྲོ་བ་ལ་ཆོས་སྣ་གསུམ་ཞུ་རྒྱུ་ཡོད་པ་ལ་མ་ཞུས་སྙམ་ཙམ་ན།
འབོད་མི་བཏང་ནས་བྱུང་བས་ཕྱིན། འབྲི་གུང་བ་ཞིག་གིས་རྡོ་རྗེ་ཕག་མོ་ལྷ་ལྔའི་སྒྲུབ་
ཐབས་ཞུ་ཤིན་སྣང་བ་ལ་ཁྱོད་ལ་འདི་དགོས་པས་ཉོན་གསུངས། འོ་ན་ངའི་བསམ་པ་
མཁྱེན་པར་སྣང་སྙམ་པ་བྱུང༌། ཡང་ཉིན་ཞིག་འདིར་ཤོག་དང་། ཕྱིང་ཁུག་ཕ་ཀི་འདིར་
ཁྱོ་རོག་གསུངས་ནས། ཐུན་མོང་གི་གེགས་སེལ་དེ་གནང་
། དེ་ཡང་ཞུ་སྙམ་པ་ལ་མཁྱེན་
པར་འདུག་སྙམ་པ་བྱུང་། ཡང་ཡུལ་དུ་འགྲོ་བའི་སྔ་ཉིན་འདིར་ཤོག་གསུངས་ནས་
མཆོད་གྲལ་གྱི་ཟེའུ་ཡ་ཀི་འདིར་ཁྱེར་ལ་ཤོག་གསུངས་ནས་ཇོ་བོ་ཛམ་བྷ་ལའི་སྔགས་
ཤིག་དང་སྒྲུབ་ཐབས་གནང་
། དེ་ཡང་ཞུ་སྙམ་པ་མཁྱེན་པར་འདུག་སྙམ་པ་བྱུང་
། སྟོན་
271



ལམ་ཡིག་ཕྱོགས་བསྒྲིགས།
འབའ་རོམ་དུ་བླ་མ་རིན་པོ་ཆེའི་སྤྱན་སྔར་བཞུད། དེ་ནས་སྤྱན་སྔར་བྲག་ལ་བཞུགས།
དེར་ཞྭ་རྣ་རིང་དང་ཕྱམ་རྩེ་རིང་པོ་དང་ཤམ་ཐབས་རིང་པོ་བྱས་པས། ཁྱོད་ཀྱིས་ཞྭ་
རྣ་བ་རིང་པོ་དང་ཕྱམ་ཚེ་རིང་པོ་ལ་ཐོགས་པ་ཡིན་གསུངས་ནས་སྤྱན་སྔར་བྱུང་ས་མ་
རྙེད། དགོང་ཞིག་བཀའ་བཀྱོན་མཛད་པས་ང་ཐུགས་ལ་མི་འདོག་པར་སྣང་
། འབྲི་གུང་
དུ་འགྲོ་དགོས་སྙམ་པ་བྱུང་
། ནུབ་མོ་མནལ་ཡང་མ་བྱུང་།
དེ་ནས་ནངས་སྔ་མོར་ཉེ་གནས་ཇོ་སྲས་གཞོན་ནུ་གྲགས་བཏང་ནས་སྤྱན་སྔར་
ན་ལ་མོར་ཤོག་གསུངས། སྤྱན་སྔར་ཕྱིན་ཕྱག་འཚལ་ཙམ་ན་ཅི་བཟླས་བཟླས་བདེན་མ་
སྙམ༑ དེ་ཙམ་སྡུག་མི་དགོས། དྲེལ་རྐྱང་བུ་དེ་ཞོན་ལ་ཡོན་བདག་ཁྲི་རྩེ་ཅན་དུ་གསེར་
སྲང་གང་བཙོངས་པའི་རིན་མར་ཡོད། དེ་ཁུར་ལ་ཤོག་གསུངས། བཀའ་བཀྱོན་མཛད་
པ་དེ་ང་ལ་མོས་གུས་ཡོད་མེད་ཉམས་ཚད་བར་སྣང་། མདང་ང་སྡུག་པ་དེ་མཁྱེན་པར་
སྣང་སྙམ། གཞན་གྱི་སེམས་ཤེས་པའི་མངོན་པར་ཤེས་པ་ཡོད་པར་སྣང་སྙམ
། བླ་མ་ལ་
ཐ་མལ་པའི་རྟོག་པ་མི་སྐྱེ། ཡང་དག་པའི་བླ་མའི་འདུ་ཤེས་སྐྱེས། དེར་དགའ་བས་ངས་
གཏོར་མ་རྙེད་ན་རྗེ་བཙུན་མའི་བྱིན་རླབས་ཤིག་ཞུ་བྱས་པ་ལ་གཏོར་མ་ནམ་གཏོང་
ཙམ་ན་ཐོང་གསུངས། དེར་མར་བླངས་ནས། ཚུར་འོང་ཙམ་ན་ཡབ་ཀྱི་རུ་བ་ལམ་ཀ་ན་
སྣང་བས་བསླངས་པས་ནས་ཁལ་གཉིས། མར་ལོག་གཅིག་ལུག་ཤ་གཅིག་ནོར་ཤ་རྐང་
པ་གཅིག་དང་དེ་ཚོ་བྱིན། དེ་ནས་མར་ཀུན་ཕུལ་བས་མཉེས་པར་བྱུང༌། དེར་དགུན་
དུ་སོང་བས་ཤོད་ཀྱི་དགོན་དུ་རྡོ་རྩིག་གཅིག་ལ་སྦྲེལ་བུ་བཀབ་ནས་བཞུགས། སྒོམ་
ཆེན་ཡོན་རྒྱལ་དང་བླ་མ་ད་འོག་དང་ངེད་གསུམ་བྱིན་རླབས་ཞུ་བའི་གྲོས་བྱས། ཁོང་
གཉིས་བྱིན་རླབས་ཞུ་བའི་ཆ་རྐྱེན་འདམ་དུ་ཚོལ་དུ་སོང་
།
བྱ་ལོའི་ལོ་སར་ཟླ་བའི་ཚེས་བཅོ་ལྔ་ལ་ཡི་གེ་བརྒྱ་པའི་ཁྲིད་ཞུས། ཚེས་བཅོ་
272



ཏི་ཤྲཱི་རས་པའི་རྣམ་ཐར།
བརྒྱད་ལ་ཕྱག་རྒྱ་ཆེན་པོའི་སྒོམ་བཏབ། ཉི་ཤུ་གཅིག་ལ་ཕྱག་རྒྱ་ཆེན་པོའི་ངོ་སྤྲོད་
མཛད། ཉི་ཤུ་བཞི་ལ་སེམས་ངོ་སྤྲོད་དང་བོགས་འདོན་མཛད། ཉི་ཤུ་བདུན་གྱི་ནམ་
སྲོད་ལ་ཕྱག་རྒྱ་ཆེན་པོའི་རྟོགས་པ་སྐྱེས། དེར་བླ་མ་རིན་པོ་ཆེ་སངས་རྒྱས་སྒོམ་པའི་
སྤྱན་སྔར་སྐྱེས་པའི་ཉམས་དེ་དེར་ཡང་བྱུང་། རྟོགས་པའི་དོན་དེ་གོ་བ་དང་
། ཉམས་
སུ་མྱོང་བ་དེ་བརྟན་བར་བྱས། དུས་དེར་སྒོམ་ཚུར་འོང་དུ་རེ་བ་དང་སེམས་ཀྱིས་ཕར་
བསྒོམ་པ་མ་ཤེས་པར་སྣང་
། སྒོམ་རང་སེམས་ཡིན་པར་གཟོད་གོ། འདི་དང་པོ་ནས་ཡོད་
པར་སྣང་བ་མ་ཤེས་པ་ཅི་ཙུག་སོང་ཨང་སྙམ་པ་བྱུང་།
འདི་བླ་མ་རིན་པོ་ཆེའི་བྱིན་རླབས་ཀྱིས་རྟོགས་པར་སྣང་སྙམ་ནས་དགའ་བ་
རླབས་པོ་ཆེ་སྐྱེས། སྔར་བླ་མ་ལ་སངས་རྒྱས་ཀྱི་འདུ་ཤེས་སྐྱེས་བྱས་ཀྱང་འདུ་ཤེས་བྱས་
པར་སྣང་། བླ་མ་ལ་སངས་རྒྱས་ཀྱི་འདུ་ཤེས་དུས་དེར་སྐྱེས། དེར་བཞེངས་ནས་ཕྱིར་
བྱོན༑ བླ་མ་རིན་པོ་ཆེ་བཞུགས་པའི་ཕྱོགས་སུ་ཕྱག་མང་པོ་འཚལ། དེ་ནས་ཉི་ཤུ་
བརྒྱད་ཀྱི་ཉིན་པར་ཡང་ཁྲིད་ཞུར་ཕྱིན། སྒོམ་སྐྱེས་པ་མ་ཞུས་པ་ལ་མཁྱེན་པར་སྣང་
།
བསྒོམ་མམ་སྒོམ་བྱུང་ངམ་གསུངས། བྱུང་ཞུས། སྒོམ་བྱུང་ལུགས་མ་ཞུས་པ་ལ་མཁྱེན་
ནས་སྔར་གྱི་དོན་ཇི་ལྟ་བ་བཞིན་དུ་ངོ་སྤྲད། ཁྱོད་དོན་གྲུབ་པས་སྐྱོངས་གསུངས། ཕྱི་
ནས་ཁྲིད་འཕྲོ་ཀུན་ཡོ(པོ}ཚར་བར་མཛད། རྨི་ལམ་དུ་ཡང་རྨི་ལམ་ཟིན་པ་དང་
།
བསྒོམ་པ་དང་འོད་གསལ་ཟིན་པ་དང་
། ཕྱི་ནས་བསྒོམ་མི་དགོས་པར་བྱུང་གསུངས།
དེ་ནས་ཟླ་བ་ཕྱི་ཏའི་ཚེས་བཅུ་གཅིག་ལ་སློབ་དཔོན་བླ་མ་དང་། སྒོམ་ཆེན་ཡོན་
རྒྱལ་དང་། བླ་མ་ད་འོག་དང་། ཉེ་གནས་གཞོན་ནུ་གྲགས་དང་
། ངེད་ལྔས་རྡོ་རྗེ་ཕག་
མོ་ལྷ་ལྔའི་བྱིན་རླབས་ཞུས་པའི་དུས་སུ། སྒོ་སྲུང་གིས་སྒོ་ཕྱེ་ནས་ནང་དུ་ཕྱིན་ཙམ་ན་
བླ་མ་རིན་པོ་ཆེ་དབང་གོས་དམར་པོ་ཞིག་གི་སྟེང་ན་རུས་རྒྱན་མནབས་ནས་ཕྱག་
273



ལམ་ཡིག་ཕྱོགས་བསྒྲིགས།
གཡས་ན་ཌ་མ་རུ། གཡོན་ན་དྲིལ་བུ་བསྣམས་པ། ཁྲི་ཞིག་གི་སྟེང་ན་སྐུ་གཟི་བརྗིད་
དང་ལྡན་ནས་བཞུགས་སྣང་། ཞལ་ཅེར་གྱིས་མཐོང་བ་དང་
། ཡེད་ཀྱིས་སོང་ནས་ལུས་
ལྗིད་ཏིང་གིས་སོང་། དེ་འདྲོག(དེ་མ་ཐག)རང་ནས་བྱིན་རླབས་ཞུགས། དཔལ་རྡོ་རྗེ་
རྣལ་འབྱོར་མ་རང་ཡིན་སྙམ་པ་བྱུང་།
དེ་ནས་བྱིན་རླབས་ཕབ་ནས་ཀྱང་དེ་བས་ལྷག་པ་མི་སྣང་། དེ་ནས་གསོལ་འདེབས་
དང་མགུར་ཞིག་གྱིས་གསུངས་ནས་མགུར་དང་གསོལ་འདེབས་བྱས། དེར་ཕྱིས་ཁྲིད་
བྱས་པ་ལ་ཁྲག་གི་གཏུམ་མོའི་སྐབས་སུ་སྒོམ་མི་དགོས་པར་དྲོད་སྐྱེས། ཆོས་དྲུག་གི་
ལྔ་པོ་དེ་ལ་ཡང་རྟགས་བྱུང་
། འཕོ་བ་སྦྱངས་པ་མ་ཡིན་པར་བླ་མ་རྟག་ཏུ་སྤྱི་བོར་
བསྒོམས་ཙམ་ན་སྤྱི་བོ་སྐྲངས་པ་དང༌། རྡོལ་བས་རུས་པ་ཡང་ཀོང་གིས་སོང་བ། སློབ་
དཔོན་བླ་མས་མཐོང་བས། འཕོ་བ་སྦྱངས་བ་ཡིན་སྙམ་ནས་རིན་པོ་ཆེ་ལ་ཞུས་པར་
སྣང་ ཉིན་ཞིག་ཤོག་དང་མགོ་ཚུར་སྟོན་དང་གསུངས། འཕོ་བ་རྟག་ཏུ་མ་སྦྱངས།
འཕོ་བ་ཐལ་བྱ་བ་ཡོད་པ་ཡིན་གསུངས། འཕོ་བ་སྦྱངས་བ་མ་ཡིན། རིན་པོ་ཆེ་རྟག་ཏུ་
སྤྱི་བོར་བསྒོམས་པ་ཡིན་ཞུས་པས། འོ་ན་སྙིང་དུ་བསྒོམ་གསུངས། དེའི་དུས་ཕྱག་སྤྱི་
བོར་བཞག་ནས། ལོ་བཞི་བཅུ་རྩ་གཉིས་ཀྱི་བར་དུ་མ་ཤི་ན་ལེགས་པར་འོང་གསུངས་
ནས་མེ་རུ་རྩེའི་ཚེ་བསྲིང་བསྟན།
ཡང་དུས་ཤིག་ན་ཆུའི་ཕར་ཀ་ན་དགེ་འདུན་ཐམས་ཅད་ལ་ཤོག་གསུངས་
ནས་ཟམ་པ་བྱེད་པའི་རྡོ་རིང་ཞིག་དགེ་འདུན་མང་པོས་དྲུད་ནས་བྱུང་
། རིན་པོ་ཆེ་
བཞེངས་འཕྱིས་པས་ཕྱི་ན་བཞུད་ཙམ་ན། འདི་དྲུད་པས་ཅི་བྱེད་བྱས་པ་ལ་ཟམ་པ་
བྱེད་པ་ཡིན་ཟེར། ངས་བལྟས་པས་ཆག་ནས་གཉིས་སུ་སོང་ནས་སྣང་བས། འདི་ཆག་ནས་
སྣང་བྱས་པས། འདིས་འདི་སྐད་ཟེར་བ་ནི་དཔོན་ཞིག་རྫུན་བྱེད་པ་ཡིན་པས་ཁ་སྤུ་སྤྱི་
274



ཏི་ཤྲི་རས་པའི་རྣམ་ཐར།
ཟེར༑ དེ་མ་ཡིན། ཆག་ནས་སྣང་བྱས་པ་ལ་འདི་མ་ཆག་མར་འཐེན་ཟེར་ནས་དྲུད་ནས་
སོང་༑ འགྲེས་བཅུ་ཙམ་སོང་བ་དང་རིན་པོ་ཆེས་གཟིགས་བཞིན་ཆག་ནས་སོང་། དེ་
ཙམ་ན་སློབ་དཔོན་བླ་མས་འདིར་ཤོག་གསུངས་ནས་ཕ་ཀི་ཞིག་ཏུ་ཁྲིད་ནས་སོང་
། དེ་
ཁྱོད་ཀྱིས་ཅི་ཙུག་ཤེས་གསུངས། ངས་ད་ལྟ་ཆག་པ་བཞིན་དུ་མཐོང་བྱས། ཁྱོད་ལ་མོས་
གུས་མེད་སྙམ་པ་ལས། དང་པོ་ཕ་མ་ཀུན་ཡོན་བདག་ཡིན་ཡིན་པའི {པས}ཞེན་པ་
ཡིན་བར་སྣང་གསུངས། ཡང་བྲག་རྡོ་སྐྱེལ་པ་ལ་བླ་མ་དཔལ་རྒྱལ་གྱིས་དཔོན་ཞིག་
རྦབ་འོང་ཟེར་བས། ཡར་བལྟས་པས་རྦབ་ཐད་ཀ་ན་མར་བྱུང་བ་ལ་སྡོད་སྡོད་བྱས།
སྡིགས་མཛུབ་ཅིག་མཛད་པས་སར་བསྡད། བྷ་བྲོམ{འབའ་རོམ}ཕུ་དང་
། རྫ་ལུང་
དང་༑ རྩམ་གྱི་རི་དེ་རྣམས་སུ་གཅིག་པུར་བཞུགས་ནས་སྒྲུབ་པ་མཛད།
ཡང་དུས་ཤིག་ན་ཐོག་བཞེར་ཕུར་བུ་རྒྱལ་གྱི་ཕའི་འདུ་བ་བྱེད་སར། བླ་མ་་བྷ་
བྲོམ{འབའ་རོམ}པ་དང་། བླ་མ་འབྲི་གུང་བ་དང༌
། བླ་མ་རིན་པོ་ཆེ་བྲག་དཀར་བ་
དང་གསུམ་འདུ་བ་ལ་གདན་དྲངས། ཁོལ་བྱ་བའི་ས་རིས་ལ་བླ་མ་རིན་པོ་ཆེ་་བུ་བྲོམ་
{འབའ་རོམ}པ་སྐུ་འཁོར་དང་བཅས་བ་ཚུར་བྱོན། དེ་ནས་རོམ་པོ་ཁོལ་གྱི་ཐང་ལ་
མཇལ་ནས་ཕྱག་དང་སྐོར་བ་བྱས།
དེ་ནས་སང་ཉིན་ཁོལ་གྱི་ཕུར་རིན་པོ་ཆེ་འབྲི་གུང་བས་ཕ་བོང་དམར་པོ་ཆེན་
པོ་ཞིག་གི་སྟེང་དུ་ཆོས་ཁྲི་བཤམས་ནས། རིན་པོ་ཆེ་་བྷ་བྲོམ(འབའ་རོམ}པ་བཞུགས་
པར་ཞུས། རིན་པོ་ཆེ་འབྲི་གུང་བས་མཎྜལ་ཕུལ་ནས། ངེད་སློབ་དཔོན་ལ་བྱང་ཆུབ་
མཆོག་ཏུ་སེམས་སྐྱེད་པར་ཞུ་བྱས་ནས་ཞུ་བ་ཕུལ་བས། སེམས་བསྐྱེད་གནང་། དེ་དུས་
སུ་ང་ཡང་ཡོད། དེ་ནས་དགོང་ཀར་སོང་བ་དང་
། རིན་པོ་ཆེ་བྷ་བྲོམ{འབའ་རོམ་
པས་རིན་པོ་ཆེ་འབྲི་གུང་བ་གཟིམ་སྦྲེལ་དུ་གདན་དྲངས་ནས་ཇ་བུར་བྱས། བླ་མ་རིན་
275



ལམ་ཡིག་ཕྱོགས་བསྒྲིགས།
པོ་ཆེ་་བྷ་བྲོམ{འབའ་རོམ}པས་བླ་མ་རིན་པོ་ཆེ་འབྲི་གུང་བ་ལ་བླ་མ་ཀེ་རུ་བས་དབུ་
མཛད་ངའི་འཁོར་འདི་རྣམས་ལ་ཐུགས་བསྐྱེད་ཅིག་དང་
། ཕྱག་རྒྱ་ཆེན་པོའི་སྒོམ་ཞིག་
གསུངས་བར་ཞུ་བྱས་ནས་ཞུ་བ་ཕུལ། དེ་ནས་ཐུགས་བསྐྱེད་མཛད་རིང་ལ་བཞུགས།
དེ་ནས་གཟིམ་སྦྲེལ་དུ་བཞུད། བླ་མ་ཀེ་རུ་བས་དབུ་མཛད་ངེད་རྣམས་ལ་ཕྱག་རྒྱ་ཆེན་
པོ་སྒོམ་གསུངས། ང་རང་ལ་སྒོམ་ཡོད་པ་དེ་ལས་ལྷག་པ་བོགས་འདོན་རྒྱུ་དང་སྐྱེད་
དབྱུང་རྒྱུ་མི་འདུག འོ་ན་ཡང་ངའི་དེ་སྒོམ་ཡིན་པར་འདུག་སྙམ་ནས་ངེས་ཤེས་སྐྱེས།
དེ་ནས་་བྷ་བྲོམ(འབའ་རོམ}དུ་བྱོན་པ་ཡིན་གསུངས།
ཡང་བྷ་བྲོམ{འབའ་རོམ}དུ་བཞུགས་དུས་སུ་མཛོ་ཞིག་ཡོད་པ་བཙོང་པས་
གསེར་སྲང་གང་ཁུག་པ་དང་། ཕ་དང་མི་ཆོས་པ་ལ་བསླངས་པས་གཡང་ཐུན་དང་
རྐམ་པོ་དང་ཚ་དང་བལ་དང་མར་དང་ཐུད་དང་འབུལ་རྒྱུ་རྙེད་པས། རྡོ་རྗེ་དབང་
ཕྱུག་དང་འགྲོགས་ནས། སྐྱི་ཤོད་དུ་བླ་མ་རིན་པོ་ཆེ་སངས་རྒྱས་སྒོམ་པ་དང་བླ་མ་རིན་
པོ་ཆེ་ཞང་གཉིས་ལ་འབུལ་བ་བྱེད་དུ་ཕྱིན། གསེར་གྱིས་ཇ་ཁུག་པས་ཇ་བསྐོལ་ནས་
དྲངས། འབུལ་བ་བགྱིས། བླ་མ་ཞང་རིན་པོ་ཆེ་མ་འདས་པ་ལ་མཇལ། དེ་ནས་ཕྱིས་ཟླ་
བ་ལྔ་པ་ལ་གཤེགས་པས་མ་མཇལ། དེ་ནས་ཡང་བྷ་བྲོམ {འབའ་རོམ}དུ་བྱོན།
དེ་ནས་བླ་མ་རིན་པོ་ཆེ་སྐུ་ཁམས་མ་བདེ་ནས་ཟླ་བ་གཅིག་ཏུ་དགེ་འདུན་
རྣམས
མས་ཀྱིས་ཉིན་རེ་ལ་རྒྱས་འབྲིང་རྣམ་གསུམ་བཏོན། སྐུའི་རིམ་གྲོ་བྱས། ཀློག་འདོན་
པའི་སྦྲེལ་གྱི་སྒོ་ལ་ཉེ་བར་ཀློག་འདོན་ཤིན་ཡོད་ཙམ་ན་རྒད་པོ་སེ་ཐུང་བ་རལ་གུ་
སེར་པོ་ཞིག་གོན། ཕྱམ་ཙེ་སེར་པོ་ཞིག་གོན། མགོ་ལ་ཕྱིང་བུའི་ཞྭ་ཅོག་ཅོག་གོན་པ་
ཞིག་བྱུང་བས་ངའི་རྩར་བསྡད། ཁྱོད་གང་ནས་འོངས་བྱས་པ་ལ། ང་རྩི་བར་ནས་ཇ་
པ་དང་འགྲོགས་ནས་འོངས་ཟེར། ཇ་པ་ཅི་ཙམ་སྣང་བྱས་པ་ལ། ཇ་པ་མང་བར་སྣང་།
276



ཏི་ཤྲཱི་རས་པའི་རྣམ་ཐར།
མདོ་སྨད་ནས་ཡོང་བའི་དར་པ་ཡང་སྣང་ཟེར། མ་དྲིས་པར་མདོ་སྨད་ན་མི་ཉག་རྒྱལ་
པོ་བྱ་བ་གླང་རི་ཐང་པའི་སྐུ་(སྐུའི}སྐྱེ་བ་ཡིན་ཟེར་བའི་ཆོས་རྒྱལ་ཞིག་བཞུགས་པ་མྱ་
ངན་ལས་འདས། ད་ཁོང་རང་ལ་སྲས་མེད་ཚ་བོ་ཞིག་ཡོད་པ་རྒྱལ་སར་ཕྱུང་ཟེར།
བཅུ་གཉིས་ལོན། རྩིས་བྱས་པ་ལ་རྒྱ་ནག་པོའི་ཡུལ་ཡང་དེས་འཐོབ་ཟེར། དེ་ལ་བླ་མ་
རྒྱ་ཟེར་བའི་དབུས་པ་ཞིག་གིས་དབང་བསྐུར་བྱས། སྤྱི་ང་ལྷ་ཆེན་པོ་བྱ་བ་དེའི་དབང་
སྐུར་མཁན་བླ་མ་པུ་རངས་པ་ཏི་ཞི་བྱ་བ་ཡིན། བེ་འདུལ་གུག་ཤི་བྱ་བ་དང་
། འབྲོམ་ད་
ར་དི་བྱ་བ་དང་
། དེ་མིན་ཡང་དབུས་པ་མང་པོ་ཡོད། བསོད་ནམས་ཆེ་ཟེར།
དེ་ནས་ནུབ་མོ་མལ་དུ་ཕྱིན་ནས་བསྒོམ་ཙམ་ན། ཁོས་ཟེར་བ་དེ་རྣམས་དྲན་
པས་ཡུལ་དེར་འགྲོ་དགོས་སྙམ་པ་རྟོག་པ་ལ་ཡང་ཡང་སྐྱེས། ནངས་པར་ཡག་པར་དྲི་
དགོས་སྙམ་ནས་བལྟས་པས་ཁོ་མི་སྣང་། དེ་ནས་རིམ་གྲོ་བྱས་པས་བླ་མ་རིན་པོ་ཆེ་སྐུ་
ཁམས་བདེ། དེ་ནས་ཡང་དུས་ཤིག་ན་བྲག་ལ་ཤོག་གསུངས་ནས་བྲག་ལ་ཕྱིན་ཙམ་ན་
ཚང་མང་སྟེང་ན་བཞུགས་ནས་སྣང་
། ཉེ་གནས་ཀུན་ཡང་ཡོ་སྣང་
། བྲག་ཆེན་པོ་ཞིག་
ལ་སེར་ག་བྱུང་ནས་སྣང་བ་ལ། རིན་པོ་ཆེའི་ཞལ་ནས། མཆོད་ཁང་སྟེང་དུ་བྲག་ཆེན་
པོ་ཞིག་ཆད་ནས་མཆོད་ཁང་རྡིབ་པར་སྣང་
། གཏོར་མ་བཏང་ཕྱག་མཁར་གྱི་ལམ་
བསྟན། དམིགས་པ་གཏད་པས་ཕར་སོང་བ་ཡིན་པ་ལ། ཚང་མང་སྟེང་གི་འདི་ལ་དེ་
ཙུག་མི་ཉན་བར་འདུག འདིའི་འོག་འདིར་གཅིག་གིས་མགོ་གཏད་ནས།
དེ་ནས་སྟེང་ནས་བྲག་བཀོག་ན་ཡོང་བར་འདུག་གསུངས་པ་ལ། ང་ལ་གཟིགས་
ནས་ཞལ་འཛུམ་འཛུམ་མཛད་པས། འོ་ན་ང་ལ་གསུངས་བར་འདུག་སྙམ་ནས། བྲག་ལ་
མགོ་གཏད་ནས་སྟེང་ནས་བྲག་བཤིགས་ནས་མེད་པར་བྱས། དམིགས་པ་གཏད་པས་
བྲག་བཟློག་པ་ཡིན་གསུངས། རང་གི་སྤྱིལ་པོ་ལ་འདུག་ཙམ་ན་མདུན་ན་རྡོ་བ་ཟླུམ་
277



ལམ་ཡིག་ཕྱོགས་བསྒྲིགས།
པོ་ཞིག་ཡོད་པ་ལ་དམིགས་པ་གཏད་པས་རྡོ་བ་དེ་ཕར་ཕར་འགུལ་བ་བྱུང་གསུངས།
ལར་བླ་མ་རིན་པོ་ཆེ་ཚོགས་ཆོས་ནམ་གསུངས་པའི་དུས་སུ་དཔོན་ཞིག་དེ་ལྟར་མ་
ལགས་སམ་གསུངས། དེའི་བཀའ་བསྒོ་བ་དང་བདག་པོ་གྱིས་ཤིག་བྱ་བ་ཡིན་སྙམ་པ་
བྱུང་གསུངས། ཡང་དུས་ཤིག་ན་དམུ་དོ་དགོན་པ་ཟུང་གསུངས་པ་ལ། རང་ཡུལ་དུ་
དགོན་པ་མི་འཛིན་ཞུས་པ་ལ། ཁྱོད་ཀྱིས་རྩར་མི་མང་བའི་སྐྱོན་ཞིག་ཡོང་གསུངས། ང་
རང་ཡོད་རིང་ལ་དགོན་པ་བཟུང་ནས་ཡག་པར་ཡོང་བ་ཡིན་གསུངས།
དེ་ནས་ཁམས་སུ་འགྲོ་བ་ཡིན་ཞུས་ནས། སྐྱི་ཤོད་ན་བླ་མ་རིན་པོ་ཆེ་སངས་རྒྱས་
སྒོམ་པ་ལ་ཕྱག་འཚལ་དུ་ཕྱིན། དེར་ཆོས་ཞུ་རྒྱུ་འགའ་རེ་ཡོད་པ་ཞུས་ནས། ཁམས་སུ་
འགྲོ་བ་ཡིན་ཞུས་པ་ལ། བླ་མ་བྷ་བྲོམ{འབའ་རོམ}པ་ཡང་སྐུ་ན་བགྲེས། ངེད་ཀུན་
ཡང་སྐུ་ན་བགྲེས་པས་བསྡད་ན་གསུངས། འགྲོ་ཞུས་པ་ལ། འོ་ན་དེ་ཙུག་གྱིས་གསུངས།
དེ་ནས་འབྲི་གུང་དུ་ཕྱིར་ལམ་དུ་གནས་ཞི་ལྷུངས་བྱ་བར་འབྲི་གུང་དུ་སང་སླེབ་པའི་
ནུབ་མོ། རྨི་ལམ་ན་ངའི་སྤྱི་བོར་ཉི་མ་ཟླ་བ་འོད་ཀྱི་ལི་ལི་འཁོར་ཤིན{བཞིན} སྣང་བ་
ལ༑ གཡས་ཀྱི་ཕྱོགས་སུ་ཤར་གྱིས་ལྷུང་སྙམ་པ་རྨིས། དེ་ང་ལ་མི་མ་ཡིན་གྱིས་གནོད་པ་
བྱེད་པ་ལ་རིན་པོ་ཆེའི་བྱིན་རླབས་ཀྱིས་མི་ཚུགས་པ་ཡིན་ནམ་སྙམ་པ་ལ། དེ་མ་ཡིན་
པར་སྣང་། དུས་རྒྱུན་དུ་བླ་མ་རིན་པོ་ཆེ་་བྷ་བྲོམ(འབའ་རོམ}པ་སྤྱི་བོར་བསྒོམ་པ་ལ།
ཕྱིས་རིན་པོ་ཆེ་འབྲི་གུང་པ་ཡང་སྒོམ་བ་དེ་ལ་ལྟ་བར་སྣང་། དེ་ལ་ཡང་ཕྱིས་འབྱུང་
དང་རྟེན་འབྲེལ་དང་གོ་བ་མང་པོ་ཞིག་སྐྱེས།
དེའི་ཕྱི་དེ་ཉིན་པར་འབྲི་གུང་དུ་ཕྱིན། དགོན་པ་མཐོང་སར་སླེབ་པ་དང་། ཁུ་རུ་
ཕོག་ནས་ཕྱག་འཚལ་ཙམ་ན། དགོན་པ་དེ་བདེ་མཆོག་ལྷ་དྲུག་ཅུ་རྩ་གཉིས་ཀྱི་དཀྱིལ་
འཁོར་དུ་གཟིགས་གསུངས། དེ་ནས་འབྲི་གུང་ཐང་ལ་ཡར་ཕྱིན་ཙམ་ན། འདྲེ་རལ་བུ་
278



ཏི་ཤྲི་རས་པའི་རྣམ་ཐར།
སྔོན་དུ་བྱུང་བས་དེ་རིང་བཅའ་ཀོ་ར་བྱུང་བ་ལ་ཁྱོད་འཕྱིས་ཡར་སོང་ཟེར་བ་ལ། དེ་
ནས་ར་བ་སེ་བོར་སླེབས་ཙམ་ན། སེར་བ་བབས། འབྲུག་གི་ཚག་སྒྲ་ཆེན་པོ་བྱུང་བ་ལ།
དེ་འབབ་རིང་ལ་གླིང་ཤམ་དུ་བསྡད། བླ་དབྱེའི་ཐང་དུ་སླེབ་པ་དང་
། ཉེ་གནས་བྷ་
བྲོམ{འབའ་རོམ}པ་དང་འཕྲད་པས་ཚང་མང་དུ་ཁྲིད་ནས་ཇ་དང་བཅའ་ཀོ་ར་དྲང་
།
དེ་ནས་དུང་སྐད་བྱུང་བས་དགེ་འདུན་ཐམས་ཅད་བླ་དབྱེའི་ལ་ཚོགས། རིན་པོ་
ཆེ་ཡང་ཆོས་ཁྲི་ལ་བྱོན། སྔར་དཔོན་སྒོམ་པས་ང་ཉེ་གནས་མི་བྱེད་བྱས་པས་རིན་པོ་
ཆེ་དང་འགལ་ནས་ང་འཚོགས་པ་མི་སྐྱོང་གསུངས་ནས། ཡང་དགོན་སྟེང་དུ་བྱོན་པར་
འདུག། དེར་དཔོན་སྒོམ་པས་ཉེ་གནས་བྱེད་པར་ཁས་བླངས། རིན་པོ་ཆེ་འཚོགས་སར་
བྱོན་ནས་འཚོགས་པ་སྐྱོང་བར་ཞལ་གྱིས་བཞེས། དཔོན་སྒོམ་ལ་ཡེལ་པས་ཕུལ་བའི་རྟ་
དྲོ་རག་གནང་
། བེར་བསྐོན་ནས། དེ་ནས་རིན་པོ་ཆེ་ཡང་དགོན་སྟེང་དུ་བཞུགས་པ་
དང་༑ ཉེ་གནས་་བྷ་བྲོམ{འབའ་རོམ}པས་ཚང་མང་ནང་དུ་བོས་ཇ་བུ་རམ་དྲངས།
དེ་ནས་ ཡང་སྤང་ཤིང་གི་སྟེང་དུ་རྐོམ{དཀོམ}སྟན་ཞིག་བཏིང་བ་ལ་བསྡད། དེ་
ནས་ཕག་མོ་གྲུར་བསྐོས་པའི་སྒོམ་ཆེན་ཞིག་གིས་བཙུན་ཆུང་འགའ་ལ་ངས་བཙད་པོ་
རྣམས་ལ་གཏམ་འདི་སྐད་གཏོང་བ་ཡིན་ཟེར་ནས། གཏམ་བཤད་གཏོང་ཤིན{བཞིན}
འདུག། རིན་པོ་ཆེའི་བྱིན་རླབས་ཀྱིས་ང་ལ་སྒོམ་ཞིག་སྐྱེས། ཤིན་ཏུ་དགའ་བས་རིན་
པོ་ཆེ་ལ་ཞུར་ཡོད་ན་སྙམ་པ་ལ་ཞུ་སྟབས་མ་བདེ། དེ་ཙམ་ན་ཁང་ཐོག་ན་ཚག་ཚག་
འདུག་ཙ་ན། གཏམ་གཏོང་མི་ན་རེ། རིན་པོ་ཆེ་བྱོན་མ་སོང་
། མེ་མར་སྡུས་ཟེར། ཁོང་
གཉིད་དུ་སོང་བ་ལྟར་བྱས་ནས་ཁ་རོག་བསྡད། རིན་པོ་ཆེས་སྐར་ཁུང་ན་མར་གཟིགས་
ནས་འདི་ན་སུ་ཡོད་འདི་ན་སུ་ཡོད་གསུངས་པ་ལ། ཁོང་ཚོ་ཁ་རོག་པར་བསྡད་པས་
ང་ཡོད་ཟེར་མ་ནུས།
279



ལམ་ཡིག་ཕྱོགས་བསྒྲིགས།
ཡང་ཕར་བཞུད། འོ་ཡང་བྱོན་ཡང་བྱོན་ཟེར་ད་ཡང་བྱོན་ནས་འདི་ན་སུ་ཡོད་
གསུངས་པ་ལ་ཅང་ཟློ་མ་ནུས། ངའི་མོས་གུས་ཀྱི་གདུང་བ་དེ་བླ་མ་རིན་པོ་ཆེས་མཁྱེན་
པར་སྣང་བ་ལ་ངས་ཞུ་མ་ནུས། དེ་དུས་སུ་ཞུས་ན་ང་རང་ལ་ཕན་པའམ་མཉེས་པ་
ཞིག་འོང་བར་སྣང་བ་ལ་ཞུ་མ་ནུས་གསུངས། དེ་ནས་སང་ཉིན་མཇལ་ནས་ཕྱག་འཚལ།
ཕྱག་རྟེན་དར་དམར་པོ་ཁ་དོ་ཕུལ། ཅོང་སྒོམ་གྱིས་སྐྱི་ཤོད་ནས་ཡོང་བ་ཡིན་བྱས་ནས་
འགའ་ཞུ་སྙམ་པར་སྣང་བ་ལ། དེ་མ་ཞུས་པར་ང་རང་གིས་ཤེས་ཤེས་གསུངས།
དེ་ནས་ཡི་གེ་བརྒྱ་པ་དང་
། ཕྱག་རྒྱ་ཆེན་པོ་དང་། ཁྲིད་ཀྱི་རིམ་པ་ཀུན་ཞུས།
སེམས་བསྐྱེད་རྒྱས་པ་ཡང་ཞུས། ཡང་བྷམ་བཏང་ན་སྤང་ཤིང་གི་དུས་སུ་མི་རེ་རེས་
རྡོ་རེ་རེ་ཁྱེར་ལ་ཤོག་གསུངས་ནས། ཆོས་ཁྲི་ཞིག་བརྩིགས་ནས་འུར་དེད་ཀྱི་གདམས་
ངག་གསུངས། དེའི་དུས་སུ་ཕན་པ་མང་པོ་བྱུང་ཕྱིས་ཀྱང་རང་གཞན་ཡོངས་ལ་ཕན་
པར་བྱུང་གསུངས། ཡང་ཁམས་ན་འགྲོ་མི་ཞིག་གིས་ཆོས་དྲུག་གི་ལུང་ཞུས་པ་ཡང་
གསན། རྗེ་འབྲི་སྒོམ་ཆུང་བ་ནས་བརྒྱུད་པའི་གཏུམ་མོ་འཁོར་ལོ་ཡངས་པ་གྲངས་
འཛིན་མ་གསན། སྔར་རྒྱུད་དང་གསང་སྔགས་ལམ་འབྲས་དང་། ནཱ་རོ་པའི་ཆོས་དྲུག་
དང་༑ གསང་སྔགས་ཀྱི་ཆོས་མང་དུ་ཞུས་པ་ལ། དེའི་དུས་སུ་གསང་སྔགས་ཀྱི་གནད་
དང་རྩ་རླུང་གི་གནད་གོ་རྟོགས་མང་པོ་ཞིག་སྐྱེས་པས་ཕན་པར་བྱུང་གསུངས། ཡང་
ཉིན་ཞིག་འབམ་ཐང་ལ་ཁྲིད་བྱེད་པའི་དུས་སུ། རྟོགས་པ་ཕུལ་བ་ལ་གར་སྐྱེས་གསུངས།
བླ་མ་རིན་པོ་ཆེ་འབའ་རོམ་པ་ལས་སྐྱེས་ཞུས་པ་ལ། སློབ་དཔོན་པས་མཁྱེན་པར་
འདུག་གམ་གསུངས། མཁྱེན་པར་གདའ་ཞུས་པས། མཁྱེན་པར་འདུག་གམ་བྱས་པ་
སློབ་དཔོན་ལ་མ་ཟློ་གསུངས།
ཡང་དུས་ཤིག་ན་རིན་པོ་ཆེའི་སྤྱན་སྔར་རྟོགས་པ་སྐྱེས་པ་ཞུས་པ་ལ། སྒོམ་རོ་
280



ཏི་ཤྲཱི་རས་པའི་རྣམ་ཐར།
གཅིག་ཆེན་པོ་བྱ་བ་སྒོམ་རོ་གཅིག་ཆེན་པོ་བྱ་བ་གསུངས། སྒོམ་རོ་གཅིག་ཁྱོད་ལ་
སྐྱེས པ་ཡིན་བྱ་བའི་ངོ་མ་སྤྱད་ཀྱང་ཆོས་རྗེ་ཕག་མོ་གྲུ་པས་གསུངས་པའི་རབ་གནས་
ཚོགས་ན་གསུངས་པ་ཡང་གསན། ཡང་ནུབ་གཅིག་རྨང(རྨི)ལམ་ན་མི་གཉིས་ཀྱི་བར་
ན་བཙིར་ནས་ཁྱོད་སུའི་རྒྱལ་རྒྱུད་ཡིན་ཟེར། ང་བླ་མ་རིན་པོ་ཆེ་་བྷ་བྲོམ{འབའ་རོམ}
པའི་རྒྱལ་རྒྱུད་ཡིན་བྱས་པས་བཞག། དེ་ཙམ་ན་མདུན་ན་ཁྱི་ཞིག་འགྲོ་ཤིན{བཞིན}
སྣང་༑ བར་ཆད་བྱེད་པ་ཞིག་ཡོད་པར་སྣང་བ་ལ་བླ་མ་རིན་པོ་ཆེའི་བྱིན་རླབས་ཀྱིས་
མ་ཚུགས་པ་ཡིན་གསུངས། སྤྱིར་ཆོས་ཀྱི་བྱ་ལམ་སྒོམ་ཆེན་པའི་སྤྱོད་ལམ་འཚོགས་པ་
སྐྱོང་བ་དང་། གཞན་དོན་བྱེད་ཐབས་དང་རང་གི་ཆོས་སྤྱོད་བྱེད་ཐབས་གཤའ་མར་
ཕན་པ་ཞིག་བྱུང་
། ཚོགས་ཆོས་མང་པོ་ཡང་ཐོས་པས་ཕན་པར་བྱུང་གསུངས།
དེ་ནས་ཡོས་བུའི་ལོའི་ཟླ་བ་བདུན་པའི་ཚེས་བཅོ་བརྒྱད་ལ་དོན་གྱི་སླད་དུ་
མཚན་ནས་སྨོས་ན་མཁན་པོ་རིན་པོ་ཆེ་དཔལ་ཐག་མ་པ་དང་། སློབ་དཔོན་རིན་པོ་
ཆེ་གུ་ར་བ་དང་
། གསང་སྟེ་སྟོན་པ་དགེ་བའི་བཤེས་གཉེན་དར་གཞོན་དང་། དད་
པའི་དགེ་འདུན་དོ་པ་ལ་སོགས་པ་དགེ་སློང་བཅུ་དང་། གུང་ཐུན་དང་པོ་དགུང་ལོ་
སུམ་ཅུ་རྩ་གཉིས་ལ་བསྙེན་པར་རྫོགས་པ་བྱས་པ་ཡིན་གསུངས། དེ་ནས་བླ་མ་རིན་པོ་
ཆེ་བྷ་བྲོམ{འབའ་རོམ}པ་སྐུ་ཁམས་མ་བདེ་ཟེར་ནས་་བྷ་བྲོམ(འབའ་རོམ}དུ་འགྲོ་
ཞུས་པས་སོང་གསུངས། སྤྱན་སྔ་ན་འདུག་པའི་དུས་སུ་ཆོས་དེ་ཐུགས་ལ་བཏགས་པ་
ལས་གཞན་གྱི་མཉེས་མཉེས་མི་མཛད། མི་ཉག་ཡུལ་དུ་འདུག་རིང་དང་སྐུ་འདས་
ནས་ཐུགས་ལ་བཏགས། སྔ་ཕྱི་ཀུན་ཏུ་འབྲི་གུང་དུ་ལོ་གཅིག་བསྡད་གསུངས། དེ་ནས་
འབྲི་གུང་ནས་་བྷ་བྲོམ(འབའ་རོམ}དུ་སོང་ཙམ་ན་བྷ་བྲོམ{འབའ་རོམ}དུ་བསླེབས་
པའི་ཉིན་པར་སྔར་རིན་པོ་ཆེ་ཞག་ལྔ་བཅུར་སྐུ་ཁམས་མ་བདེ་ནས་སྐུ་མཚམས་མཛད་
281



ལམ་ཡིག་ཕྱོགས་བསྒྲིགས།
པར་སྣང་བ་ལ། དེ་ཉིན་སྐུ་འཚམས་ཕྱེས་ནས་གྲྭ་བ་ཆེ་བགྲེས་རྣམས་བོས་དྲོ་བར་ཞིག་
དྲངས་ནས་བཞུགས་པའི་དུས་སུ། བེའུ་ཀར་ཆོས་སྙིང་གིས་དཔོན་ཞིག་འབྲི་གུང་ནས་
སུམ་པའི་ས་རིས་ལ་བྱུང་ལ་ཁམས་སུ་སོང་ཟེར། རིན་པོ་ཆེ་ཞལ་འཛུམ་པ་ཞིག་མཛད་
ནས་མར་ལྟོས་དང་གསུངས་ཟེར། གཅིག་གིས་བལྟས་པ་ལ་རྟ་པ་གསུམ་འོང་ཞིང་སྣང་།
བན་སྡེ(བན་དེ}གཅིག་གི་ལག་ནས་ཤིང་གཅིག་བཟུང་ནས་སྣང་ཟེར། དེ་ང་དང་ཐོག་
བཞེར་འབུམ་སྐྱེས་དང་སྒོམ་བ་ཐུགས་རྗེ་དང་གསུམ་བྲག་འོག་ནས་ཡར་ཡོང་བ་དེ་
རིན་པོ་ཆེས་མཁྱེན་པར་སྣང་། བྲན་ཀ་ལྷ་སྟོན་ཞོ་ཟོ་བ་གང་བཟུང་ནས་སྤྱན་སྔར་འགྲོ་
བ་དང་། ལམ་དུ་ཐུག་ཁོ་སྤྱན་སྔར་སླེབས་པ་དང་རྟ་པ་དེ་གསུམ་སུ་ཡིན་གསུངས་པ་
ལ༑ དཔོན་གཅིག་དུ་སྣང་བྱས་ཟེར།
དེ་ནས་རིན་པོ་ཆེ་དང་མཇལ། དགེ་འདུན་རྣམས་ལ་ཡང་ཞལ་བསྟན། ང་རང་
གཅིག་པུ་དང་མཇལ་དུས་སུ་ཁྱོད་ད་རུང་མ་སོང་བ་ཨེ་ཡིན་གསུངས། ཉེ་གནས་ཀུན་
དང་ཡོངས་ཚོགས་ས་ན་ཁོ་ཁམས་སུ་མ་གཏོང་ཁྱེད་རྣམས་ཀྱིས་ཤོལ་གསུངས། དེ་སྐད་
གསུངས་ཡང་འགྲོ་བ་ལ་དགྱེས་པར་སྣང་བས་འགྲོ་བར་ཞུས། དེ་ནས་ཡོས་བུ་ལོ་ཟླ་བ་
བརྒྱད་པའི་ཚེས་བཅུ་བདུན་ལ་འགྲོ་བའི་གྲོགས་པོ་འགའ་བྱུང་བ་ལ་འགྲོ་བར་ཞུས་
སྤྱིར་འབའ་རོམ་དུ་ལོ་བདུན་བཞུགས་གསུངས། འགྲོ་བའི་ནངས་པར་སྤྱན་སྔར་ཕྱིན་
ནས་འགྲོ་བ་ཡིན་པས་སྔར་ཞབས་རྗེས་ཤིག་ཞུས་ནས་ཡོད་པ་ད་ཞུ་བྱས་པ་ལ། ཞབས་
རྗེས་མི་དགོས་སོ་གཅིག་ཡོད་པ་འདི་ཁྱེར་གསུངས། ཚེམས་མི་ཞུ་ཞབས་རྗེས་ཞུ་བྱས།
འོ་ན་འགྲོ་ཆིས(ཆས)གྱིས་དང་དེ་ཙུག་བྱ་གསུངས། དེ་ནས་འགྲོ་ཆིས(ཆས)ལ་ཤོད་
དུ་ཕྱིན་ནས་འགྲོ་ཆིས(ཆས)ཚག་གེ་བྱས་ནས་ཡར་ཕྱིན་པས་ཞབས་རྗེས་ཀྱང་གནང་
།
གཏོར་མ་དང་འགྲོ་བའི་ཆོས་ཞུས། ཁམས་སུ་འགྲོ་བ་ལ་རྟ་དང་ཕྲུག་ཕྱམ་དང་འཁོར་
282



ཏི་ཤྲི་རས་པའི་རྣམ་ཐར།
དགོས་པ་ཡིན་གསུངས། ང་ལ་དེ་ཚོ་མི་དགོས་ཞུས། ཁོ་ལ་ཇ་སྲང་བརྒྱད་བུར་སྒོར་དྲུག་
བྱིན་གསུངས་ནས་གནང་
། རྩ་ན་ཉེ་གནས་གཅིག་འདུག་པ་ཕར་སོང་གསུངས་ནས། ང་
ལ་ཚུར་ཤོག་གསུངས་ནས་ང་མ་ཤི་བར་གདའ་ན་སྔ་བར་ཤོག། ཤི་ན་ཁམས་སུ་ཅི་ཙམ་
སྡོད་པ་ཞིག་སྡོད་ལ་ཤོག་གསུངས། ཅི་ཙམ་ཞིག་སྡོད་པ་ལགས་ཞུས་པ་ལ། ཁྱོད་ཀྱིས་
ཤེས་ནས་འོང་གསུངས།
དེ་ནས་རོགས་གསུམ་ཡོད་པ་དང་འགྲོགས་ནས་སོང་། བྱང་རྩི་བར་དུ་གནས་པོ་
བན་དེ་ཞིག་དང་དགེ་བསྙེན་ཞིག་ཡོད་པའི་རྩར་ཞག་ཉི་ཤུ་བསྡད། དེར་འདུག་དུས་
སུ་མཆོད་ཁང་ཞིག་ཏུ་འདུག་ཙམ་ན། ཁྲོ་བོ་རྒྱལ་པོ་རྟ་མགྲིན་གྱི་ཐང་སྐུ་ཞིག་ཐང་ཀ་
ན་བཞུགས་ནས་སྣང་བ་ལ། ཐང་སྐུ་ལ་འཇའ་མཚོན་ཀྱི་ལི་ལི་སྣང་། དེ་ཅི་ཡིན་སྙམ་
ཙམ་ན་དགེ་བསྙེན་ཞིག་གིས་གཏོར་མ་ཞིག་ཁྱེར་ནས་བྱུང་བས། ཁྲོ་བོའི་རྒྱལ་པོ་རྟ་
མགྲིན་གྱི་སྒྲུབ་ཐབས་ཞུ་ཟེར་བ་ལ་བཤད།
དེ་ནས་ནག་ཤོད་ན་ལམ་ཕྱུང་ནས་རེ་ཤོད་དངུལ་ཁར་བཞུགས། དེ་ནས་མགྲོན་
པོ་ལ་བསོད་སྙོམས་བྱས་ནས། འབྱག་ལྡོང་འཛོང་དུ་བླ་མ་ཆེན་པོ་དཔལ་རྒྱལ་ཅན་དུ་
བསླེབས། སྔར་ཁོང་གིས་ཤོག་གསུངས་པས་རེ་བ་ཆེ་བས་ཕྱིན། ཁོང་གི་གལ་ལྟ(གལ་
ཏ}སྟམ་འབྱག་མ་ཞིག་དང་། ཇ་སློ་མ་གང་། མར་ལོག་གཅིག་དང་གསུམ་བྱིན། དེ་ནས་
འབྱི་རྐེ་ས་མདོ་ལ་ལམ་ཕྱུང་ནས། ཟླ་གླིང་ཐང་དུ་ཕྱིན། རྨེའུ་ཏུ་ན་ལྟ་ཀྲུ་བྱང་གྲགས་བྱ་
བའི་གྲོགས་པོ་ཞིག་ཡོད་པའི་ཅན་དུ་ཕྱིན། ཟླ་རྨེའུ་ཏུ་ན་ཁོང་གི་དགོན་པ་ཞིག་སྣང་
བས་
ས༑ ཁོས་འཚོ་བ་སྦྱར་ནས་ཟླ་བ་གསུམ་བཞུགས། དེའི་དུས་སུ་ཉི་མ་སྔ་དྲོ་ཞིག་གཉིད་
ལོག་ཙམ་ན་དཔལ་རྡོ་རྗེ་ཕག་མོའི་ཞལ་མཐོང་། ད་ཆོས་ཤིག་གསུངས་ན་སྙམ་ཙམ་ན།
ཞལ་གུལ་གུལ་འདུག་ཙམ་ན་བྱང་གྲགས་ཀྱི་ཕས་སྒོ་བརྡུངས་ནས་ང་ལ་བོས་པས་ཡལ་
283



ལམ་ཡིག་ཕྱོགས་བསྒྲིགས།
ནས་སོང་། སྒོ་ཕྱེ་བ་དང་ང་ཅན་དུ་དྲོ་ལ་ཤོག་ཟེར་བ་ལ། བསྙེན་བཀུར་ནི་བྱས་ཏེ་ཁོས་
ང་ལ་བར་ཆད་ཆེན་པོ་ཞིག་བྱས།
དེ་ནས་ཤལ་ཁོག་ཏུ་དབུ་ཡང་ཨ་དྷེན་དང་
། སྟག་རྨང་མཁར་སྣང་བྱ་བ་གཉིས་
ཀྱིས་སྔར་ཤལ་ཁོག་ཏུ་ཤོག་ཟེར་བས་ཟླ་ཀླུང་དུ་ཕྱིན་ཙམ་ན། རྟེན་འབྲེལ་ངན་པ་ཞིག་
བྱུང་བས་ཡར་ལོག་ཀུ་ས་སྨད་མདོར་ཕྱིན་ནས། མཁན་པོ་ལ་བསླངས་པས་སད་ཕྱེ་བལ་
ཐེབ་གང་བྱིན། དེ་ལ་དྲོ་ཕྱེ་བྱས་པས་ཞག་བཞིས་འདན་ཀློང་ཐང་དུ་བསླེབས། དེར་
ཞག་གསུམ་བཞུགས། དབྱར་དེ་ལ་རྒ་ཤིང་རོང་མས་ཅད་བསྐོར། དགེ་བཤེས་རྔ་མོ་བ་
ཟེར་བ་ཞིག་གིས་དར་ཐོང་ཆ་གཅིག་བྱིན། དེ་མིན་སྟེར་མི་གཅིག་ཀྱང་མ་བྱུང་
། ང་
ཁམས་སུ་ཕྱིན་པས་ཅང་མི་རྙེད་པར་སྣང་སྙམ་པས་དབུས་སུ་ལོག་ལ་འགྲོ་སྙམ་ནས་
དེ་ཤོད་རིག་ཉག་ཏུ་བཞུད།
དེ་ནས་རྩར་དུ་འགྲོ་སྙམ་ནས་ཞག་ལྔར་རོགས་པ་བསྒུག་པས་ཅང་མ་བྱུང་
། ང་
སང་ལུང་མདའ་བསྐོར་ནས་འགྲོ་དགོས་སྙམ་པའི་ནུབ་མོ་རྨང(རྨི)ལམ་དུ་དར་ལྷབ་
ལྷུབ་མནབས་པ་སྐུ་མདོག་གསེར་གྱི་མདོག་དུ་འདུག་པ་གསེར་གྱི་ཁྲབ་གོན་པ་རྟ་རག་
ཞུར་ཞིག་ལ་བཅིབས་ནས་ཕྱག་གཡས་པ་ན་དར་ཁྲ་བོ་བསྣམས་པ་གཡོན་ན་རྟའི་སྲབ་
སྐྱོག་དང་ནེའུ་ལེ་ཡིན་ནམ་སྙམ་པ་ཞིག་བཟུང་ནས། ཞལ་ཤར་དུ་གཟིགས་ནས་ངའི་
ཡུལ་དུ་འདེངས་ཟེར་ནས་ཤར་དུ་བཞུད་དོ། །དེ་ཅི་ཡིན་ནམ་ཤར་ཕྱོགས་ན་རྨ་སྤོམ་
ར་བྱ་བ་ཡོད་པར་སྣང་བས་དེ་ཡིན་ནམ་སྙམ་ནས། རྒྱལ་པོ་ཆེན་པོ་རྣམ་ཐོས་སྲས་ཡིན་
པར་མ་གོ་གསུངས།
དེ་ནས་རེ་ཤོད་མདའ་ལ་ལམ་ཕྱུང་ནས་སེབ་ན་བླ་མ་དཔལ་ཆེན་པོ་ཁྲི་རི་ཕུག་
པ་ཁམས་ནས་བྱོན་ཟེར་བ་ཐོས། དེར་ཕྱིན་ཁོང་དང་མཇལ། ཨ་རུ་ར་ཞིག་ཕྱག་ རྟེན་
284



ཏི་ཤྲཱི་རས་པའི་རྣམ་ཐར།
བྱས༑ ཁོང་གི་ཞལ་ནས་ཁྱོད་གར་བསྡད་གསུངས། ང་འདན་དུ་བསྡད་བྱས། ཇ་རྩམ་
སྟེར་མི་ཞིག་ངོས་བཟུང་ཨེ་ཡོད་གསུངས། མེད་བྱས་པས་འདན་མ་གོ་དོག་ན་ཁྱོད་ཅི་
བྱེད་གསུངས། ང་ཕྱིན་ས་ན་ཁྱེ་རག་གི་ཡུལ་པ་ལྷ་རྗེ་དཔལ་རྩེ་ཡོད། ངས་ཡི་གེ་བསྐུར་
གསུངས། ཡུལ་འདི་ན་ར་རེ་སྟེར་བ་བས་མདོ་སྨད་ན་རྟ་རེ་སྟེར་བ་སླ་བ་ཡིན་གསུངས།
དེ་ནས་ཁོང་དམ་ཚིག་རྒྱ་ཆེ་འགྲེལ་གསུངས་པར་སྣང་བ་ལ་ཉན་དུ་ཕྱིན་པ་ལ། སྐྱབས་
འགྲོའི་འབྲེལ་བ་ཨེ་ཡོད་གསུངས། མེད་ཞུས་པ་ལ་འོ་ན་ཕྱིར་སོང་གསུངས། དེར་མ་
ཀི་ཞིག་ཏུ་ཉལ་ནས་བསྡད་ཙམ་ན། ཉེ་གནས་ཤིག་ལ་ཞ་ཡུག་གཅིག་བསྐུར་ནས་བྱུང་
།
འདི་ལ་གོས་ཤིག་གྱིས་གསུངས།
དེ་ནས་འབྱོན་ཤིན(བཞིན}སྣང་བས་ཕྱག་འཚལ་དུ་ཕྱིན། ཁོང་ཡོན་བདག་གཅིག་
གིས་གདན་དྲངས་པས། དོ་རེ་ངས་མཐོང་སར་ཤོག་གསུངས། སོང་བ་དང་སྒོ་བ་པ་ལ་
མ་ཆུད། དེར་ངེད་ཁང་ཐོག་ཏུ་སྤྲང་པོ་འགའ་འཛོམས། དགེ་བཤེས་རྨོག་རྡ་བྱ་བ་ན་རེ
མདོ་སྨད་ན་ངའི་སློབ་མ་ཡོད། ངའི་བླ་མཆོད་བྱ་ད་དེར་འདེང་ཟེར་བས་ངེད་གྲོས་དེར་
བཅད། ཡང་སེབ་ཀྱི་ཕུར་ཕྱིན་ཙམ་ན་སེབ་ཀྱི་ཕུ་ན་རྩ་སྤྱིལ་བའི་བླ་མ་དཔོན་གཡོག་
ཉི་ཤུ་རྩ་གཉིས་ཙམ་སྣང་བས་ཁྲོ་བོའི་རྒྱལ་པོ་རྟ་མགྲིན་གྱི་སྒྲུབ་ཐབས་ཞུ་ཟེར་བས་
བསྟན་པ་ལ་ཁྱི་ལྤགས་ཁྲ་བོ་ཞིག་དང་ནས་བལ་ཏེབ{ཐེབ}གང་ཕུལ།
དེ་ནས་རྩར་དུ་སོང་བས་བླ་མ་རིན་པོ་ཆེ་ཙོང་ཀ་ཇོ་སྲས་ལ་བསླངས་པས་ཇ་
སོགས་སྲང་བཅོ་ལྔ་བྱིན་གསུངས་པ་ལ་ཉེ་གནས་ཀྱིས་བཅུ་བྱིན། འོན་ཀྱང་ལམ་ཇ་དེ་
ལ་བྱས། དེ་ནས་བྷ་གྲོང་པོ་ཆེར་ཞག་གསུམ་བསོད་སྙོམས་བྱས་པས་ནས་བྲེ་བཅུ་དྲུག་
རྙེད༑ ཁུར་ནས་སོང་ཙ་ན་མ་ཁྱག་པ་དང་ཁམས་པའི་བླ་མ་ཀུན་ལ་ཨེན་ཅིག་བཤུམ།
ནས་ལ་སྔས་བྱས་ནས་ཨེན་ཅིག་ཉལ་ནས་བསྡད། དེ་ནས་ནས་དེ་ཡོན་བདག་གཅིག་
285



ལམ་ཡིག་ཕྱོགས་བསྒྲིགས།
གིས་ཞལ་བུ་མདོར་བསྐྱལ། ལར་བསོད་སྙོམས་བྱས་པས་ནས་ཁལ་ཅིག་གི་ཕྱེ་དང་ཇ་
སྲང་ཉི་ཤུ་དང་མར་སྲང་བཅོ་བརྒྱད་དང་དེ་རྣམས་ལ་རྒྱགས་བྱས་ནས་མགྲོན་པོའི་ཟླ་
ལ་ཕྱིན། བྱང་ཟླ་ཤོད་ཀྱི་ཆུ་བརྒལ་ནས་ཆུ་ཕར་ཀར་སྒྲོག་ཅིག་རྙེད། བླ་མ་རྡོ་རས་འོད་
ཟེར་ཁོ་ལ་བྱིན་ཟེར། འདི་མན་ཆད་དུ་ལྕགས་སུ་བཅུག་ནས་མི་ཐོན་པ་ཡིན་ནམ་སྙམ་
པ་ལ་དེ་མ་ཡིན་པར་སྣང་། རྟ་མང་པོ་ཡོང་བའི་སྔ་ལྟས་སུ་སྣང་བ་ལ་དེ་ཁོ་ལ་བྱིན་
པས་གནོད་པར་བྱུང་གསུངས།
དེ་ནས་ལམ་དུ་ཞུགས་པ་དང་སྔར་དང་མི་འདྲ་བར་ཕུང་པོ་བཟང་བ་དང་།
དགེ་སྦྱོར་འཕེལ་བ་དང༌
། ལུས་ཡང་ཞིང་མགྱོགས་པ་རྟས་མི་སླེབས་པ་བྱུང་
། ད་ཆུ་
དྲོན་ནས་ཕར་ད་བུ་ལ་ངོ་ལྟ་བར་བསླེབས་པ་དང༌། མགྲོན་པོ་ན་ལྗོངས་ཤིག་ཏུ་བབས།
དེའི་ནུབ་མོ་རྨི་ལམ་ན་མི་ཉག་རྒྱལ་པོ་ཡིན་ཟེར་བའི་སྔར་རྒད་པོ་དེས་ཟེར་བ་འདྲ་
བའི་སྐུ་ནས་གཞོན་ནུ་བྷ་རེལ་དང་ཡོད་པ་སྔར་མཐོང་མ་མྱོང་བ་ཞིག་སྣང་
། མ་ཡིན་
ཟེར་བའི་རྒྱལ་མོའི་ཆས་དང་འདྲ་བ་ཞིག་སྣང་། ཕ་ཡིན་ཟེར་བའི་རྒད་པོ་མགོ་དཀར་
བ་ཞིག་སྣང་། རྒྱལ་པོ་ང་ལ་མི་དགའ་བར་སྣང་བས་རྐང་པ་ལྕགས་སུ་བཅུག་པ་ཞིག་
རྨིས་གསུངས། ཡང་ད་བུའི་བྲག་མཁར་ཟེར་བའི་བྲག་གི་བྱ་སྐྱིབ་ཅིག་ཏུ་ཉལ་ཙམ་
ན; ཡང་ཁོང་གསུམ་དང་མཇལ་བ་ལ་སྔར་བས་དགའ་བར་སྣང་། ཁོང་གསུམ་ཕྱོགས་
གཅིག་པ་བཞིན་དུ་སྣང་། ང་ནི་བུ་གཅིག་པ་བཞིན་དུ་སྣང་
། ངེད་བཞི་པོ་ལ་གསེར་
སྲང་གང་ཡོད་པར་སྣང་བ་ལ་མནལ་བྱས་ནས་འབུལ་མཁན་རྒྱལ་པོས་བྱས་ནས་དགེ་
བའི་བཤེས་གཉེན་ཞིག་ལ་ཕུལ། ད་ལྟ་ངེད་བཞི་པོ་དེའི་འབྲས་བུ་ལ་ལོངས་སྤྱོད་པ་
ཡིན་ཏེ་བརྗོད་པར་དཀའ་གསུངས།
དེ་ནས་ད་བུ་ཡོབ་ཆེན་དུ་ཕྱིན་དུས་དགེ་བཤེས་གཉན་ཟེར་བ་ཞིག་ལ་བསླངས་
286



ཏི་ཤྲཱི་རས་པའི་རྣམ་ཐར།
པས༑ ནས་བྲེ་དོ་བྱིན་པ་དེ་བོང་ཐགས་ལ་ངེད་གཉིས་ཀྱི་བྲང་བཀལ་ནས་བཏགས་པས་
མགོ་འཁོར་བས་སྐྱུག་ཤིན(བཞིན}ས་ལ་འགྱེལ་ནས་སོང་། ཕྱེ་ཡང་བོང་ཐགས་ཁ་བར་
ནས་འོངས་རྒྱུ་མ་བྱུང་
། ཡ་ཀོང་ཡར་བཏེགས་ནས་ལྟེ་བ་རྩ་ནས་ལག་པས་ཕྱིར་དེད་ནས་
བསྐོར་བ་དང་གཟོད་བྱུང་བས་བོང་ཐགས་བདག་པོས་འཐབ་མོ་བྱས། དེ་ནས་ཞག་ཉི་
ཤུ་ཐམ་པ་འགྲོ་བའི་ནུབ་མོ་བུད་མེད་ཆས་མང་པོས་བརྒྱན་པ། དྲེལ་སྔོན་པོ་ཞོན་པ་ཞིག་
དང་དགེ་བཤེས་འབྲོམ་ཡིན་ཟེར་བ་རྟ་བྲ་བོ་ཞོན་པ་ཞིག་དང་གཉིས་ཀྱིས་མགྲོན་པོའི་
བསུ་བ་ཡིན་ཟེར་བའི་ཕྱི་དེ་ཉིན་པར་འདྲོན་པོ་བཀལ་ནས་དབའ་རོང་དུ་སོང་།
འབྲུག་ལོ་ཟླ་བ་བཅུ་པ་ལ་དབའ་རོང་དུ་སླེབས། འགོ་གོམ་ཟ་འོད་བྱ་བ་ལ་
གནས་པོ་བཅས་ནས་བཞུགས། ཀོང་པོ་གུག་ཤིའི་འདས་མཆོད་ཀྱི་སྟོན་མོ་ལ་གུགས་ཤི་
རྩེ་རྣམས་དབུས་གྲལ་བྱས། ངེད་དབུས་པ་རྣམས་གཡས་གྲལ་བྱས། རིན་པོ་ཆེ་གཉིས་
ཀྱི་འོག་ན་ང་འདུག་པ། སྡེ་པའི་གཉེར་པ་འགོ་གོམ་ཨ་མཆོག་བྱ་བས་སྒོམ་བ་མར་ལོང་
ཟེར་བས། ངའི་སྡོད་ས་འདི་ཡིན་བྱས་པ་ལ་མ་ཉན། དེར་ཁྲིའི་ཁ་ནས་མར་ལ་བབས་
ཙ་ན་འགྱེལ། དེ་ནས་ཁོས་ཕྱུང་བས་གྲལ་གཤམ་ཕྱི་ཏ་ཞིག་ན་ཞལ་ཡར་གཟིགས་
ནས་བཞུགས། ཁོ་ལ་ཐུགས་རྗེ་ཆེན་པོས་གཟིགས་ནས་གནད་དུ་བསྣུན། ཙེན་ཙེ་དང་
གཤན(གཞན}ཀུན་གྱིས་ཀྱང་དེར་ཞོག་མི་ཟེར་བས། ང་དེ་ཙོའི(ཚོའི}གོང་དུ་ཨེ་
ཕྱིན་ནམ་སྙམ་ནས་ཐུགས་རྗེས་གཅིག་གཟིགས། ཕྱིས་གུག་ཤི་ཤི་དུས་ང་ཁོང་ཙོའི་
{ཚོའི}གྲྭལ་འགོ་ལ་བཞུགས་ནས་འབུལ་བ་ཆེན་པོ་བླངས།
དེ་ནས་སྔར་གྱི་བསུ་མི་དེ་ཚོ་ཡང་རྨི་ལམ་བཞིན་དུ་བྱུང་། སང་ཉིན་མགྲོན་
པོ་བཀལ་ནས་སོང་
། གྲོགས་པོ་ཞིག་འབྲུམ་པ་ན་བས་རིན་པོ་ཆེ་སྡོད་གསུངས་པ་ལ་
ཁོས་སྡོད་མི་དགོས་ཟེར་བས་ཨེན་ཅིག་འགོར། ང་འགྲོ་ཕྱིས་པས་མགྲོན་པོ་མ་བསླེབས།
287



ལམ་ཡིག་ཕྱོགས་བསྒྲིགས།
དེར་ལ
ལམ་ཡང་མ་ཤེས་པས་གད་ཁ་ཞིག་ན་ཨེན་ཅིག་ཉལ་ནས་བསྡད། དབའ་རོང་
པའི་བན་སྡེ{བན་དེ་ཞིག་གིས་རྟ་གཅིག་ཞོན། གཅིག་ཁྲིད། རྔ་མོང་གཅིག་དེད་ནས་
བྱུང་བས་ཁུ་རུ་རྔ་མོང་ལ་ཁོལ་ལ་ཁྲིད་ཟེར་བས་རྔ་མོང་ཁྲིད་ནས་སོང་
། ཐང་ཞིག་ལ་
མགྲོན་པོ་བསྡད་པས་སླེབས། དེ་ནས་ཁོས་རྟ་ལ་སྐྱོན་ཟེར་བ་ལ། མ་བཞུགས་མགྲོན་པོ་
གཞན་ལ་ཁུ་རུ་བཅོལ་ནས་ཕྱིན། ཞག་གཉིས་གསུམ་ནས་སིང་ཏོ་ཆོས་འཁོར་དུ་བསླེབས།
ཡང་སྔར་གྱི་བསུ་མི་དེ་ཙོ(ཚོ}བྱུང་བས་མགྲོན་པོ་རྣམས་འགར་སོང་། ནངས་ཤིག་སྡེ་
པ་ལ་ཆུ་སློང་དུ་ཕྱིན་པས་ཆུ་མ་སྟེར། ཁྲོན་པ་ལ་ལོང་ཟེར་ཁྲོན་པའི་འཁོར་ལོ་བསྐོར་
བས་ཆུ་སྟེང་དུ་ཐོན་ལ་ཁད་དུ་ཡོད་ཙམ་ན་ལག་པ་འཁྱག་པས་འཁོར་ལོ་ཕྱིར་ཤོར།
འཁོར་ལོའི་ར་ཡ་ཞིག་གི་ལྷན་དུ་བརྒྱབ་པས་ས་ལ་འགྱེལ། བརྒྱལ་སང་ཙ་ན་སྡེ་པའི་
གཡོག་པོ་ཀུན་གྱིས་ཟེའུ་བཅག་ཟེར་ནས་ལ་ལས་རྡུང་ཤིན་སྣང་
། བན་སྡེ(བན་དེ}ཆེ་
བ་ཞིག་གིས་རྡུང་དུ་མ་བཅུག།
དེ་ནས་དཀར་པོ་དགོན་དུ་སློབ་དཔོན་ཡར་ལུང་བའི་ཅན་དུ་ཕྱག་འཚལ་དུ་
ཕྱིན༑ ཕྱག་རྟེན་དུ་རུ་རག་ཤའི་ཕྱེད་འཕྲེང་ཞིག་ཕུལ་ནས་མཇལ། ཉང་པོ་ཞིག་དང་
ངེད་གཉིས་ལ་རྟ་ཆུང་ནག་པོ་གཅིག་དང་རྟ་སྒ་གཅིག་ཕྱིང་པ་གཅིག་དང་གསུམ་
གནང་། ནངས་པར་མཇལ་སྐྱབས་འགྲོ་ཞུས། ཁྱོད་སུའི་སློབ་མ་ཡིན་གསུངས། ང་བླ་མ་
སངས་རྒྱས་སྒོམ་པ་དང་བླ་མ་ཞང་གི་སློབ་མ་ཡིན་བྱས། ཁྱོད་ལ་གཟེར་ལྔ་དང་ཆོས་
སྐྱོང་གི་སྒྲུབ་ཐབས་དང༌
། དཔལ་བདེ་མཆོག་རང་བྱིན་གྱིས་བརླབས་པའི་སྒྲུབ་ཐབས་
ཨེ་ཡོད་གསུངས། ཡོད་བྱས། འོ་ན་རྟ་སྒ་དེ་དང་ཕྱིང་པ་དེ་ཁྱོད་ཀྱིས་ཟུང་རྟ་ཆུང་གི་
ཕྱེད་ཉང་པོ་དེ་ལ་བྱིན་གསུངས། ཁྱོད་རང་སྡོད། སང་འགྲོ་ཙ་ན་རྟ་དང་གོས་བྱས་ལ་
བཏང་གསུངས་པས་བསྡད། གུར་ནང་ན་བཞུགས་ཤིང་སྣང་བ་ལ་ནངས་གཅིག་ཤོག་
288



ཏི་ཤྲི་རས་པའི་རྣམ་ཐར།
གསུངས་ནས་ཇ་སྲང་འགའ་ཕྱུགས་ཀྱི་རྐང་ཡ་སྤྱི་མེད་པ་གཅིག་མར་དྲོད་པ་གཅིག་
གནང་ནས། དཔེ་ཀུན་སློབ་དཔོན་ལ་ཕུལ་གསུངས་པས་ཕུལ།
དེ་ནས་འབྲུག་ལོ་ཟླ་བ་བཅུ་གཉིས་པའི་ཚེས་བཅོ་བརྒྱད་ཀྱི་ནུབ་མོ་སྤྱིལ་པོ་ཞིག་
ཏུ་གཟིམས། ནམ་སྲོད་འཁོར་ཙམ་ན་ས་གཡོས་ཆེན་པོ་ཞིག་བྱུང་བས་ཡར་བཞེངས་
ཙམ་ན། སྤྱིལ་པོའི་ནང་ན་འོད་དཀར་ལྟེམ་མེ་སྣང་
། བལྟས་ཙ་ན་མདུན་ན་ཁྲོ་བོའི་
རྒྱལ་པོ་རྟ་མགྲིན་བཞུགས་ནས་སྣང་བའི་ཞབས་གཉིས་ཀྱི་ལོང་བུ་མན་ཆད་ས་འོག་
ན་སྣང་། དེ་ནས་གསོལ་བ་བཏབ་ཆོས་གསུངས་པའམ་གཞན་གྱིས་རྣམ་པ་མ་བྱུང་
གསུངས། དེ་ནས་སོས་སུ་སོང་བ་དང་སློབ་དཔོན་གྱི་དགོན་པ་ཙོང་ཀ་ཉིན་གྱི་ཏེ་རོང་
དུ་འོངས་ནས་བཞུགས། དཀར་པོ་དགོན་ནས་ཏྲེ་རོང་དུ་འོང་བའི་ལམ་ཀར་འབྲུམ་
པ་ན་ནས་ཞང་ཕུག་ཏུ་བསྡད། འབྲུམ་པའི་ཚད་པས་སྣང་བ་འཁྲུལ་བ་བཞིན་དུ་སོང་
ནས་དགོན་པ་བཟུང་ནས་གར་སྡོད་དེ་རྣམས་ན་དུས་ཀྱི་སྣང་བ་ལ་བྱུང་
། ཕྱིས་དེ་ཁོ་
ན་བཞིན་དུ་བྱུང་གསུངས། གཤེན་པའི་ལུགས་ཀྱི་ལམ་འབྲས་ཉན། ལམ་འབྲས་ཀྱི་
ལུགས་ཀྱི་བཅོམ་ལྡན་བདག་མེད་མའི་བྱིན་རླབས་ཤིག་ཀྱང་གནང་
། རྟ་ཆུང་ཡོད་པ་
རི་ལ་འཚོས། ཏྲེ་རོང་གི་རི་མཐོན་པོའི་མགོ་ནས་ཙོང་ཀ་ཉིན་སྲིབ་ཀྱི་རི་ཡོངས་མཐོང་
བར་སྣང་། རི་འགོ་ནས་སྐྱེད་ལྷ་རི་དཀར་པོ་དང་
། བྲག་བན་སྡེ་མོ་དང་
། ཡུལ་བདག་
དང་ཡུལ་མི་ཐམས་ཅད་ལ་སྨོན་ལམ་བཏབ། ཕྱིས་ཐམས་ཅད་ཡོན་བདག་དང་གནས་
པོར་གྱུར་གསུངས།
དེ་ནས་སློབ་དཔོན་དེ་པོ་བ་ཞ་ཕུ་ན་བཞུགས་པ་ལ་ངེད་དབུས་པ་འགའ་ཕྱག་
འཚལ་དུ་སོང་
། མི་འགས་སྐྱབས་འགྲོ་ཞུ་ཤིན་སྣང་བས་དེའི་ཞོར་ལ་སྐྱབས་འགྲོ་ཞུས།
ཆོས་ཀྱི་གླེང་སློང་བྱས་པས་ཤིན་ཏུ་མཉེས་པར་བྱུང་
། ཁྱོད་འདི་ཙུག་འཁྱམས་པར་མི་
289



ལམ་ཡིག་ཕྱོགས་བསྒྲིགས།
འོས་པར་སྣང་བ་ལ་གསུངས། ཁྱོད་ངའི་འདིར་སྡོད་ཆོས་སྒོ་བ་གྱིས། འཁོར་ཀུན་ལ་
ཡང་ཆོས་འབྲེལ་གྱིས་གསུངས་པ་ལ་དེར་མ་བསྡད། ཡང་སློབ་དཔོན་ཡར་ལུང་བའི་
རྩར་བསྡད་ཙམ་ན་ཁྱོད་ལ་ཆོས་སྐྱོང་གི་སྒྲུབ་ཐབས་ཅི་ཡོད་ཕུལ། མ་ཕུལ་ན་དམ་ཚིག་
མེད་པ་ཡིན་གསུངས་ནས་དམ་ཚིག་ལ་བསྐོར་བས། དེར་ཆོས་སྐྱོང་སེང་གདོང་གི་སྒྲུབ་
ཐབས་ཕུལ། ཡང་ནངས་ཤིག་ཤོག་དང་གསུངས། སོང་ཙམ་ན་ཆུ་སྣ་དང་བྲེང་མ་ཕྲད་
པའམ། གཅོས་པ་དང་ཤེད་མ་བྱེ་རུ་འདབ་འབྱོར་བ་ཟེར་བ་ཅི་ཡིན་གསུངས།
དེ་ཀུན་དཔེ་ཡིན་བྱས་ནས་ཞུས་པས་མཉེས་ནས་ཧ་ཕུའི་སྐུ་འགག་ཅིག་སྐུ་ལས་
ཕུད་ནས་བསྐོན། ད་ལིང་ཅུར་འགྲོ་བྱས་ནས་ཞུ་བ་ཕུལ་བ་ལ། རབ་ཅིག་ཡོད་པ་གྷར་
སོང་༑ འབྲིང་ཞིག་ཡོད་པ་ཚར་རྩེ་འཛེའི་བླ་མཆོད་གྱིས། ཐ་མ་ཞིག་ཡོད་པ་ལིང་ཅུར་
སོང་གསུངས། དེ་སྐད་མི་གསུངས་བར་ཞུ། ཅིས་ཀྱང་བྱང་ངོས་སུ་འགྲོ་ཞུས། དེ་ནས་
བྱང་ངོས་སུ་ཕྱིན་པས། ཇུ་ལག་ཏུ་ལྷ་རྗེ་ནང་སེལ་གྱིས་ཤོལ་བཏབ་ནས་ལྷ་ཆུང་དགོན་
དུ་མདོ་སྒོམ་དང་ལྷན་ཅིག་ཏུ་བཞུགས། འཚོ་བ་ཞན་ནས་བཀྲེས་པར་བྱུང་བས་གདུང་
སེབ་ན་ལོ་མ་རྙིང་པ་འགའ་སྣང་བ་ཕབ་ནས་འདི་འོ་སྐོལ་ཕྱེ་ཐུག་ནང་དུ་བཏབ་ནས་
འཐུང་དགོས་བྱས། སེར་པོ་ཕྱིར་བསལ་ཙམ་ན་དེ་བསལ་མི་དགོས་ཁ་ལེབ་པ་ལ་བམ་
གཙོ་ཟེར།
ཉིན་ཞིག་ལྟོ་ཆེ་བ་ཤེས་ནས་ཟན་གཉིས་དྲངས། རྒྱ་གར་བ་ཡིན་ན་ད་སོང་བྱ་
བའི་བརྡའ་ཡིན་བྱས་པས་དེ་ག་ལ་ཟེར། ཉིན་ཞིག་ཁོའི་ཁྱད་པ་ཕོག་ནས་ཉེས་ཟེར་
བས་ཡག་པར་མཉེས་ནས་བྱིན་པས་དགའ། འགྱན་སྒོམ་གྱིས་ནས་ཡེལ་གང་ཕུལ། དེ་
ནས་བཟའ་རྒྱུ་དཀོན་པས་བཀའ་གདམས་པའི་ལྷ་རྗེ་སྨན་ཆུང་བ་བྱ་བས་བོས་ནས་
ཁོང་ཅན་དུ་ཟླ་བ་གཅིག་བསྡད། ཆོས་གོས་རྙིང་པ་གཅིག་ཀྱང་བྱིན། དེར་བཀའ་
290



ཏི་ཤྲི་རས་པའི་རྣམ་ཐར།
གདམས་པ་རྣམས་ཀྱི་ནང་དུ་བསྡད་པས། གཉིད་ལོག་པའི་དུས་སུ་ཕྱི་རོལ་ན་ཅི་ཡོད་
པ་མཐོང་བ་ཞིག་ཡོད་པ་ལ་དེར་བསྡད་པས་མེད་པར་སོང་
། ཉན་ཐོས་ནང་དུ་ཞག་
བདུན་འདས་བྱ་བ་དེ་མད་པར་སྣང་གསུངས།
དེ་ནས་ཡང་ནང་སེལ་གྱིས་བོས་ནས་ལྷས་ཆུང་དུ་དགོན་པ་བྱས་ནས་དེར་བཞག།
དེར་ནད་པ་དྭངས་ལ་ཕན་པར་བྱུང་
། མར་འབུལ་མི་མང་པོ་བྱུང་
། དེ་ནས་ཀཾ་ཆུ་ནས་
སྐུལ་རོང་བྱ་བ་ཆོས་ཀྱང་མང་པོ་ཤེས་པ་བཙུན་པ་ཕུར་བུ་གོན་པ་གཅིག་གཉིས་བྱུང་
།
དེའི་འཁོར་རིན་ཆེན་སེང་གེ་ཟེར་བ་གཅིག་བྱུང་
། དེར་ཁོང་རང་གཉིས་ཀྱིས་ཆོས་
ཞུས་པས་མདོ་འདན་གཉིས་ཀྱི། བཙུན་པ་འདི་ཀུན་གྱིས་ཀྱང་ཆོས་ཞུ་ཤིན(བཞིན}
སྣང་ཟེར་ནས། ཁོང་རང་གཉིས་ཀྱིས་ཀྱང་
། ནས་ཡེལ་བུ་དང་མར་ལོག་འགའ་རེ་ཕུལ་
ནས་ཆོས་ཞུས། དེ་ནས་མར་མང་པོ་རྙེད་པས་སློབ་དཔོན་ཡར་ལུང་བ་ལ་ཡང་འབུལ་
སྙམ་ནས། ཕྱིན་ཙམ་ན་ལམ་དུ་ཇ་པ་ཁྱི་ཐན་ཨོག་དམར་བྱ་བ་གཅིག་དང་ཐུག་པས།
ཇ་དང་མར་བརྗེས་ནས་ཇ་ཕུལ། ད་བྱང་ངོས་སུ་འགྲོ་བ་ཡིན། སློབ་དཔོན་ལ་ཕྱག་
འཚལ་དུ་འོངས་པ་ཡིན་བྱས་པས། ཅེལ་སིའི་ཕྱམ་ཙེ་མནབས་འཕྲོ་ཞིག་གནང་ནས་
འགྲོ་ཁར་ང་དང་མ་འཕྲད་པར་མ་འགྲོ། འགྲོ་ཙམ་ན་རྟ་དང་བསྐྱོན་ནས་གཏོང་བ་
ཡིན་གསུངས།
དེ་ནས་བླ་མ་ཏེ་བོ་བྱ་བ་རྟ་བས་མགྱོགས་པ་ཞིག་ཡོད་པས་རྗེ་བཙུན་མ་ལྷ་ལྔའི་
དབང་སྐུར་ཞིག་ཞུས། ལུག་ལོ་ཟླ་བ་གཅིག་པའི་ཚེས་བཅོ་བརྒྱད་ཀྱི་ནུབ་མོ་རྫོང་འགོ་
བ་དང་། མདོ་སྒོམ་གཉིས་འཐབས་པས། མདོ་སྒོམ་ན་རེ་དབུས་པ་ལ་ང་བསྟེན་པ་མིན།
དབུས་པ་ང་ལ་བསྟེན་པ་ཡིན་ཟེར། དེར་ཉལ་སར་སོང་བས་རྒད་པོ་འདི་འདྲ་བས་
འདི་སྐད་ཟེར་བ་སྙམ་ནས་ཨེན་ཅིག་ངུས་ནས། བླ་མ་ལ་མཎྜལ་ཕུལ་གསོལ་བ་བཏབ་
291



ལམ་ཡིག་ཕྱོགས་བསྒྲིགས།
པས་ཉལ་ནས་བསྡད། དེར་རྨི་ལམ་ཟིན་པས་བླ་མ་རིན་པོ་ཆེ་་བྷ་བྲོམ{འབའ་རོམ}
པའི་སྤྱན་སྔར་ཕྱིན། མཇལ་བས་དེ་ཙམ་ཡི་མུག་མི་དགོས་གསུངས། དཔེ་ཞིག་གནང་
ནས་འདི་ཁྱེར་ལ་ཁམས་སུ་སོང་དང་། སེམས་ཅན་འདི་ཙམ་ལ་ཕན་ཐོགས་པ་ཡིན་
གསུངས་ནས་ཁམས་སུ་ཕྱིན་པ་རྨིས།
དེ་ནས་ཕྱིར་འགྲོ་ཀར་རྫོང་གློ་བ་དང་ངེད་གཉིས་སློབ་དཔོན་ཡར་ལུང་པ་ཅན་
དུ་ཕྱག་འཚལ་དུ་ཕྱིན། མཇལ་ནས་འགྲོ་བར་ཞུས་ཙམ་ན། མོང་ཡོག་རྗེའུ་འབུ་ཡོང་། མི་
གཞན་ཕུད། སློབ་དཔོན་པ་ལ་ཆང་ཁམ་ཙེ་གང་དྲངས། ང་ལ་ཇ་བྱའོ་གང་དྲངས་
ནས་ཁྱོད་བྱང་ངོས་སུ་མ་འགྲོ། ལྷའུ་རུ་ཝེ་འཛུས་ཀྱང་ཡོན་བདག་བྱེད་ཟེར། ངས་ཀྱང་
ཡོན་བདག་བྱེད་པ་ཡིན་གསུངས། སློབ་དཔོན་པས་ཀྱང་མ་འགྲོ་ཡོན་བདག་འདི་ལས་
བཟང་བ་མེད་གསུངས་པ་ལ་མ་བསྡད། ཉི་ཤུ་ལྔའི་ཉིན་པར་ཤད་ཀྱིས་ཕྱིན་པས་ཉི་ཤུ་
དགུའི་ཉིན་པར་ཇུ་གུ་མེར་དུ་བླ་མ་རས་ནག་ཅན་དུ་སླེབས། དེ་ནས་ཝང་སིང་སྟག་
གིས་གདན་དྲངས་པ་ལ། དེ་བར་དུ་ཇུ་གུ་མེར་དུ་བཞུགས་ཉ་ལ་བྱོན།
དེ་ནས་ཚེས་གསུམ་གྱི་ནུབ་མོ་ནམ་མཁའ་ནས་སྒྲ་ཞིག་བྱུང་ནས་ཚེས་བཅུ་
གསུམ་བར་དུ་འདི་ནས་མ་འགྲོ་ཞིག་ཟེར། ཚེས་བཅུ་གསུམ་གྱི་དགོང་མོར་སོང་ཙམ་
ན་གཉན་སྟོན་བྱ་བ་བྱུང་
། བླ་མ་རིན་པོ་ཆེ་ཡར་ལུང་པ་མི་ཉག་རྒྱལ་པོས་འགར་
གདན་དྲངས། ཁྱོད་གདན་སར་སྐོ་ཟེར་བ་ལ་གདན་འདྲེན་མི་སོང་བ་ལ་ད་རུང་ཡོང་
མ་སོང་ངམ་ཟེར། འོ་ན་ཚེས་བཅུ་གསུམ་ལ་སྡོད་ཟེར་བ་འདི་ཡིན་པར་སྣང་སྙམ།
གདན་ས་དེར་སྡོད་མི་འདོད་པས་བྷ་ཏིར་འགྲོ་སྙམ་ནས་ལིང་ཅུར་སོང་
། དེར་འབོད་
མི་སླེབས་པས་ཡང་ཙོང་ཀར་སོང་
། ཉི་ཤུ་གཅིག་ལ་ཐང་ཚང་དུ་སླེབ་ཙམ་ན། སློབ་
དཔོན་པ་བཞུད་ནས་སྣང་། ཉི་ཤུ་གཉིས་ཀྱི་ཉིན་པར་གོ་རར་གདན་དྲངས་ནས་དགེ་
292



ཏི་ཤི་རས་པའི་རྣམ་ཐར།
འདུན་གྱིས་བསུ་བ་ཆེན་པོ་བྱས། ཉི་ཤུ་བཞིའི་ཉིན་པར་ཆོས་ཁྲི་ཆེན་པོ་བརྩིགས་པ་ལ་
བཞུགས་སུ་བཅུག་ནས། དགེ་འདུན་ཉིས་བརྒྱ་ལྷག་ཙམ་གྱིས་ཆོས་ཞུས།
དེ་ནས་གདན་ས་དངོས་སུ་ནི་མི་བསྡད། ཟུར་དུ་བསྡད་ནས་དགེ་འདུན་ལ་ཆོས་
བཤད་པ་དང་ཁྲིད་བྱས། ལོ་གཅིག་ལྷག་བཞུགས་ནས་ཁྱོད་རང་གཞན་དུ་ཆུ་ཤིང་
འཛོམ་སར་དགོན་པ་ཟུང་གསུངས་པའི་བཀའ་ཡིག་བྱུང་
། དགུང་ལོ་སུམ་ཅུ་རྩ་བདུན་
བཞེས་པའི་སྤྲེའུ་ལོ་ཟླ་བ་ལྔ་པ་ལ་དཔོན་གཡོག་གསུམ་བྱས་ནས་ཀམ་ཅུར་སོང་། ཀཾ་
ཅུ་གུ་རུབ་བྱ་བར་དགོན་པ་བཟུང་བར་བྱས། བྷ་ཏི་བ་ལ་ཕྱག་འཚལ་དུ་སོང་། འདུལ་
འཛིན་གུག་ཤིས་སྣམ་སེར་ཞིག་ཕུལ། ཡིད་བཞིན་གུག་ཤིས་ནས་འཇིག་གསུམ་ཕུལ།
དགེ་བའི་བཤེས་གཉེན་གཙང་སོ་བས་ཕྱེ་ཡ་དོ་ཕུལ། དེའི་སྟོན་དགེ་བའི་བཤེས་གཉེན་
རྩང་སོ་ཏེ་ཞིས། ནས་འཇག་བརྒྱ་དང་བརྒྱད་ཕུལ། ཞ་ག་ཚོ་གཉིས་ཀྱིས། ནས་འཇིག་
བརྒྱ་དང་གཉིས་ཕུལ།
དེ་ནས་དེའུ་གུ་རྩིའི་ལྷ་ཁང་གིས་ས་ཆོག་བྱེད་པའི་དུས་སུ་བུམ་པ་ཞིག་བཅས།
དེའི་ནང་དུ་ཇོ་བོ་ཐུགས་རྗེ་ཆེན་པོ་བསྐྱེད་ནས་བཟླས་པ་བྱས་པ་ལ། བུམ་པའི་ཁ་རྒྱན་
གྱི་ཤིང་ལ་མེ་ཏོག་སྐྱེས་པ་དང་
། བུམ་པའི་ཆུ་ཡར་ལ་གྱེན་དུ་སོང་ནས། ཤིང་གི་རྩེ་
མོར་སོང་ནས་མར་ལ་ཐིག་པ་མི་ཀུན་གྱིས་མཐོང་བར་བྱུང་བ་ཡིན། རབ་གནས་བྱེད་
པའི་དམིགས་པ་གསལ་བ་དང༌
། ཇོ་བོ་ཐུགས་རྗེ་ཆེན་པོས་བྱིན་གྱིས་བརླབས་པ་ཡིན།
དེ་ནས་དགོན་བཟུང་བ་ལ་གྲྭ་པ་རབ་ཏུ་བྱུང་བ་བཞི་བརྒྱ་ལྷག་འཚོགས། ཆོས་དང་
གཞན་དོན་འཕེལ་བར་བྱུང་
། དེ་ཙམ་ན་སློབ་དཔོན་པས་གསན་པས་བྷ་ཏི་བ་ལ་ཡི་གེ
བསྐུར་ནས་དེར་མ་འཇོག་གསུངས། ཡང་ཙོང་ཀར་སོང་
། དབྱར་པ་བྱ་བར་དགོན་
བཟུང་། གྲྭ་པ་མང་པོ་འཚོགས་པས་ཆོས་ཀྱིས་མི་ལ་ཕན་པར་བྱུང་
། དེའི་དུས་སུ་དགེ་
293



ལམ་ཡིག་ཕྱོགས་བསྒྲིགས།
བཤེས་པོད་དབུས་པ་ན་རེ་རྗེ་རིན་པོ་ཆེའི་སྐུ་ཁམས་མ་བདེ་ཟེར། ལ་ལ་ན་རེ་བཞུགས་
ཟེར་
; ལ་ལས་མ་བཞུགས་ཟེར། འོ་ན་འདས་པར་སྣང་སྙམ་ནས་ཡུས་ཀྱིས་བརྣངས་
ནས༑ དེ་ནུབ་གསོལ་བ་བཏབ་ནས་ཉལ་ཙམ་ན། རྨི་ལམ་ཟིན་ནས་འབྲི་གུང་དུ་ཕྱིན།
སྔར་སྤྱིལ་པོའི་གློ་འབུར་ན་བཞུགས་པ་ཆ་ཡོད་པས་དེར་ཕྱིན། གློ་འབུར་དུ་ལག་པ་
བཏང་ནས་བལྟས་པ་ལ་མི་བཞུགས་པར་སྤེན་མ་འགའ་སྣང་། རིན་པོ་ཆེ་གསེར་ཁང་
ན་བཞུགས་པ་ལ་དེའི་འདུན་པ་མེད་པས་ཤེས་པར་མ་བྱུང་
། སྔར་ཡུལ་མངོན་སུམ་དུ་
མ་བྱུང་བ་ལ་རྨི་ལམ་ཡིན་ཡང་ཐོགས་པར་སྣང་
།
དེ་ནས་མི་ཉག་རྒྱལ་པོས་དངུལ་ཡིག་པ་བཏང་ནས་ང་འབོད་དུ་བྱུང་
། ཁམས་
མ་བདེ་བས་གར་མ་སོང་། ཕྱི་ནས་རྒྱལ་པོ་འཕགས་པ་ཤེལ་བྱོན་པས་བྷ་ཏིར་ཕྱག་
འཚལ་དུ་བྱོན་ནས། ཡང་འབོད་མི་བྱུང་བས་ཀམ་ཅུར་ཕྱིན། གྷར་འགྲོ་མི་འདོད་གྲྭ་
པ་སྐྱོང་འདོད་པས་ཤམ་བུས་དབུ་སྐྲ་ལ་ལ་བྲེགས། ལ་ལ་མ་བྲེག་པར་ཕྱམ་ཙེ་ལྷན་པ་
ཅན་ཞིག་གོན། མཐོང་ཙམ་ན་མི་སྡུག་པར་བྱས་ནས་ཕྱིན། སླེབས་པ་དང་བྷ་ཏི་བས་
བེ་འདུལ་ཏི་ཞི་ཅན་དུ་འོང་ཟེར། སློབ་དཔོན་ཡར་ལུང་པ་དང་དཔོན་སློབ་ཡིན་པས་
དམ་ཚིག་བསྲུངས་པས་དེར་ཕྱིན། སློབ་དཔོན་པས་རྒྱལ་པོ་དང་མཇལ་བའི་སྣ་བོ་
བྱས་པ་ལ་ལོ་རྩ་བ་མེད་པ་དང་
། རྒྱལ་པོ་དང་ང་གཉིས་དར་ཅིག་ལྷན་དུ་བསྡད་པ་
དང་གླིང་གླངས(གླེང་སློང}ནི་མ་བྱུང་
།
དེ་ནས་རྒྱལ་པོ་འགར་བཞུད། ངེད་ཡར་གུ་རུབ་དགོན་དུ་ཕྱིན། བཀའ་བརྒྱུད་བླ་
མ་རྣམས་དང་
། ཡི་དམ་མཁའ་འགྲོ་རྣམས་དང་
། ཆོས་སྐྱོང་སྲུང་མ་རྣམས་མཉེས་པས་
བསུ་བ་བྱས་ནས་ནམ་མཁའ་འཇའ་དང་འོད་ཀྱིས་གང་བར་བྱས། དེར་ཟླ་བ་གཅིག་
བཞུགས་ནས་ལིང་ཅུར་སོང་
། དེའི་ཡུལ་བདག་རྣམས་ཀྱིས་ཝར་ཀུ་གོང་ཀ་མན་ཆད།
294



ཏི་ཤྲཱི་རས་པའི་རྣམ་ཐར།
c
འཇའ་འོད་ཀྱི་རྒྱུན་མ་ཆད་པར་བསྐྱལ། ལིང་ཅུའི་ཡོན་བདག་རྣམས་ཀྱིས་བསུ་བ་ཆེན་
པོ་བྱས། དེ་ནས་གཡང་སྤྱི་ཞིང་གྱེའུ་དགོན་དུ་ཟླ་བ་གཅིག་བཞུགས། འགུ་ཏི་ལོ་ཙ་བ་
དང་མི་ཉག་གི་ཆོས་ཉན་མང་པོ་འཚོགས། དེ་ནས་གཟིང་གྷ(འགའ)བྱ་བའི་དགོན་པ་
གཅིག་ཡོད་ཟེར་བ་ལ་ལྟར་ཕྱིན། དགོན་པ་ལ་ལྟར་འགྲོ་བའི་ལམ་དུ་མུ་སི་ཚི་ཤི་སྡེ་ལ་
བསྡད་ཙམ་ན། ནུབ་མོ་རྨི་ལམ་དུ་གཟིང་གྷའི་དགོན་པ་ཡོད་ས་དེ་ན། ཉི་མའི་དཀྱིལ་
འཁོར་ཞིག་ལ་འོད་ཡམ་ཡམ་བ་གསུམ་གྱིས་བསྐོར་བ་ཡོད་པ་ཞིག་རྨིས།
དེ་ནས་དགོན་པ་མཐོང་སར་བསླེབས་པ་དང་། ཆིབས་པ་ཉལ་ནས་འགྲོ་མ་ཉན་
པས༑ འོ་ན་འདིར་བསྡད་དུ་ཉན་ནམ་སྙམ་པ་བྱུང་
། དེ་ནུབ་དགོན་པ་དེའི་མདུན་ཉིན་
དགོན་བྱ་བར་ཉལ་ནས་བསྡད་ཙམ་ན། རྨི་ལམ་དུ་མདའ་ནས་གདུགས་སྔོན་པོ་ཞིག་
འབུལ་བ་བྱུང་། ཕུ་ནས་ཆོས་འགའ་འབུལ་བ་བྱུང༌
། ཕྱིས་ན་དེ་ཁོ་ན་བཞིན་དུ་བྱུང་
གསུངས། བྱི་བ་ལོ་ཟླ་བ་གསུམ་པའི་ཚེས་གསུམ་ནས་དགོན་པ་དེ་བཟུང་ནས། ལོ་ཕྱེད་
དང་གསུམ་ནས་གྲྭ་པ་ཉིས་སྟོང་ལྷག་རེ་ཙམ་འཚོགས་ནས་འདུག་ཙམ་ན། དགེ་བཤེས་
བྷུ་ནེས་དམུ་སི་ཐ་ཧུ་སྡེ་ལ་གདན་འདྲེན་པའི་དུས་སུ། དེ་ནུབ་རྨང(རྨི)ལམ་ན་བླ་མ་
རིན་པོ་ཆེ་འབའ་རོམ་པས་ཚོགས་ཀྱི་འཁོར་ལོ་ཅིག་མཛད་པའི་གྲལ་དུ་མགུར་བཞེང་།
ཕྱིར་ཉིན་དགེ་བཤེས་བྷུ་ནས་གདན་དྲངས་སར་བྱོན་ནས། ཞག་མང་པོ་ལ་དབང་བསྐུར།
ཚོགས་འཁོར་མཛད་པ་ཡིན།
ཡང་གླང་ལོ་ཟླ་བ་བཅུ་པ་ལ་རྒྱལ་རྒྱུད་དཀོན་མཆོག་ཆུང་བས་གདན་དྲངས་
ནས་འདུག་ཙམ་ན། ནུབ་ཅིག་གི་རྨི་ལམ་ན་རྒྱལ་རྒྱུད་དངུལ་ཡིག་པ་འོངས་ཟེར། མདུན་
དུ་ཕྱིན་ཙམ་ན་དངུལ་ཡིག་པར་སྣང་
། དེར་དགེ་སྦྱོར་གྲལ་དུ་བསྡད་ཙམ་ན་མདུན་
ན་གསེར་ཁྲབ་གོན་ནས་རྒྱལ་པོ་ཆེན་པོ་རྣམ་ཐོས་སྲས་སུ་སྣང་
། ཕྱི་དེ་ཉིན་པར་རྒྱལ་
295



ལམ་ཡིག་ཕྱོགས་བསྒྲིགས།
རྒྱུད་ཧུ་ཅུ་བྱ་བས་དངུལ་ཡིག་བཏང་ནས་ཡོངས་བས་མཇལ། ཕྱི་ནས་དེ་ལ་རྒྱལ་
པོར་མངའ་གསོལ་བས་སྤྱི་ང་རྒྱལ་རྒན་ཡིན། ཡང་སྟག་ལོ་ཟླ་བ་གཉིས་པའི་ཚེས་བཅོ་
བརྒྱད་ཀྱི་ནུབ་མོ། རྒྱལ་པོ་རྣམ་ཐོས་སྲས་ལིང་ཆུ་མཁར་གྱི་བྱང་ཕྱོགས་ལ་བསྐོར་ནས།
ནུབ་ཕྱོགས་ན་སྤྱི་ང་ཤོ་ཧོ་བསྐོས་ནས་ཡོད་པ་ཅན་དུ་བཞུད། ངའི་ཀ་བ་ཁྲ་བོ་ཞིག་
ནས་ཡོད་དེ་གསོ་དགོས་པས་ཟེར་ནས་དྲག་པོར་བཞུད་པ་ཞིག་རྨིས། དེ་སྤྱང་ང་ཤོར་
ཧོར་འབྱིན་པ་ལ་ལྟ་བར་སྣང་
།
དེ་ནས་ཀ་བ་ཁྲ་བོ་ཡང་གསོས་པ་ཡིན། ཡང་སྟག་ལོ་ཟླ་བ་གཅིག་པའི་ཚེས་
གཅིག་ལ་དགེ་སྦྱོར་ཞིག་བྱེད་པའི་དུས་སུ། གུར་གཅིག་ཏུ་དགེ་བའི་བཤེས་གཉེན་
འགའ་དང་མི་ཆེན་མང་པོ་འགའ་དང་ལྷན་ཅིག་ཏུ་འདུག་པའི་དུས་སུ། ཚ་རི་ཁྱེར་མི་
བུ་བྱུང་ནས་ལྔ་འོར་དུ་མུ་རུའི་དམག་འོང་
། ངའི་ཕ་དེ་ན་ཡོད། རིན་པོ་ཆེས་བསྲུང་བ་
གྱིས་ཟེར། ཧོར་གྱི་རྒྱལ་པོ་དེ་མུ་རུ་ཟེར་བ་ཁོའི་མིང་ཐོས་པ་དང༌། ལུས་པོ་སྦྲིད་ཏིང་
གིས་སོང་
། སྙིང་ཚ་ཀམ་ཀྱིས་སོང་ནས་དྲན་པ་མེད་པ་ཞིག་བྱུང་
། འོ་ན་འདི་མི་ཉན་བ་
ཞིག་འདུག་གམ་སྙམ་ནས། འབྱུང་བའི་རྩིས་བྱས་པ་ལ་ཡང་མ་བཟང་
། རླུང་རྩིས་བྱས་
པས་ཀྱང་མི་བཟང་བར་བྱུང་
། དེའི་དུས་སུ་བརྟག་པ་བྱས་པས་རྒྱལ་ཁམས་ལ་གནོད་
པར་སྣང་བས། དེ་ན་འདུག་པའི་མི་རྣམས་ལ་ཁྱེད་རྣམས་འདི་ཡིད་ལ་ཟུང་དང་
། ཕྱིས་
རྒྱལ་ཁམས་ལ་གནོད་པ་ཡོང་བར་སྣང་བྱས། རྒྱལ་ཁམས་འཆོར་བ་ཤེས་པར་བྱུང་བ་ལ།
ཁྲིམས་ཀྱིས་ཟློ་བར་དཀའ་བས་མ་བཟླས་གསུངས།
ཡང་སྟག་ལོ་ཟླ་བ་གསུམ་པའི་ཚེས་བཅུ་གསུམ་གྱི་ཉིན་པར་ཟི་པུ་རིར་གདན་
འདྲེན་མི་ཞིག་བྱུང་བས། ལིང་ཆུ་མཁར་གྱི་ཤར་ཕྱོགས་ན་ཕར་སོང་ཙམ་ན། མཁར་
གྱི་འགོ་ལ་མི་ཐམ་བ་ནམ་བར་སྣང་
། རྩ་ན་ཡོད་པ་ཀུན་ལ་མཁར་སྒོ་ན་མི་འདི་ཙམ་
296



ཏི་ཤི་རས་པའི་རྣམ་ཐར་ །
བཞུད་ཟེར།
ཅི་བྱེད་པ་རེད་བྱས་པ་ལ་ཁོང་གིས་མ་མཐོང་བར་འདུག། མི་མ་ཡིན་གྱིས་མཁར་སྒོ་
བཟུང་བར་སྣང་། ལམ་ཀ་ན་ཀེའུ་ཀོང་བྱ་བ་སྣང་བས་ཇ་ཞིག་གསོལ་ལ
ཇ་ལ་བསྡད་ཙམ་ན་ཁོང་ཡིག་ཚད་ལ་མཁས་པས་ང་ལ་བརྡའ་བསྟན་ནས་ཨེ་ཤེས་ལྟ་
བར་སྣང་། ཁོང་རྒྱལ་པོ་རྗེ་བའི་གྲོས་ལྐོག་ཏུ་བྱས་ནས་ཡོད་པར་སྣང་བ་ལ། ཁོང་ན་
རེ་མདང་རྨི་ལམ་ན་ཕུག་རོན་གཉིས་ནམ་མཁའ་ལ་བདུད་རྩི་བུམ་པ་གང་ཕར་འཐེན་
ཚུར་འཐེན་བྱེད་ཤིན(བཞིན}སྣང་བ་ལ། དེ་དེ་ལ་འདྲི་དགོས་སྙམ་ཙམ་ན། དེ་ཏེ(ཅི
ཡིན་ཟེར། དེ་འོ་སྐོལ་གྱི་རྒྱལ་པོས་ཕུག་རོན་རྣམས་ལིང་ཅུར་སྤྲུགས་པས་བྱ་རྣམས་
མ་དགའ་ནས། འོ་སྐོལ་གྱི་ལོངས་སྤྱོད་ལ་གནོད་པ་ཞིག་འོང་བ་མ་ཡིན་ནམ་བྱས། ཁོང་
དགའ་བས་ཕྱག་བྱས་ནས་ཅང་མི་ཟེར།
ཚེས་བཅུ་བཞིའི་ནུབ་མོ་གདན་འདྲེན་རྣམས་ལ་དབང་བསྐུར་བྱས། བཅོ་ལྔའི་
ཉིན་པར་ཡང་དགོན་ན་བསླེབས། མ་བསླེབས་པས་ལམ་དུ་ཉལ་ཙམ་ན་སྐར་མ་སྔར་
ཡོད་པ་ཞིག་དང་སྔར་མེད་པ་ཞིག་དང་གཉིས་མེ་སྟག་དམར་ཕྲ་ལ་ལ་འཛིང་ཞིང་
འདུག
ཚེས་བཅུ་དྲུག་ལ་དགོན་པར་བསླེབས། ཚེས་བཅུ་བདུན་གྱི་ཉིན་པར་ཚིན་ཐ་
ཧུ་དང་། ཚིན་དྷ་ཧུ་དང་ལིང་ཐ་ཧུ་དང་ཁོང་གསུམ་གྱིས་འགོ་བྱས་མི་རྒན་རྣམས་
ཀྱིས་སྤྱང་ང་ཤོ་ཧོ་དོ་གོན(དགོན}ན་ཡོད་པ་གདན་དྲངས་ནས། ལིང་ཅུ་ཚིར་ཁབ་ཏུ་
བཞུགས་སུ་བཅུག། ལྷའི་གདུག་སེར་པོ་གཉིས་ཕུལ། ཁྱོད་རྒྱལ་པོར་འབྱིན་པ་ཡིན་ཟེར་
ནས་ཐམས་ཅད་ཀྱིས་ཞུ་བ་བྱས་པར་སྣང་། ཚེས་བཅོ་བརྒྱད་ཀྱི་ཉིན་པར་གུ་ལྡེ་ཚིལ་པོ་
ཆེ་དགོན་པར་ཡོང་། སྤུ་ང་ཤོ་ཧོ་རྒྱལ་པོ་བྱས་ཟེར། ཚེས་བཅུ་དགུ་ལ་རྒྱལ་པོ་འབྲུག་ཁྲི་
ལ་ཕྱུང་ནས་ཐམས་ཅད་ལ་ལས་ཀ་བྱིན་པར་སྣང་
།
297



ལམ་ཡིག་ཕྱོགས་བསྒྲིགས།
ཉི་ཤུའི་ཉིན་པར་རྒྱལ་རྒྱུད་གཤན་ཤི་འབོད་དུ་ཡོངས། ཉི་ཤུ་གཅིག་ལ་ཕྱིན། ཉི་
ཤུ་གཉིས་ལ་རྒྱལ་པོ་དང་མཇལ། སྨོན་ལམ་བཏབ། རྒྱལ་པོས་ང་ལ་ལས་ཀ་ཙེན་འཛེ་
བྱིན༑ དེ་ནས་ཨེན་ཅིག་སྡོད་ཟེར་ནས་དགོང་ཀར་སོང་ཙམ་ན་ལས་ཀ་གུག་ཤི་བྱིན།
འཁོར་སུམ་ཅུ་རྩ་གཉིས་ལ་ལས་ཀ་བྱིན།
དེ་ནས་ཕྱིར་འོངས་ནས་བྲང་ཁང་ཞིག་ཏུ་བསྡད། དགེ་བཤེས་རྗེལ་དང་འཁོར་
རྣམས་ལ་རྒྱལ་པོ་འདིས་ཡུལ་འདི་འཛིན་པར་སྣང་། ཁྱེད་རྣམས་ཀྱིས་གོ་ར་བ་དང་
སིང་ཏོ་ཆོས་འཁོར་བ་དང་
། མོང་ཡོག་རྗེམ་བུ་དང་ལ་ངོ་ལྟོས་གྱིས་ལ་ཡི་གེ་སྐུར་བྱས་
ནས༑ ཆད་པས་ངལ་ཨེན་ཅིག་བསོ་བྱས་ནས་ཁོང་ཚོ་རྒྱབ་ན་ཡི་གེ་བྲི་ཤིན{བཞིན}
ཡོད་༑ ངས་སྔས་ལ་ཨེན་ཅིག་སྔས་ནས་བསྡད་ཙམ་ན། ད་ཅི་རྒྱལ་པོ་བཞུགས་ས་ཡར་
འགྲོ་བའི་གཡས་ཕྱོགས་ངོས་ན། རྒྱལ་པོ་ཆེན་པོ་རྣམ་ཐོས་སྲས་གསེར་གྱི་ཁྲབ་གོན་
ནས་སྐུ་གཟི་བརྗིད་དང་ལྡན་པར་བཞེངས་ནས་སྣང་
། ངས་ཐལ་མོ་སྦྱར་ནས་སངས་
རྒྱུས་ཀྱི་བསྟན་པ་དར་ཞིང་རྒྱས་པ་དང་
། བླ་མ་རིན་པོ་ཆེའི་ཞབས་ཏོག་ཏུ་འགྲོ་ཞིང་
སེམས་ཅན་ལ་ཕན་པའི་དོན་རྒྱ་ཆེན་པོ་མཛད་དུ་གསོལ་བྱས།
ཆོས་དབང་དང་དཀོན་མཆོག་རྒྱལ་མཚན་གཉིས་ཀྱིས་ཅི་ལགས་ཅི་ལགས་ཟེར་
བས་གཉིད་སད། ཁོང་ཡི་གེ་བྲི་བ་རྣམས་ལ་ལོ་རྒྱུས་བྱས་ནས། རྒྱལ་པོ་འདིས་རྒྱལ་
ཁམས་འཛིན་པར་སྣང་ཁྱེད་རྣམས་སྐྲག་མི་དགོས་བྱས། དེ་ནས་ཉི་ཤུ་བདུན་གྱི་ཉིན་
པར་རྒྱལ་པོས་ཤོག་ཟེར་བས་ཕྱིན། གྷའི་རྒྱལ་པོས་ལྡི་བ་བཏང་དམག་ཆེན་པོ་བསགས་
ནས་སྣང་ཟེར་ནས་སྐྲག་ནས་སྣང་
། ང་ལ་ད་ཅི་ཙུག་འོང་བར་སྣང་ཟེར་ནས་བློན་པོ་
ཀུན་གྱིས་དྲི་བར་སྣང་བས། ད་ལན་རྒྱལ་ཁམས་ཁྱེད་ཀྱིས་འཛིན་པར་སྣང་སྐྲག་མི་
དགོས་བྱས།
298



ཏི་ཤི་རས་པའི་རྣམ་ཐར།
དེ་ནས་སྤྱི་ང་ཅན་དུ་བྱོན་ཟེར་ནས་ཕྱིན། སྤྱ་ང་བྱོན་ནས་ང་ལ་ཕྱག་འཚལ། སྤྱི་
ངའི་བཞུགས་སར་ང་བཞུགས་སུ་བཅུག། སྤྱི་ང་རྒྱལ་རྒོད་ཀྱིས་ཟོག་མང་པོ་བཀྲམ་
ནས་དམག་མང་པོ་བསགས་ནས་སྣང་ཟེར། འོ་སྐོལ་ཡག་བར་ཨེ་འོང་གསུངས་པ་
ལ༑ ད་ལན་རྒྱལ་ཁམས་སྤྱང་ང་ཁྱོད་ཀྱིས་འཛིན་འཇིགས་སྐྲག་མི་དགོས་བྱས། ཀག་
ཀྱིས་ལངས་ནས་ཕྱག་འཚལ། དེ་ཙུག་ཡིན་ན་ངའི་ཤ་དང་རུས་པ་ཚུན་ཆོད་ཁྱོད་ཀྱིས་
ཕྱོགས་སུ་གཏོང་གསུངས། སྤྱ་ངས་དེ་དུས་སུ་མ་བརྗེད་ཅིག་བྱས། རྒྱལ་ཁམས་ཆམ་
པ་ཕེབས་པ་དང་ཆོས་ཞུ་བ་ཡིན་ཟེར། སྤྱང་ང་སྐྲག་མི་དགོས་རྒྱལ་ཁམས་ཁྱེད་ཀྱིས་
འཛིན་བྱས་ནས་ང་ཕྱིར་ཕྱིན། དེ་ནས་དཔལ་ཆེན་རྡོ་རྗེ་ཡེ་ཤེས་དང་ངེད་གཉིས་ཀྱིས་
དམག་ཟློག་གི་དགེ་སྦྱོར་མང་པོ་བྱས། ལིང་ཅུ་བ་དང་ཙོང་ཀ་བའི་དམག་རྣམས་གྷར་
སོང་༑ འགྲོ་བའི་ནང་པར་རྒྱལ་པོ་ཆེན་པོ་རྣམ་ཐོས་སྲས་ཞལ་གཅིག་ཕྱག་གཉིས་པ། ན་
བཟའ་སྐུ་མདོག་དཀར་པོ་ཕྱག་ན་མདུང་རྩེ་གཅིག་བསྣམས་པ། ཞལ་ཤར་དུ་གཟིགས་
ནས་སྣང་། དམག་དཔོན་དམག་ལ་འགྲོ་ཁར་ཕྱག་འཚལ་དུ་འོངས་པས། ད་ཅི་ཙུག་
འོངས་སམ་ཟེར་བ་ལ་ཡག་པར་འོངས་བྱས།
དེ་ནས་ཟླ་བ་བཞི་པའི་ཉི་ཤུ་བཞིའི་ནུབ་མོ་རྨི་ལམ་དུ་གྷའི་རྒྱལ་པོ་དེས་ས་
སྟེགས་མཐོན་པོ་ཞིག་ནས་མར་བབས། བན་སྡེ (བན་དེ}མང་པོ་ཞིག་གི་ནང་དུ་སོང་
ནས་སྲོག་སྐྱོབས་ཟེར་བ་ལ། སྲོག་སྐྱོབ་པར་མ་བྱུང་བས་དེར་ཕར་སོང་
། དེའི་ནུབ་
མོ་དེ་ཁོ་ན་བཞིན་དུ་གྷའི་རྒྱལ་པོ་ཐེན་ཐོགས་ནས་བབས་ནས་རྒྱའི་ཕྱོགས་སུ་སོང་
བར་སྣང་། དེ་ཕྱི་དེ་ཉིན་པར་རྒྱལ་པོས་གུ་ཙི་ཅིག་ལ་ཐོད་པ་ཞིག་བསྐུར་ནས། འདི་
བཟང་ངན་དུ་འདུག་ལྟོས་ཤིག་གསུངས་པ་ལ། ཐོད་པ་བཟང་བར་སྣང་། མདང་ངའི་
གསེར་ཡིག་པ་འོངས། ཁྱེད་ཀྱིས་གསེར་ཡིག་པ་ཨེ་འོང་བྱས། གུ་ཙིས་རྒྱལ་པོ་ལ་ཞུས་
299



ལམ་ཡིག་ཕྱོགས་བསྒྲིགས།
ནས་འདུག །ང་ལ་ཤོག་ཟེར་བས་སྔར་གྱི་ལོ་རྒྱུས་རྣམས་བཟླས།
དེ་ནས་ཀླུའུ་མི་སེ་བྱ་བ་གསེར་ཡིག་བཏང་ནས་བྱུང་བས། ངའི་རྨི་ལམ་དེ་ཁོ་ན་
བཞིན་དུ་བྱུང་བར་སྣང་གསུངས། ངས་འདི་ཚོ་ཤེས་པ་དེ་མངོན་པར་ཤེས་པ་མིན། རྨི་
ལམ་ཟིན་པའི་དུས་སུ་ཅི་ལྟ་བ་བཞིན་དུ་རྨིས་པ་ཡིན་གསུངས
། བླ་མ་རིན་པོ་ཆེ་་བྷ་
བྲོམ{འབའ་རོམ}པའི་ཞལ་ནས་ཡུལ་དངོས་སྣང་དུ་འཆར་གསུངས་པ་དེ་སེམས་རྟོག་
མེད་དུ་གནས་པའི་དུས་ན་ཡུལ་ཇི་ལྟར་ཡོད་པ་བཞིན་དུ་འཆར་བར་འདུག་གསུངས།
རྟོག་པ་འགག་པའི་རྟོག་མེད་ལ་ཟེར་ནི་མ་ཡིན། ཁྱད་པར་དུ་ཡང་རྒྱལ་པོ་བརྗེ་བོ་བྱེད་
པའམ། ཡུལ་ལ་མཐོ་དམན་འོང་པའམ། ཧོར་གྱི་དམག་ཡོང་པ་དེ་རྨི་ལམ་དུ་ཤེས་པར་
བྱུང་གསུངས། ལར་རྨི་ལམ་དུ་ཤེས་པ་མང་པོ་ཡོད་དེ། མིས་སྡིག་བསོག་དོག་པས་ཁར་
མ་བཏོན་པ་ཡིན་གསུངས།
དེ་ནས་རྒྱལ་པོ་གྷར་བཞུད་པ་ལ། ང་དང་དཔལ་ཆེན་རྡོ་རྗེ་ཡེ་ཤེས་དང་འབྲོམ་
ཏི་ཞི་ངེད་གསུམ་རྒྱལ་པོ་གྷར་བཞུད་པའི་དུས་སུ་ལམ་ན་མི་མ་ཡིན་གྱིས་བསུ་བ་བྱེད་
པ་མང་པོ་བྱུང་གསུངས། རྒྱལ་པོའི་སྲུང་བ་ལ་འགར་གདན་དྲངས་ནས་སོང་། དཔལ་
ཆེན་ལམ་ནས་ཕྱིར་བྲོས་ནས་སོང་
། ངེད་གཉིས་ཕར་སོང་། དེ་ནས་གྷར་སླེབས་ནས།
རྒྱལ་པོ་ཤོ་ཧོས་རྒྱལ་ཁམས་བཟུང་ནས་བདེ་བར་བྱུང་གསུངས། དེ་ནས་ཁྱི་ཐན་རྒྱལ་
པོ་ལ་ཕོ་ཉ་བཏང་ནས། ངེད་རྒྱལ་པོའི་བསྲུང་བ་བྱེད་པ་ལ་རྒྱལ་པོའི་ཕོ་བྲང་དུ་བུམ་
པ་བཅས་ནས་དཔལ་འཁོར་ལོ་བདེ་མཆོག་གི་བསྙེན་པ་བྱས། ཁྱི་ཐན་གྱི་ཕོ་ཉ་མི་ཉག་
རྒྱལ་པོའི་ས་མཚམས་སུ་བསླེབས་པའི་ནུབ་མོ་རྨི་ལམ་དུ་རྒྱལ་པོ་ཆེན་པོ་རྣམ་ཐོས་
སྲས་ཕྱག་ན་སྨྱུག་མ་ཡོད་པ་ཅིག་བསྣམས་ནས་བྱོན་པ་རྨིས་ནས། ནངས་པར་རྒྱལ་པོའི་
ཕོ་ཉ་འོངས་པར་འདུག་པ་རྨིས་བྱས་ནས་བཟླས་པ་ལ་ཤིན་ཏུ་མཉེས་པར་བྱུང་
།
300



ཏི་ཤྲཱི་རས་པའི་རྣམ་ཐར།
དེ་ནས་རྒྱལ་པོ་སྐུ་ཁམས་མ་བདེ་བ་ལ་དམིགས་པ་བསྟན་པས་སྐུ་ཁམས་བདེ།
ནངས་པར་ཚིན་དྷ་ཧུ་བྱ་བ་བཏང་ནས་ཁམས་བདེ་ཁྱོད་ཀྱིས་དྲིན་བསམ་གྱིས་མི་
ཁྱབ་ ང་བྲེལ་བ་སྐོབས་པ་དང་དབང་བསྐུར་ཞུ་བ་ཡིན་ཟེར། ཕྱིས་ཕོ་ཉ་བསླེབས་ནས་
རྒྱལ་པོ་ཐེན་ཏོག་ཏུ་བྱུང༌། དགུན་འགར་བསྡད། སོས་སུ་སོང་ཙམ་ན་ལྔའོ་ཀྱེར་ཇུན་
མཁར་གསར་པ་ལ་རབ་གནས་བྱེད་པ་དང་། ཧོར་གྱིས་མི་མང་པོ་བསད་པའི་རུས་པ་
ལ་འབྲས་གཏོར་ཟེར་ནས། དེར་འགྲོ་དུས་སུ་ཀེའུ་ལེ་ཀོང་མི་ཆེན་འགའ་རྫོང་བ་བྱེད་
དུ་འོང་བ་རྒྱ་མཚོ་ཆེན་པོ་རོ་མི་འདོད་ཟེར་བ་བཞིན་དུ་དེ་ཏེ་ངེད་མི་འདོད་པར་སྣང་
ཟེར། དེ་མ་ཡིན་ཁྱེད་རྒྱ་མཚོ་དང་འདྲ། ངེད་རོ་དང་འདྲ་བས་ཁྱེད་ཀྱིས་མི་འདོད་པས་
མཐར་སྨུག་པ་ཡིན་བྱས།
སྔོན་མི་ཆེན་ཞིག་ལ་བུད་མེད་གཉིས་ཡོད་པར་སྣང་
། བུད་མེད་ཆེ་བ་དབང་ཆེ་
བས༑ ཆུང་བ་ལ་བུ་གཅིག་ཡོད་པ་ཆེ་བའི་བུ་སྐལ་བྱས། མས་བུ་ལེན་དུ་སོང་བ་ལ་ཆུ་
ཁར་ནོར་བུ་གཅིག་རྙེད་པར་གདའ། བུ་འདིར་ཤོག། ཨ་མས་ནོར་བུ་ཞིག་སྦྱིན་བྱས་པ་
་ཁྱོད་ཀྱི་བུ་མ་ཡིན་ཟེར་ནས་བུ་སྐལ་བྱས་པའི་མའི་པང་དུ་སོང་བར་སྣང་། མས་
ནོར་བུ་རྡོ་བར་དུ་བརྡུངས་ནས་བཞག་པར་སྣང་། དེ་ཅི་ཡིན་ན། མ་མ་ཡིན་པ་ལ་མ་
བྱས༑ མ་ཡིན་པ་ལ་མ་མ་བྱས་པ་བཞིན་དུ། དེ་དང་འདྲ་བ་ཡིན་བྱས། ཁྱེད་ཀྱིས་ཀྱང་
རྒྱ་མཚོ་ཆེན་པོ་རོ་མི་འདོད་པ་བཞིན་དུ་བྱས་ཏེ། ངས་ཀྱང་ཁྱོད་ཕྱིའི་རྒྱ་མཚོ་མཐོང་
སར་གཏང་གིས་བྱས་ནས་ཕྱག་ནམ་མཁའ་ལ་གཡུགས་པ་ཞིག་བྱས་གསུངས། ཕྱིས་ཁོ་
དམག་དཔོན་ལ་སོང་ཙམ་ན་ཧོར་གྱིས་ཁྱེར་ནས་རྒྱ་མཚོའི་རྩ་ན་ར་ལུག་འགའ་འཚོ་
ཡིན་སྣང་ཟེར། དེ་ནས་ལྔ(སྔ}འོར་ཕྱིན། མཁར་གྱི་རབ་གནས་བྱས། མི་ཤི་བ་རྣམས་ལ་
སྨོན་ལམ་བཏབ། དེའི་དུས་སུ་རྒྱལ་པོ་ཆེན་པོ་རྣམ་ཐོས་སྲས་རྨི་ལམ་དུ་ཞལ་བསྟན་པ་
ལ་ང་
301



ལམ་ཡིག་ཕྱོགས་བསྒྲིགས།
ལ༑ སྐུའི་ལྟ་ཕྱོགས་ཤིག་གིས་ཡར་བྲོས་བྱ་བའི་བརྡའ་བསྟན།
དེ་ནས་གྷོ་ར་ཉ་བྱ་བ་ཞིག་ཏུ་མཁར་སོ་མ་གཅིག་གི་རབ་གནས་བྱེད་དུ་ཕྱིན།
མཁར་གྱི་བྱང་ཕྱོགས་ཀྱི་མཁར་གྷོ (སྒོ}ལ་རྒྱལ་པོ་ཆེན་པོ་རྣམ་ཐོས་སྲས་ཀྱི་ལྷ་ཁང་
ཡོད་པ་ཅན་དུ་མེ་ཏོག་གཏོར་དུ་ཕྱིན་ཙམ་ན། ཧོར་གྱི་དམག་ཡོང་བའི་ལྟས་ཤིག་བྱུང་
བས་མེ་ཏོག་གཏོར་འཕྲོ་བཅད་ནས་ཡར་འོང་
། ཉིན་གཤད་མཚན་གཤད་བྱས་ནས་
ཞག་སུམ་ཅུ་རྩ་ལྔས་ལིང་ཆུ་མཁར་ན་བསླེབས། དེ་ནས་ཕྱིས་ཧོར་དེར་བྱུང་ནས་མཁར་
དེ་ཕབ། ས་རིས་དེར་བརྒྱབ་པར་སྣང་
། དེ་ནས་ཙོང་ཀར་བྱོན་ནས་མཁར་ལུང་མདོའི་
སྡེ་ཆེ་ཆུང་ན་བཞུགས་པའི་དུས་སུ། བྷ་བྷུ་ཀོང་ཀ་ན་ཡར་ལ་དམག་མང་པོ་འགྲོ་བའི་
སྣ་ལ་རྒྱལ་པོ་ཆེན་པོ་རྣམ་ཐོས་སྲས་སེང་གེ་ལ་བཅིབས་ནས་རྒྱལ་མཚན་གྱིས་ངའི་
ཕྱོགས་སུ་ཞལ་གཡོར་ནས་ཡར་བཞུད། དེ་ཅི་ཡིན་ནམ་སྙམ་ཙམ་ན་སུམ་བུས་ནག་
བྱས་ནས་མི་ཉག་གིས་དམག་སོང་ནས་བོད་ཕམ་པར་བྱེད་པ་ལ། རིན་པོ་ཆེ་བོད་ཡིན་
པས་མི་དགའ་སྙམ་པར་སྣང་གསུངས།
དེ་ནས་རྨ་ཆུ་ཕར་ཁར་ཕྱིན་ནས་ཅོག་རོ་ཁྲི་ཁར་བསྡད། དེའི་དུས་སུ་སོ་པའི་ཕྱི་
རོལ་དུ་འགྲོ་སྙམ་ཙམ་ན། ཡུལ་བདག་གིས་གཏོང་དུ་མ་ཉན། དེ་ནས་རྒྱལ་པོས་དངུལ་
ཡིག་པ་བཏང་ནས་གྷར་ཤོག་ཟེར་བས་གྷར་ཕྱིན། འགར་རྩང་སོ་ཏེ་ཞི་དང་ངེད་གཉིས་
ཀྱིས་རྒྱལ་པོའི་བསྲུང་བ་བྱས། དེ་ནས་ཟིན་གུག་ཤི་ལ་སོགས་པ་ལ་དབང་བསྐུར་བྱེད་
པ་དེ་རྩང་སོ་ཏེ་ཞིའི་རྨི་ལམ་དུ་བྱུང་
། ཁོང་གིས་ཕྱག་འཚལ་ནས་སེམས་ཅན་ཐམས་
ཅད་སྨིན་ཅིང་གྲོལ་བར་མཛད་དུ་གསོལ་བྱས་ནས་གསོལ་བ་བཏབ་ཟེར་བས། ཕྱི་དེ་
ཉིན་པར་ཁོང་གི་འཁོར་ཐམས་ཅད་དབང་བསྐུར་ཞུར་བཏང་ནས་བྱུང་
།
དེ་ནས་སྦྲུལ་ལོ་ཟླ་བ་བདུན་པའི་ཚེས་བཅུ་བདུན་གྱི་ནུབ་མོ་གྷ་མཁར་ཧོར་
302



ཏི་ཤྲི་རས་པའི་རྣམ་ཐར།
ངོ་
གྱིས་བསྐོར་བ་དང་ཆུས་བསྐོར་བ་རྨི་ལམ་དུ་བྱུང་གསུངས། ལིང་ཅུ་བས་གདན་དྲངས་
ནས་ཧོར་གྱི་དམག་བཟློག་བྱས་ནས་དེར་དམག་མ་བྱུང་
། ཡང་རྒྱལ་པོས་གྷར་ཤོག་
ཟེར་བས་ཟླ་བ་བཅུ་གཅིག་པ་ལ་གྷར་སོང་
། ཟླ་བ་བཅུ་གཉིས་པའི་ཚེས་ཉི་ཤུ་གཅིག་
གི་ནུབ་མོ་རྨི་ལམ་དུ་གྷའི་ཤར་ཕྱོགས་ནས་ཚུར་མི་མ་ཡིན་གཟུགས་ཤིན་ཏུ་ཆེ་བ
།
དམར་བ། སྨ་ར་ཤིན་ཏུ་རིང་བ་ཆེན་པོ་ཡོད་པ་ལ། བར་སྣང་ནས་ཚུར་ཁེངས་པ་ཞིག་
བྱུང་༑ ཕྱིར་བཟློག་པ་ལ་ངའི་གཟུགས་བོང་ཆུང་བས་ཕྱིར་མི་བཟློག་པར་སྣང་
། ཡི་དམ་
གྱི་ལྷ་སྐུ་ཆེ་བ་ཞིག་བྱས་ནས་དེའི་དཔུང་པ་གཡས་པ་ནས་འཕུལ་བས་གྷའི་ལྷོ་ཕྱོགས་
སུ་ཁ་བཏབས་པ་ཞིག་བྱས། ཡང་དཔུང་པ་གཡོན་པ་ནས། མར་གཅིག་འཕུལ་ཙམ་ན།
མཁར་གྱི་བྱང་ཕྱོགས་སུ་ཁ་བཏབས་པ་ཞིག་བྱས། དེ་ནས་མར་བཟློག་པ་གཅིག་རྨིས།
ནང་པར་དགེ་བའི་བཤེས་གཉེན་རྩང་སོ་བ་ལ་དེ་སྐད་བཟླས་པས། འོ་ན་གྷ་མཁར་མི་
འཆོར་བའི་རེ་ཨེ་ཡོད་དམ་གསུངས།
དེ་ནས་ཚེས་བཅོ་ལྔ་ལ་གྷ(འགའ)མཁར་དུ་བསྡད། ཚེས་བཅུ་དྲུག་ལ་ཧོར་གྱིས་
མཁར་བསྐོར། དེ་ནས་དཔལ་ཆེན་ཤི་རི་ཕུག་པ་དང་
། དགེ་བའི་བཤེས་གཉེན་རྩང་
སོ་བ་དང་ངེད་གསུམ་གྱིས་དམག་བཟློག་དང་བསྲུང་བའི་དགེ་སྦྱོར་བྱས། དཔལ་ཆེན་
ཤི་རི་ཕུག་པ་ཞབས་མ་བདེ་ནས་ཞག་བཅུ་ཙམ་ལ་མ་བྱོན། ངེད་གཉིས་ཀྱིས་ཧོར་མ་
་བར་དུ་དགེ་སྦྱོར་བྱས་ནས། ཟླ་བ་གཉིས་པའི་ཉི་ཤུ་གཉིས་ཀྱི་ནུབ་མོ་ཆོས་སྐྱོང་ཡེ་
ཤེས་མགོན་པོ་གཙོ་བོ་ཕྱག་བཞི་པ། གཡས་གཡོན་གཉིས་ན་འཁོར་བྱ་རོག་གི་གདོང་
པ་ཅན་གཉིས་བཞུགས་པ་དང་
། གཙོ་འཁོར་གསུམ་ཞལ་མཐོང་། བྱ་རོག་གི་གདོང་པ་
ཅན་གཅིག་གི་མཆུ་ལ་འཇུས་ནས་ཐང་རང་བས་མཆུ་རིང་བར་སྣང་བྱས་པས། གནས་
སྐབས་འདིར་རིང་དགོས་པར་སྣང་གསུངས། ནངས་པར་འཁོར་ཀུན་ལ་འདི་ཙུག་རྨི་
སོང་
303



ལམ་ཡིག་ཕྱོགས་བསྒྲིགས།
-----
ལམ་དུ་བྱུང་བས་མཁར་ཨུ་བུ་འཆོར་བྱས། ཡང་ནུབ་ཅིག་རྒྱལ་པོ་ཆེན་པོ་རྣམ་ཐོས་
སྲས་མཁར་གྱི་ཁ་ན་ཕར་ཧོར་ཡོད་ཕྱོགས་ན་བཞུད་པ་ཞིག་རྨིས། དེ་ཡང་རྟེན་འབྲེལ་
བཟང་བྱས།
དེ་ནས་ཟླ་བ་གསུམ་པའི་ཚེས་གཅིག་ལ་མཁར་ཆུས་བསྐོར། བློ་མ་བདེ་བར་བྱུང་།
སྔར་ཟླ་བ་བདུན་པའི་ཚེས་བཅུ་བདུན་གྱི་ནུབ་མོ་ཆུས་བསྐོར་བ་རྨིས་ནས། དེ་ནས་བདེ་
བར་བྱུང་བར་རྨིས། དེ་ནས་ཚེས་བཅོ་ལྔའི་ནུབ་མོ་མཁར་གྱི་ཆུ་ཁུང་ནང་དུ་བརྡོལ་བས།
ཆོད་ལ་ཁད་དུ་ཡོད་པའི་དུས་སུ་ཆུ་འགོག་པའི་ཐབས་བསྟན་པས་ཆུ་ཁོག་ནས་མཁར་
མ་ཞིག། ཕྱིར་དེ་དགོང་མོ་རྩང་སོ་བ་དང་ངེད་གཉིས་ཀྱིས། གཏོར་མ་བྱས་ནས་ཆུ་ལ་
འཕངས་པས། ཚེས་དྲུག་གི་ནམ་ཕྱེད་ན་ཆུ་ཕྱིར་བོ་ནས། ཧོར་གྱི་དམག་ར་མང་པོ་ཕྱགས།
ཚེས་བཅུ་བཞི་ལ་རྒྱལ་པོའི་བུ་མོ་བྱིན་ནས་འདུམ་བྱས། ཁོང་རང་གི་ཡུལ་དུ་ཕྱིར་སོང་
།
ཚེས་བཅུ་བདུན་ལ་བོད་ཀྱི་བླ་མ་དགེ་བའི་བཤེས་གཉེན་རྣམས། ཚེ་ཀ་ཞུས་ནས་རང་
རང་སོ་སོའི་དགོན་པར་སོང་
། ངེད་ཀྱང་ལིང་ཆུའི་གཟིང་གྷ་དགོན་དུ་སོང་ནས། དེའི་
དུས་སུ་ནུབ་ཅིག་རྨི་ལམ་དུ་རིན་པོ་ཆེ་སྟག་ལུང་ཐང་པས། དབུས་པ་པད་མོའི་ས་གཞི་
ཡོད་
; །ཅེས་བྱ་བའི་ཆོས་བསྟན་གསུངས།
ལུག་ལོ་ཟླ་བ་ལྔ་པ་ལ་ཐན་པ་ཆེན་པོ་བྱུང་ནས་ལོ་ཏོག་ཐམས་ཅད་ཚིག་པའི་
དུས་སུ། རྒྱལ་པོས་ཆར་འབེབས་ཞུས་པས། ཆར་ཆེན་པོ་ཕབས་པས་མི་ཐམས་ཅད་
མུ་གེ་ལས་ཐར་བར་བྱས་པ་ཡིན། དེར་རྒྱལ་པོས་གདན་འདྲེན་བྱུང་བ་ལ་ངོ་གཅིག་
རྒྱལ་པོ་ལ་སྐུ་སྐག་ཆེ་བར་སྣང་
། དགེ་སྦྱོར་ཆེན་པོ་གྱིས། ང་ནི་མི་འོང་བྱས། ལུག་ལོ་
ཟླ་བ་བདུན་པའི་ཚེས་བཅུ་བདུན་གྱི་ནུབ་མོ་གྷ་མཁར་གྱི་ནུབ་ཕྱོགས་ཀྱི་ཐད་ཅིག་ལ་
གུར་དང་སྦྲེལ་གཅིག་དང་ཕུབ་ནས། རྒྱ་མི་མང་པོ་འཚོགས་ནས་ཕྱོགས་བཞི་ན་རྒྱལ་
304



ཏི་ཤྲཱི་རས་པའི་རྣམ་ཐར།
པོ་ཆེན་པོ་སྡེ་བཞི་དང་དམག་དཔོན་མང་པོ་འཚོགས་ནས་ནམ་མཁའ་དར་གྱིས་ཆོད་
ནས་སྣང་།
མཁར་གྱི་ནུབ་སྒོ་ཡ་ཏ་དེ་གསེར་གྱི་སྒོ་རུ་སྣང་
། གློ་བུར་དུ་མི་དེ་རྣམས་ཀྱིས་
འུར་གྱིས་སྒོ་ལ་བཙང་ནས་གྷ་ནང་གི་རྒྱལ་པོ་ཕོ་བྲང་གི་སྒོ་ལ་ཆེའུ་ཐེན་ལ་འཚོགས་
ནས་སྣང་། ང་ཡང་དེ་རྣམས་སོང་བའི་རྗེས་སུ་སོང་
། རྒྱལ་པོ་འབྲུག་ཁྲི་ལ་བཞུགས་
ནས་སྣང་བ། ཐམས་ཅད་ཀྱིས་མར་འདྲེན་པ་དང་ཞེ་ས་བྱེད་ཤིན{བཞིན}སྣང་། ང་ནི་
ལྷོ་ཕྱོགས་ཀྱི་གློ་སྒོ་ཞིག་ནས་བྱུང་ནས་ཕར་བྱུང་
། དེར་མ་བསྡད། རྒྱལ་པོ་སྐུ་ནས་གཞོན་
ནུ་ཞིག་བྱུང་
། ང་ཅན་དུ་བྱོན་ནས་ཕྱག་འཚལ་ཞིང་སྣང་བ་ལ་དགུང་ལོ་དུ་ལོན་བྱས།
བརྒྱད་ལོན་ཟེར། ངས་ལག་པའི་སོར་མོ་ལྔ་བསྟན་ནས། བརྒྱད་ཀྱིས་མི་ཚད་ལྔ་བསྣན་
པ་ཡིན་བྱས། དེ་ཙམ་ན་དགེ་བའི་བཤེས་གཉེན་གཙང་སོ་བ་ཞབས་རྗེན་དུ་བྱས་ནས་
བྱོན༑ རྒྱལ་པོས་ཕྱག་འཚལ་ནས་ཁོང་དཔོན་སློབ་གཉིས་ཕོ་བྲང་དུ་སོང་
། ང་ཕྱིར་སོང་
བ་ཞིག་རྨིས་གསུངས། དེ་ནས་གྷ་ནས་དངུལ་ཡིག་པ་ཡོང་ནས། རྒྱལ་པོ་ཤོ་ཧོ་བཞག་
ནས་སྤྱི་ང་རྒྱལ་རྒན་རྒྱལ་སར་བཞུགས་ཟེར་བ་ཐོས།
དེ་ནས་རྒྱལ་པོས་ལོ་ཅི་ཙམ་ཐུབ། རྒྱལ་ཁམས་བདེ་མི་བདེ་བལྟས་པ་ལ་ལོ་བརྒྱད་
ཐུབ་པར་སྣང་། ངས་ལྔ་བསྣན་པ་དང་བཅུ་གསུམ་ཐུབ་པར་སྣང་བས། རྒྱལ་པོ་ལ་མར་
འདྲེན་བཏང་ནས། རྨི་ལམ་དེ་རྣམས་ཡི་གེར་བྲིས་ནས་བསྐུར་བ་ལ། སྤྱི་ང་གཟིགས་
ནས་ཨེ་ལོ་དུས་འདེབས་པ་དེ་ཁྲིམས་ལས་མི་བདེ་དེའི་དུས་སུ་ནག་ལྡང་བ་ཡིན་བྱས་
ནས་དཔུང་ཏེའུ་བྱས་སྒམ་ཞིག་ཏུ་སྦས་པར་སྣང་
། དེ་ནས་ཟིན་གུག་ཤི་དང་
། ཨ་ལྗི་ཨ་
ཀོ་གཉིས་ལ་སྤྱ་ངས་འབུལ་བ་ཆེན་པོ་བསྐུར་ནས་འདྲིར་བཏང་བར་སྣང་
། དེའི་དོན་
ཡི་གེ་བྱས་ནས་བསྐུར། དེ་ནས་ལོ་གཉིས་ལོན་པའི་དུས་སུ་ནུབ་གཅིག་རྨི་ལམ་ན་གྷ་
305



ལམ་ཡིག་ཕྱོགས་བསྒྲིགས།
ནས་དར་ཆེན་པོ་ཕྱར་བ་ཞིག་བྱུང་། ངའི་མདུན་དུ་སླེབ་ཙམ་ན་སློབ་དཔོན་ཡར་ལུང་
བ་བྱུང་ནས་ཧུར་གྱིས་འཕྲོག། དགེ་བའི་བཤེས་གཉེན་རྩང་སོ་བའི་ཕྱག་ཏུ་བཅུག་པ་
རྨིས་གསུངས། ཕྱི་ནས་དགེ་བའི་བཤེས་གཉེན་རྩང་སོ་བ་ལ་རྒྱལ་པོས་དབང་བསྐུར་
ཞུས༑ ཏེ་ཞིར་མངའ་གསོལ།
དེ་ནས་རྒྱལ་པོས་གྷ་ན་གདན་དྲངས། རྩང་སོ་ཏེ་ཞི་དང་ལྷུ་བི་གུག་ཤི་དང་ང་
དང་གསུམ་གྱིས་རྒྱལ་པོས་རི་ལྔ་སྡེ་ཞིག་བཞེངས་པ་ལ་རབ་གནས་བྱས། ཉིན་ཞིག་
གསེར་ཡིག་པ་གཅིག་འོང་། ཧོར་འོང་བར་སྣང་ཟེར་བའི་སྐད་བྱུང་། དམག་བཟློག་
གྱིས་ཟེར་བ་དང་
། བདེ་མཆོག་གི་དཀྱིལ་འཁོར་བཞེངས། བསྙེན་སྒྲུབ་ཞི་རྒྱས་དབང་
དྲག་མངོན་སྤྱོད་ཀྱི་སྦྱིན་སྲེག་བྱས། དེ་ནས་ཐོན་པའི་དུས་སུ་ཆོས་སྐྱོང་གི་གཏོར་མ་
བྱས༑ རི་རབ་ཀྱི་སྟེང་དུ་ཆོས་སྐྱོང་ཡེ་ཤེས་མགོན་པོའི་སྐུ་འབག་བཞུགས་པ་ལ་ཡེ་ཤེས་
སེམས་དཔའ་བཀུག་ནས་གདན་དྲངས་པའི་དུས་སུ། དཔལ་ནག་པོ་ཆེན་པོ་ཡེ་ཤེས་ཀྱི་
མགོན་པོ་དངོས་སུ་བཞུགས་པའི་སྣང་བ་བྱུང་
། ཞལ་ཧོར་ཡོང་ཕྱོགས་སུ་མི་གཟིགས་
པར་རྒྱལ་པོའི་ཕྱོགས་སུ་གཟིགས་པར་སྣང༌
། ནང་དུ་ཟིང་ལྡང་བར་འདུག་བྱ་བའི་
བརྡའ་བསྟན་པར་གོ །
རྒྱལ་པོ་ལ་ཡང་ཧོར་གྱི་དམག་མི་འོང་བར་སྣང་བ་ལ་ནང་དུ་སྐྱོན་ཡོང་དོགས་
ཡོད་བྱས། ཕྱིས་དེ་ཁོ་ན་བཞིན་དུ་བྱུང་བ་ཡིན། དེའི་དུས་སུ་ཉིན་ཞིག་རྒྱལ་པོའི་བསྲུང་
བ་གཏོར མ་བསྔོ་བདོ་ལ་ཡང་གཏོར་མ་ཆེ་ལ་བཟང་བ་ཞིག་ཁྱེར་ལ་ཤོག་གསུངས། དེ་ཅི་
ལགས་བྱས་པ་ལ། གཏོར་མ་སྔ་མ་ལ་ཆོས་སྐྱོང་བྱ་རོག་གི་གདོང་པ་ཅན་དངོས་སུ་བྱོན།
མཆུ་བསྙལ་ནས་གཏོར་མ་འོད་ཟེར་སྣ་ལྔར་དྲངས་ནས་གསོལ་ཞིང་སྣང་བ་ལ། གཏོར་
མ་ལ་འབག་བཙོག་སོང་བ་ཡིན་ནམ་ཞེ་མ་འདང་བ་བཞིན་དུ་སྣང་བས་གཏོར་མ་ཕྱི་ཏ་
306



ཏི་ཤི་རས་པའི་རྣམ་ཐར།
ཁྱེར་ལ་ཤོག་བྱས་པ་ཡིན་གསུངས།
དེ་ནས་ལིང་ཅུར་སོང་གསེར་བུམ་ལ་བཟླས་པ་བྱས་ཙམ་ན། དཔལ་བདེ་མཆོག་
ལྷ་དྲུག་ཅུ་རྩ་གཉིས་རྨང་ལམ(རྨི་ལམ}དུ་ཞལ་གཟིགས། ཁྱད་པར་དུ་ཚད་མ་ལེའུ་ལྔ་
པའི་ནང་དུ་བསྐྱེད་རྫོགས་ཟུང་འཇུག་གི་ལེའུ་བཀོད་པའི་རྒྱུ་མཚན་དེ་ཡིན་གསུངས།
སྤྱིར་ཡི་དམ་གྱི་ལྷ་མང་ཡང་འཁོར་ལོ་ལྔ་ལ་སོགས་སྔར་རྨི་ལམ་དུ་ཞལ་གཟིགས་པ་དེ་
ཡིན་གསུངས། དེའི་དུས་སུ་རྗེ་རིན་པོ་ཆེས་བཅུ་ཆོས་སུམ་ཆོས་སུ་ལ་ཡོད། བཅུ་ཆོས་
སུམ་ཆོས་བྱས་པས་ཆོག་གསུངས་པས། བར་དོ་སྐུ་གསུམ་དང་ཚད་མ་ལེའུ་ལྔ་པ་བཀོད་
པའི་རྒྱུ་མཚན་དེ་ཡིན་གསུངས། ཡང་དགོན་པ་དེ་ན་འདུག་དུས་སུ་དཀོན་མཆོག་རྒྱལ་
མཚན་གྱིས་ང་ལ་ཚིག་འགའ་བཟླས་པས། དེའི་དུས་སུ་འགལ་བས་ཆོས་སྐྱོང་བྱས་ནས་
ཕྱག་གཅིག་བརྡབ་པ་དང་
། ངའི་རྨི་ལམ་ན་གཡས་ཕྱོགས་ན་དཔལ་ཡེ་ཤེས་ཀྱི་མགོན་
པོ་ཕྱག་བཞི་པ་བཞུགས་ནས། མདུན་ན་བྱ་ནག་པོ་ཆེན་པོ་གཉིས་སྣང་བ་ལ་གཅིག་
གིས་བོས་དང་ཟེར་བ་ལ། ནམ་མཁའ་ལ་བྱ་གཉིས་ཀྱིས་ཡར་ཐད་ཀ་ལ་གཞུ་རྒྱུད་སྦྲང་
བ་འདྲ་བའི་སྲིང་སྒྲ་ཞིག་བྱུང་བ་ལ། ནམ་མཁའ་ནས་བྱ་རོག་མང་པོ་གཅིག་དཀོན་
མཆོག་རྒྱལ་མཚན་གྱི་ཐོག་ཏུ་འུར་གྱིས་སོང་བ་དང་
། ངས་མ་གསད་མ་གསད་བྱས་
ནས་བསྐྱབས་པ་ཞིག་རྨིས་གསུངས།
དེ་ནས་ལིང་ཅུར་རྩིར་ཁབ་བྱ་བ་བཅོམ་ལྡན་འདས་འོད་སྲུང་གི་རིང་བསྲེལ་
བཞུགས་པ་རྩེག་མ་བདུན་པ་ཞིག་ཡོད་པ་ལ། ལྷ་ངོ་ཤེས་པ་དང་མི་ཤེས་པ་ལ་བསམ་
གྱིས་མི་ཁྱབ་པ་ཞིག་བཞུགས། རྡོ་སྐུ་ཆེན་པོ་ཞིག་གི་ཆོས་གོས་ཀྱི་སྣེ་ལ་ཁ་ཡིག་བཏབ་
ནས༑ སྣང་བ་ལ་རྒྱལ་པོ་ཁྱབ་གསལ་གྱི་བུ་མོས། འདི་འདྲ་བ་གཉིས་བཞེངས་ནས།
གཅིག་འདི་ཡིན་གཅིག་རྒྱ་གར་ན་བཞུགས་ཟེར། དེ་འདྲ་བའི་རྟེན་ངོ་མཚར་ཅན་
307



ལམ་ཡིག་ཕྱོགས་བསྒྲིགས།
བཞུགས་པའི་གཙུག་ལག་ཁང་སྣང་བ་ལ་རྩེ་མོ་ལ་རིན་པོ་ཆེ་འབར་བའི་ཏོག་དང༌།
གསེར་གདུགས་ལ་དྲི་མས་གོས་ནས་སྣང་བ་ལ་དྲི་མ་ཕྱིས་ནས་གསེར་གསོལ་བ་དང་།
མཐིང་ཤུན་དང་གྱོ་མོ་དང་ཤིང་ཕིབས་དང་ཆི་པིའི་རི་མོ་དང༌
། མཚོན་དང་རྒྱན་དང་
གསེར་ལ་སོགས་པ་རྙིང་ནས་སྣང་བ་ལ། དེ་གསོ་བར་འདོད་པའི་དུས་སུ་བཟོ་རིག་
མི་འདྲ་བ་མང་པོ་དང་
། ཞ་ག་བ་མི་མང་པོས་འདི་ཁྱོད་ཀྱིས་གསོས་ན་འགྲུབ་ཟེར་
བས རྩིར་ཁབ་ཏུ་སོང་ནས་ཆོས་ཁྲི་གཅིག་ལ་ཉི་མ་བདུན་དུ་མི་དད་པ་ཅན་རྣམས་
ཀྱི་འབུལ་བ་བླངས་ནས་དེ་རྣམས་གསོས། གསེར་གསོལ་ཞག་བཞི་བཅུའི་བར་དུ་གསོས་
པ་ཡིན། དགེ་བའི་བཤེས་གཉེན་མང་པོ་དང་དགེ་འདུན་མང་པོ་གདན་དྲངས་ནས།
རབ་ཏུ་གནས་པ་བྱས་པ་ལ་ནམ་མཁའ་ལ་འཇའ་ཚོན་དང་འོད་ཀྱིས་གང་ནས། ལྟས་
ངོ་མཚར་ཅན་མང་པོ་མི་ཡིས་མཐོང་བ་ཡིན། དེ་དགེ་བ་ཤིན་ཏུ་ཆེ་བས་རང་གི་རྒྱུད་
ལ་བསོད་ནམས་ཀྱི་ཚོགས་རྫོགས་པར་བྱུང་གསུངས།
ཕྱིས་ཧོར་གྱི་རྒྱལ་པོ་དེ་མུ་རུ་ཁོ་རང་རྩར་བསྡད་ནས་མེ་བཏང་ནས་སྣང་བ་ལ་
མེས་མ་ཚིག་པར་སྣང་། ལྷ་བྱ་བ་དེ་འདི་ཡིན་པར་སྣང་ཟེར་ནས་དད་པས་བན་སྡེ་
བན་དེ}མང་པོ་བསྐོས་ནས་མཆོད་པ་བྱེད་དུ་བཅུག་པར་སྣང་
། དེ་འདྲ་བའི་རྟེན་ངོ་
མཚར་ཅན་གསོས་པ་ཡིན། དེ་ནས་ཙོང་ཀར(ཁར)དགོན་གཅིག་འཛིན་དུ་འགྲོ་བའི་
ལམ་ཀར་དགེ་བའི་བཤེས་གཉེན་རྩང་སོ་བས་སྡེ་དགོན་དྲུག་དང་
། རྒྱས་འབྲིང་རྣམ་
གསུམ་དང་འབུལ་བ་ཆེན་པོ་བྱས་ནས། ས་མཐར་མ་བཞུད་གསུངས། དེར་ཙོང་ཀར་
བཞུད་པ་ཡིན། སྤྱང་ང་རྒྱལ་རྒན་གྱིས་ཁྱི་ཐན་ལ་དམག་ལ་བྱོན། དེར་མཇལ་དུ་ཕྱིན་
པ་ལ་དེར་བསླེབས་པའི་ནུབ་མོ་རྒྱལ་པོ་ཆེན་པོ་རྣམ་ཐོས་སྲས་ཀྱིས་རྒྱལ་པོ་ལ་སྲུང་བ་
དང་༑ རྒྱལ་པོ་ཆེན་པོ་རྣམ་ཐོས་སྲས་ཀྱི་སྙིང་པོ་གསུངས་པ་རྨི་ལམ་དུ་བྱུང་གསུངས།
308



ཏི་ཤྲཱི་རས་པའི་རྣམ་ཐར།
དེ་ནས་ཕྱིར་བྱོན་ནས་ཐང་ཚང་སྡེ་བྱ་བར་བཞུགས་པའི་དུས་སུ། ཕག་ལོ་ཟླ་བ་བཅུ་
པ་ལ་རིན་པོ་ཆེ་འབྲི་གུང་བས་ཕྱག་བུམ་གཅིག་བསྐུར་ནས་བྱུང་བ་ལ། རིན་པོ་ཆེའི་
ཕྱག་ནས་རྫས་ཡོ་བྱད་འདི་ལས་མི་འོང་བར་སྣང་བས། རིན་པོ་ཆེ་ཡང་མི་བཞུགས་
པར་སྣང་སྙམ་པ་ཞིག་བྱུང་། ཡང་ནུབ་ཅིག་གི་རྨང(རྨི)ལམ་ན་སྐྱེད་རྫུ་འགྱན་ཐས་ཡོ་
བྱ་བ་སྤྱན་དྲུག་ཡོད་པ། དབུ་ལ་ལ་ཐོད་ཡོད་པ་སྐུ་ལ་བསེ་ཁྲབ་གསོལ་བ་ཞིག་མདུན་
དུ་བྱོན། དེའི་ནུ་བོ་སྟག་ལྤགས་དང་སྟག་ཞུ་གོན་པ་གཅིག་དང་
། དེའི་ནུ་མོ་གོས་ནག་
པོ་གོན་པ་རྒྱབ་ན་མར་མདའ་ལྔ་དང་གཞུ་བཙུགས་པ་ཞིག་དང་
། སྐུ་མཆེད་གསུམ་
འཁོར་དཔག་ཏུ་མེད་པས་བསྐོར་ནས་བྱོན་གསུངས།
ཕྱི་དེ་ཉིན་པར་ཡུལ་བདག་གི་དགོན་ས་ཡོད་པ་འབུལ་བར་སྣང་སྙམ་ནས།
མཁར་ལུང་དགོན་པ་ལྟར་ཕྱིན། དེར་དགོན་པ་བྱེད་པའི་མདུན་དུ་བསླེབས་ཙམ་ན་
སྐྱེད་ཀྱི་གོང་ཀ་ནས་འོད་དཀར་པོ་ཞིག་བྱུང་བས་དགོན་བྱེད་སར་ཨེན་ཅིག་འཁྱིལ་
ནས༑ དེ་ནས་ཤར་གླིང་ལ་དར་ཅིག་འཁྱིལ་ནས་སྣང་
། དེ་ནས་ཡར་ལ་ལོག་ནས་
འཇའ་ཚོན་དུ་སོང་ནས་བྲག་གི་རྩར་ནམ་མཁའ་ལ་ཡར་སོང་། དེ་ནས་འོངས་ནས་
མཁར་ལུང་སྡེ་ལ་བསྡད་པའི་རྨང་ལམ{རྨི་ལམ}དུ་སྐྱེད་མོ་དེ་འབྲུམ་པ་བྱུང་ནས་བྱིན་
རླབས་ཞུ་ཟེར། བྱིན་རླབས་བྱས།
དེ་ནས་བྱི་བ་ལོ་ཟླ་བ་གསུམ་པའི་ཚེས་གསུམ་ལ་དགོན་པ་བཟུང་
། འཛིན་པའི་
ནུབ་མོ་རྨང་ལམ{རྨི་ལམ}ན་དགེ་བའི་བཤེས་གཉེན་རྩང་སོ་བ་དང་
། ང་དང་སྤྱ་ང་
དང་མཇལ་བ་རྨིས་པ་ལ་ཡི་གེ་གཅིག་བྱང་ངོས་ནས་བྱུང་བ་ལ། ཁོ་རང་གློ་བུར་དུ་
བཞེངས་ནས་བྱང་ཕྱོགས་སུ་བཞུད་པ་རྨིས། ཕྱི་ནས་དེའི་རྟགས་ཤིག་བྱུང་གསུངས། དེ་
ནས་ལྷ་ཁང་བརྩེགས་མ་གསུམ་བཞེངས་ནས་གསེར་ཁང་འོག་མ་ན་དུས་གསུམ་གྱི་
309



ལམ་ཡིག་ཕྱོགས་བསྒྲིགས།
སངས་རྒྱས་ཀྱི་གཙོར་བྱས་པའི་སྐུ་བཞེངས། བར་མ་ན་དཔལ་བདེ་མཆོག་གི་གཙོ་བོར་
མཛད་པའི་རྒྱུད་སྡེ་བཞིའི་ལྷ་ཚོགས་བཞུགས། སྟེང་ན་བླ་མ་རིན་པོ་ཆེ་རྣམས་ཀྱི་སྐུ་
འབག་བཞེངས་བའི་གཙུག་ལག་ཁང་བརྩེགས་མ་གསུམ་བཞེངས་པ་ཡིན།
དེ་ནས་གླང་ལོའི་དགུན་སྨད་དུ་སོང་ཙམ་ན་མཁར་ལུང་ལུང་པའི་འོད་ཉམས་
ནས་ས་སྟོང་པ་འདྲ་བ་སྐྱ་ཏེང་ངེ་བ་ཞིག་བྱུང་
། འོ་ན་དེ་ཅི་ཡིན་ནམ་སྙམ་ནས་བརྟགས་
ཙམ་ན་བླ་མ་རིན་པོ་ཆེ་རྣམས་ཡོ་མི་བཞུགས། རང་གི་གཙུག་གི་ནོར་བུའི་འོད་ཉམས་
པ་ཡིན། རིན་པོ་ཆེ་འདས་པར་སྣང་སྙམ། དེ་ནས་འདས་པའི་སྐད་དབྱར་བྱུང་
། འོ་
ན་བླ་མ་རིན་པོ་ཆེ་འདི་གར་བཞུགས་སྙམ་པ་ལ
། ནུབ་ཕྱོགས་ཨུ་རྒྱན་ན་བཞུགས་ཟེར་
བའི་སྒྲ་ཞིག་བྱུང་། རྨི་ལམ་བཟུང་ནས་ཨུ་རྒྱན་དུ་ཕྱིན། དྷ་རྨ་གྷ་ཛའི་གཙུག་ལག་ཁང་
གི་སྒོ་དེ་ཆོས་འབྱུང་དུ་སྣང་བས་བག་དོག་པས་ཨེན་ཅིག་འཆོམས།
དེ་ནས་ནང་དུ་སོང་ཙམ་ན་ཕོ་བྲང་གི་སྒོ་གཡོན་ཟུར་ན་བླ་མ་རིན་པོ་ཆེ་དཔལ་
བདེ་མཆོག་ཞལ་བཞི་ཕྱག་བཅུ་གཉིས་པར་བཞུགས་ནས་སྣང་། བར་སྐབས་དེར་ཕྱག་
ཀྱང་མ་བྱས་པར། ཆོས་རྗེ་ཕག་མོ་གྲུ་པའི་ཞལ་ནས། ང་འདི་ནས་ཨུ་རྒྱན་ན་མཁའ་འགྲོ་
མ་རྣམས་འཁྲུགས་ནས་ཡོད་པས་དེ་བསྡུམ་དུ་བཞུད་ཟེར་བ་བཞིན་དུ་རིན་པོ་ཆེ་
ཡང་འདི་འདྲ་ལ་དགོངས་པ་ཨེ་མི་ཡིན་སྙམ་པ་ཞིག་བྱུང་
། དེ་ཙམ་ན་དེ་དག་གི་སྣང་
བ་ནུབ་ནས་གང་ཡང་མེད་པ་ཞིག་བྱུང་གསུངས། བླ་མ་རིན་པོ་ཆེ་དཔལ་ཧེ་རུ་ཀར་
བཞུགས་ཤིན(བཞིན}སྣང་བས་འདས་མཆོད་ལ་ཚོགས་འཁོར་བྱེད་པའི་རྒྱུ་མཚན་དེ་
གི་
སྒོ་
ཡིན་གསུངས།
དེ་ནས་མདོ་སྨད་ལྷོ་ངོས་སུ་གདན་དྲངས་ནས་འབུལ་བ་རྒྱ་ཆེན་པོ་བྱུང་
། དེ་
ནས་བྱང་ངོས་ན་དགེ་བའི་བཤེས་གཉེན་རྩང་སོ་བ་ཏེ་ཞི་འདས་པའི་གདུང་ཁང་དང་
310



ཏི་ཤྲི་རས་པའི་རྣམ་ཐར།
ལྷ་ཁང་རབ་གནས་བྱས། ཡང་ཡོས་བུ་ལོའི་དབྱར་ནུབ་ཅིག་རྨི་ལམ་ཟིན་ནས་འབྲི་
གུང་དུ་ཕྱིན། དཔོན་སྒོམ་པ་བྱོན་ནས་ཅ་ཀོ་ར་གྱིས་གསུངས་ནས་ཞལ་ཏ་བྱེད་ཤིན་
{བཞིན}སྣང་།
དེ་ནས་རིན་པོ་ཆེ་འཁོར་འགའ་ཞིག་གི་ཟུར་ན་མར་ལ་མང་ར་འགོ་མཛད་ནས་
ཆོས་གོས་སྐྱེར་ཀ་ཞིག་མནབས་ནས་བྱོན་ཤིན(བཞིན}སྣང་། དེའི་དུས་སུ་སློབ་དཔོན་
དབང་སང་ཡང་འབྱོན་ཤིན(བཞིན} སྣང་། ང་མདུན་དུ་ཕྱིན་ཙམ་ན་རིན་པོ་ཆེས་
ཕྱག་མཛད། བསྐོར་བ་བྱེད་ཤིན {བཞིན}སྣང་བ་ལ་ཕྱག་མི་མཛད་པར་ཞུ་བྱས། རིན་
པོ་ཆེ་ལ་གར་བཞུགས་ཞུས་པ་ལ། ང་རྒྱ་གར་གྱི་ནུབ་ཕྱོགས་སོ་མ་པུ་རིའི་གཙུག་ལག་
ཁང་གི་ནུབ་ཕྱོགས་ན་ལྷ་ཁང་ཞིག་གི་ནང་དུ་པཎྜི་ཏ་རིག་པའི་གནས་ལྔ་ལ་མཁས་
པའི་སྒྲ་ཚད་སློབ་ཡིན{བཞིན}བསྡད། དེ་ཡ་ཀི་ཡིན་གསུངས། ངས་ཡར་བལྟས་ཙམ་ན་
སོ་མ་པུ་རི་དེ་ནུབ་ཕྱོགས་ན་ཐང་ཞིག་ལ་ནག་ངམ་མེ་སྣང་
། ལྷ་ཁང་དེ་རི་རྩ་ཞིག་ན
ལོག་ཀར་རྩེ་རེ་བ་སྒོ་ལྷོར་བསྟན་པ་ཞིག་སྣང་།
དེ་ནས་དཔོན་སྒོམ་བྱོན་ནས་གསེར་ཁང་དུ་གདན་དྲངས། རིན་པོ་ཆེ་དབུས་སུ་
བཞུགས་ནས་ང་གཡས་སུ་བསྡད། སློབ་དཔོན་དབང་སེང་གཡོན་དུ་བཞུགས། ཅ་ཀོ་ར་
དྲངས། རིན་པོ་ཆེའི་སྐུ་སྐལ་དེ་ང་ལ་གནང་། སློབ་དཔོན་དབང་སེང་གི་སྐུ་སྐལ་ཡང་
ང་ལ་གནང་། ཕར་ཕྱོགས་ན་སྒོ་ཞིག་སྣང་བ་ལ་རིན་པོ་ཆེ་དེ་ལ་བཞུད། ང་ཡང་གཉིད་
སད༑ ཕྱིས་ཏི་ཞིའི་ལས་ཀ་བྱུང་
། འབུལ་བ་ཆེན་པོ་བྱུང་བས་དངོས་གྲུབ་གནང་བར་
སྣང་སྙམ་པ་བྱུང་།
དེ་ནས་ཞག་འགའ་ན་བླ་མ་རིན་པོ་ཆེ་བྷ་བྲོམ{འབའ་རོམ}པ་བཀྲ་ཤིས་ཐེན་
འདྲ་བའི་ཁང་པ་ཞིག་ན་བཞུགས་ཤིན{ཤིང}སྣང་
། ཤ་ཁུ་ཞག་ཀྱི་ལེ་བ་ཕོར་གང་
311



ལམ་ཡིག་ཕྱོགས་བསྒྲིགས།
གསོལ་ཞིང་སྣང་བ་ལ། ང་ཡར་སོང་བ་དང་ཤ་རྡོག་པོ་ཞིག་ཞལ་ནས་ཕྱུང་བ་དང་
ངའི་ཁར་བཅུག དེ་ནས་གསོལ་འཕྲོ་དེ་ཡང་ང་ལ་གནང་
། དེ་འཐུང་བ་དང་གཉིད་
སད༑ ཕྱིས་ཏི་ཞིའི་ལས་ཀ་དང་འབུལ་བ་ཆེན་པོ་བྱུང་
། དེ་ལ་ལྟ་བར་སྣང་སྙམ་པ་བྱུང་
གསུངས། དེ་ནས་ཡོས་བུ་ལོ་ཟླ་བ་བདུན་པ་ལ་རྒྱལ་པོས་གདན་དྲངས་ནས་འགར་ཕྱིན།
ཟླ་བ་བརྒྱད་པ་ལ་རྒྱལ་པོ་ལ་དབང་བསྐུར་བྱས། ཉི་ཤུ་ལྔ་ལ་ཏི་ཞིའི་ལས་ཀ་ཕུལ།
དེ་ནས་རྒྱལ་པོ་ལ་ཞུས་ནས་མི་ཉག་གི་ཡུལ་ན་ཡོད་པའི་སྡེ་དཔོན་ཐམས་ཅད་
ཀྱིས་བན་སྡེ(བན་དེ}ཀུན་ལ་དམག་ཁྲལ་ལ་སོགས་པ་མི་འབབས་པའི་མུ་ཛུ་ཞུས།
རྒྱལ་པོ་ལ་ནག་བྱས་མ་གཏོགས་པའི་ལོ་བཅུ་གསུམ་མས{མན}ཆོད་ཀྱི་ལྡི་བ་ཆེན་པོ་
ཞུས་ རྒྱལ་ཁམས་ཀྱི་འབངས་ལ་ཟོག་འགྲིམ་དུ་བཅུག། ཧོར་གྱི་དམག་མང་པོས་ཟླ་
བ་གསུམ་དུ་བསྐོར་བ་ལ་དགེ་སྦྱོར་ཆེན་པོ་བྱས་པ་ལ་དམག་དཔོན་མོ་གྷ་ལི་བྱ་བ་ཤི་
དམག་ཟློག་པ་ཡིན། མི་ཉག་རྒྱལ་པོའི་ཞིམ་ལྟོ་ཀྱེ་ལུང་བྱ་བར། ཁྱི་ཐན་རྒྱལ་པོས་གསེར་
ཡིག་པ་བཅུ་བདུན་དམག་ཁྲི་ཚོ་བཅུ་བདུན་གྱིས་བསྐོར་བའི་དུས་སུ་དམག་བཟློག་
དགེ་སྦྱོར་ཆེན་པོ་བྱས་པས་ཆོས་སྐྱོང་བའི་སྲུང་མ་དཔལ་ནག་པོ་ཆེན་པོ་ལ་སོགས་
ཀྱིས་ཕ་རོལ་གྱི་དམག་དང་
། རང་གི་དམག་རྣམས་ཀྱིས་མངོན་སུམ་མཐོང་བར་མཁར་
བསྲུངས་པ་ཡིན། དེའི་དུས་སུ་མི་ཉག་གི་དམག་ཉུང་
། ཁྱི་ཐན་གྱི་དམག་མང་བ་ཡིན་
པ་ལ་མི་ཉག་གི་དམག་དཔོན་རྡུ་མི་སྤྱི་གཟིངས་བྱ་བ་ལ་དམག་ཁྱེར་བྱེད་ལུགས་དང༌
།
དམག་གི་འཐབ་ཤོམ་ཚུན་ཆད་བསྟན་པ་ལས།
ཟླ་བ་བཞི་པའི་ཉི་ཤུ་ལྔའི་ནུབ་མོ་ནམ་ཕྱེད་ཡོལ་ནས་འཐབ་ཤོམ་བྱས་པ་དང་
ཁྱི་ཐན་གྱི་དམག་གཡུལ་ལོག་ནས་བྲོས། མི་ཉག་གིས་དེད་ནས་མང་པོ་བརླགས་པར་
བྱས། དེའི་དུས་སུ་རང་གི་རྣམ་པར་སྨིན་པ་ཡང་མྱོང་བ་ཡིན་ཏེ། རྨི་ལམ་དུ་ལུང་པ་
312



ཏི་ཤྲཱི་རས་པའི་རྣམ་ཐར།
ཞིག་ན་ཕྱིན་པ་ལ། ལུང་པ་དེ་བྲག་ཁ་རུབ་ནས་དེའི་ནང་དུ་ཚུད་ནས་ཕྱིར་མ་ཐོན་
པས་སྡུག་བསྔལ་དཔག་ཏུ་མེད་པ་མྱོང་བ་དང་
། བྲག་ཁ་ཟུམ་པའི་དུས་སུ་ལུང་པ་དང་
བྲག་ཁ་ཟུམ་པ་དེ་རང་གི་སེམས་ཡིན། སེམས་ཕྱག་རྒྱ་ཆེན་པོ་ཉིད་ཡིན་སྙམ་ནས་བྲག་
ལ་ལག་པས་འཇུས་པ་ལ་སྟོང་པར་སྣང་ཡང་ཐར་དུ་མ་ཉན།
དེ་ནས་ལུང་པའི་ས་གཤིས་བདེ་བ་ཞིག་ཏུ་ལུས་གནད་ལེགས་པར་བཅོས་ནས།
ཕྱག་རྒྱ་ཆེན་པོ་བསྒོམ་པ་དང་སེམས་ཕྱག་རྒྱ་ཆེན་པོ་བསྒོམས་པས་སེམས་གཉིས་
འགྲོགས་ཤིང་འཕྲད་པ་མེད་བྱ་བ་ཡིན། སེམས་ཕྱག་རྒྱ་ཆེན་པོ་བསྒོམས་པས་ལུང་པ་
དང་བྲག་གི་སྣང་བ་མེད། དེ་ཙམ་ན་ལུང་པའི་མདའི་ཕྱོགས་སུ་ཧར་བ་ཞིག་བྱུང་
། དེ་
ཇེ་ཆེར་སོང་བས་གཉིད་སད་པ་དང་
། ནམ་ལངས་ནས་སྣང་། ང་གཉིད་གཉའ་མ་གཉི་
མ་ལ། དེ་ཙམ་ན་དམག་འཁྲུག་སར་མི་རོ་རྟ་རོས་ལུང་པ་གང་ནས་སྣང་གསུངས། དེར་
དགེ་སྦྱོར་བྱེད་སར་ཕྱིན་ནས་རྒྱལ་པོའི་སར་ཕྱིན་ནས་རྒྱལ་པོ་ལ་སོགས་པ་རྣམས་ལ་
ཅང་མི་སྐྱོན་པར་སྣང་བྱས་ནས་གོང་གི་ལོ་རྒྱུས་རྣམས་བཟླས། རྒྱལ་བློན་དང་འབངས་
ཐམས་ཅད་དགའ་བར་བྱས། དེའི་དགོང་མོ་ཚོགས་ཀྱི་འཁོར་ལོ་བྱས་པའི་དུས་སུ་ལྷོ་
ཕྱོགས་ཀླན་ཙེའི་ངོས་སུ་དམག་ཅིག་བྱུང་བའི་སྣང་བ་བྱུང་། དེའི་ངོས་སུ་གསེར་ཡིག་
པ་ཐོང་ལ་འདྲིར་ཆུག་བྱས། དེ་ནས་ཚོགས་འཁོར་ཐོན་ནས་ཕྱིར་ལ་ལངས་ཙམ་ན་
གསེར་ཡིག་པ་ཞིག་བསླེབས་པས་ཀླན་ཅེའུ་མཁར་རྒྱའི་དམག་གིས་བསྐོར་ནས་རང་གི་
དམག་དང་འཐབ་ཤིན{ཅིང}ཡོད་ཟེར།
དེའི་ཕྱི་དེ་ཉིན་པར་དམག་ཟློག་གི་དགེ་སྦྱོར་ཆེན་པོ་བྱས། དྲོ་རྟིང་ལ་གཉིད་ལོག་
པའི་རྨི་ལམ་ན། ཁྱི་ཐན་གྱི་དམག་ཚུར་བཤམས། མི་ཉག་གི་དམག་ཕར་བཤམས་ནས་
སྣང་བའི་དུས་སུ་མདུན་གྱི་ནམ་མཁའ་ལ་དཔལ་ནག་པོ་ཆེན་པོ་གཙོ་བོ་ཡེ་ཤེས་ཀྱི་
གེ་
313



ལམ་ཡིག་ཕྱོགས་བསྒྲིགས།
མགོན་པོ་ཕྱག་བཞི་པས་གཙོར་མཛད་པའི་འཁོར་བྱ་རོག་གི་གདོང་པ་ཅན་ལ་སོགས་
པ་དཔག་ཏུ་མེད་པས་ནམ་མཁའ་གང་བ་ཙམ་དུ་བྱས་ནས། ཕ་ཏའི་དམག་ཐོག་ཏུ་
དྲངས་ནས་སོང་། བྱ་རོག་མང་པོ་ཡང་དེའི་དམག་ཡོད་ས་ན་ཕར་ལ་འཕུར་ཤིན་
{ཞིང}སོང་། རྒྱལ་པོ་ཆེན་པོ་རྣམ་ཐོས་སྲས་གསེར་གྱི་ཁྲབ་གོན་ནས། ནམ་མཁའ་ལ་
བཞུགས་པ་འཁོར་དཔག་ཏུ་མེད་པས་བསྐོར་ནས་སྣང་
། ངའི་གཡས་ཕྱོགས་ན་རྟ་ངང་
པ་བཅིབས་ནས་གསེར་གྱི་ཁྲབ་གོན་པ་ཞིག་གིས་མདའ་བཀང་ནས་སྣང་བ་ལ། མདའ་
ཕྲ་སྦོམ་དྲལ་བུ་སྦོམ་ཤོས་ཙམ་ཞིག་ལ་གསེར་གྱི་རྡོ་རྗེ་རྩེ་གསུམ་པ་ཞིག་སྣང་
། མདའ་
བཀང་བ་མཐོང་བས་གཉིད་ཡེད་ཀྱིས་སོང་བས་གཉིད་སད། དེ་ནས་ཕྱིས་གསེར་ཡིག་
པ་ཡོང་ནས། ཕ་ཏའི་དམག་གཡུལ་ལོག་པས་དེ་བཞིན་སོང་ཟེར།
དེ་ལྟ་བུའི་སྡིག་པ་ཁམ་པོ་ཆེ་རང་གིས་ཀྱང་རྣམ་པར་སྨིན་པ་མྱོང་བའི་སྡིག་པ་
བྱས་པ་དེ། མི་ཉག་ཆོས་ཀྱི་རྒྱལ་པོ་ཡིན་པས། སངས་རྒྱས་ཀྱི་བསྟན་པ་ལ་གནས་པ་
དང༌༑ ང་ཡང་བན་སྡེ(བན་དེ}ཐམས་ཅད་ཀྱི་དཔོན་ཡིན་པས། སངས་རྒྱས་ཀྱི་བསྟན་
པའི་ཆེད་དང་། མི་ཉག་རྒྱལ་པོས་ང་ལ་སློབ་དཔོན་དུ་བཟུང་ནས་བློ་གཏད་པས། རྒྱལ་
ཁམས་བསྲུང་བའི་ཆེད་དུ་སྡིག་པ་ཆེ་ཡང་དེ་དག་གི་ཆེད་དུ་འཕྲིན་ལས་ཁམས་པོ་ཆེ་
བྱས་པ་ཡིན། འོ་ན་དེ་ལྟར་ཡིན་ན་ཧོར་གྱི་དམག་མི་བཟློག་པ་ཅི་ཡིན་སྙམ་པའི་མི་
ཡོད་སྲིད་པས། མི་ཉག་རྒྱལ་རབས་གསུམ་པ་ནས
། ཧོར་གྱི་རྒྱལ་ཁམས་མང་པོ་བརླགས་
ནས་གནོད་པ་མང་པོ་བྱས་པས་ལན་ཆགས་པ་དང་
། བསོད་ནམས་ཀྱི་ཚོགས་ཀྱི་ཁྱད་
པར་ཆེ་ཆུང་ཡོད་པས། རྒྱལ་པོ་ལ་ཡང་ནུས་པ་ཆེ་ཆུང་ཡོད་པ་ཡིན། ཧོར་འདི་ཡང་ཕྱི་
རོལ་མུ་སྟེགས་ཀྱི་ཆ་འཛིན་ཡིན་པས་ནང་པ་ལ་གནོད་པ་ཡིན། སེམས་ཅན་སོ་སོའི་
ལས་ཀྱི་རྣམ་པར་སྨིན་པ་ཡིན་པས་གང་གིས་ཀྱང་དགག་པར་མི་ནུས་སོ། །བཅོན་ལྡན་
314



ཏི་ཤྲཱི་རས་པའི་རྣམ་ཐར།
འདས་ཀྱིས་ཀྱང་ལས་ཀྱི་རྣམ་པར་སྨིན་པ་མ་གཏོགས་སོ་གསུངས། སངས་རྒྱས་དང་
བྱང་ཆུབ་སེམས་དཔའ་ཐམས་ཅད་དང་། ཆོས་སྐྱོང་བའི་སྲུང་མ་ནུས་པ་ཅན་ཐམས་
ཅད་ཀྱིས་མི་སྲུང་བ་མ་ཡིན་ཏེ། སེམས་ཅན་སོ་སོའི་ལས་ཀྱི་རྣམ་པར་སྨིན་པ་མྱོང་བར་
ངེས་པས་དེ་དགག་པར་མ་ནུས་པ་ཡིན། འོ་ན་ཡང་མ་བསྲུངས་བ་མ་ཡིན། ཧོར་བྱུང་
ནས་ལོ་ཉི་ཤུ་རྩ་བདུན་ཆོས་སྐྱོང་གིས་བསྲུངས་བ་ཡིན། མི་ཉག་རྒྱལ་པོ་བཀྲོངས་ནས་
ཀྱང་ཁོ་ཡང་ཤི་བ་ཡིན་པས་ལས་ཀྱི་རྣམ་པར་སྨིན་པ་མྱོང་བར་ངེས་པ་ཡིན།
འབྲུག་ལོ་ཟླ་བ་དགུ་པའི་ཚེས་བཅུ་དགུ་ལ་འབྲི་གུང་དུ་ངའི་སློབ་དཔོན་
གདན་ས་བ་དེ་འདས་པ་ཡིན་པར་སྣང་
། ངའི་སློབ་དཔོན་རིན་པོ་ཆེ་འདས་ནས།
ཨོན(དབོན)པོ་རིན་པོ་ཆེ་གདན་སར་ཕྱུང་བའི་དུས་སུ། ནུབ་ཅིག་གི་རྨི་ལམ་ན་འབྲི་
གུང་དུ་ཕྱིན་པ་ལ་ཐོག་ཆུང་སྟེང་དུ་ཆོས་ཁྲི་བརྩིགས་པ་ལ་དེའི་སྟེང་དུ་བན་སྡེབན་
དེ}རྒྱ་བོ་ཤངས་ཆེ་བ་ཞིག་སྣང་། དགེ་འདུན་ཀུན་འཚོགས་པའི་གཤམ་དུ་ངས་རྔ་མོའི་
པ་བ་ཞིག་གོན་དགེ་བསྙེན་དུ་བྱས་ནས། དེ་ཙམ་ན་བན་སྡེ(བན་དེ}རྒྱ་བོ་དེ་ན་རེ། མ་
ཀི་དེ་ཡིན་པར་སྣང་ཟེར། ང་ཤེས་པར་སྣང་སྙམ་ནས་གཟེའ་མ་སྐྱོང་ས་དེ་ན་མར་བྱོན་
ནས་སོང་བ་རྨིས། ཕྱི་དེ་ཉིན་པར་དགེ་འདུན་ཀུན་ལ་འབྲི་གུང་གི་ངའི་སློབ་དཔོན་རིན་
པོ་ཆེ་མི་བཞུགས་པར་སྣང་བས། བན་སྡེ་རྒྱ་བོ་ཞིག་བཞུགས་ཤིན{ཤིང}སྣང་བྱས། ཕྱིས་
འདས་ཟེར་བའི་སྐད་ཐོས། བན་སྡེ(བན་དེ}རྒྱ་བོ་དེ་ཨོན(དབོན)པོ་རིན་པོ་ཆེ་ཆོས་ཁྲི་
ལ་ཕྱུངས་བའི་དུས་སུ་སྣང་།
ཡང་རྟ་ལོ་ཟླ་བ་བཅུ་གཉིས་པའི་དུས་གྷ་ན་བཞུགས་པའི་དུས་སུ་སྤྱ་ང་ན་ཞུ་བ་
ཕུལ་ནས། སྔར་གྱི་རྨི་ལམ་བཞིན་དུ་ལོ་བཅུ་གསུམ་ལས་མི་ཐུབ་པའི་དུས་ལ་བསྙེན་པ་
ཡིན་པས། དགེ་སྦྱོར་ཆེན་པོ་བྱ་དགོས་བྱས་ནས་ཞུས། ལུག་ལོ་ཟླ་བ་གཅིག་པའི་ཚེས་
ལ་བ་
315



ལམ་ཡིག་ཕྱོགས་བསྒྲིགས།
གཅིག་གི་ནངས་པར་དགེ་བའི་བཤེས་གཉེན་རྣམས་དང་དགེ་འདུན་རྣམས་འཚོགས་
ནས་སྤྱི་ང་ལ་སྨོན་ལམ་བཏབ། དགེ་སྦྱོར་ཆེན་པོ་བྱས་པས་ལྡི་བ་བཏང་། དེའི་ནུབ་
མོ་རྨང་ལམ{རྨི་ལམ}ན་པཎྜི་ཏ་དང་
། དགེ་བཤེས་འཕྲོ་དང་ངེད་གསུམ་ལ་རྒྱལ་པོ་
འདིས་ཅི་ཐུབ་ལྟོས་གསུངས་པའི་གསུང་ཞིག་བྱུང་
། དགེ་བཤེས་འཕྲོས་ཅང་མི་གསུང་
།
པཎྜི་ཏས་བརྩིས་ནས་འདི་ཡིན་མི་གསུང་། ངས་བརྩིས་པས་ལོ་གཅིག་དང་སུམ་གཉིས་
ཐུབ་པ་ཞིག་རྨིས། ནངས་པར་ངས་རྒྱལ་པོ་ལ་དགེ་སྦྱོར་དེས་ཕན་པར་འདུག། ལོ་ཕྱེད་
དང་གཉིས་ལྷག་ཐུབ་པར་སྣང་བྱས།
ཡང་ནུབ་ཅིག་གི་རྨང(རྨི)ལམ་ན་མཚོ་ཞིག་གི་སྟེང་ན་ཚུར་ལ་ཁྲོ་ཆུའི་གླང་བུ་
གཉིས་ཀྱིས་ཤིང་རྟ་གཅིག་འདྲེན་ཤིན(ཞིང}སྣང་བ་ལ། དེའི་སྟེང་ན་རྒྱལ་བུ་དང་
མི་གཉིས་སྣང་། རྒྱལ་བུ་དེ་འབྱིན་པ་ཡིན་པར་སྣང་གསུངས། ཡང་དམའ་ཆུརྨ་ཆུ}
ཕར་ཀར་ཧོར་གྱི་དམག་བྱུང་བ་ལ། དམག་མར་བཟློག་ནས་སོ་མཚམས་སུ་མཁའ་འགྲོ་
མ་གསེར་གྱི་མཆེ་བ་ཅན་གྱིས་གཙོ་བོ་བྱས་ནས་མཁའ་འགྲོ་མ་བདུན་ཅུ་རྩ་གཉིས་
ཀྱི་བསྐྱལ་ནས་ཡར་འོངས་ནས་ཧ་ལ་དགྱེར་བྱོན་པ་དང༌
། གདུགས་སེར་པོ་གཉིས་
འབུབས་སྐོས་ཤིག་བྱས་ནས་མ་ཕུབ། རྒྱལ་བུ་དེ་འབྱིན་སྐོས་ཤིག་བྱས་ནས་བཞག་པ་དེ་
ལ་ལྟ་བར་སྣང་གསུངས། དེ་ནས་ཆེར་མ་ལོན་པར་མི་རྒོད་ཀྱིས་རྒྱལ་བུ་ཕྱུང་ནས་ཁྱེར།
རྒྱལ་བུ་ལ་རྒྱལ་པོ་གྱིས་ཟེར་པ་ལ་མ་ཉན་པར་ཕྱིར་སོང་
།
ཡང་ནུབ་ཅིག་གི་རྨང(རྨི)ལམ་ན་རྒྱལ་པོའི་ཕོ་བྲང་དུ་བྱོན་ཟེར་ནས་རྒྱལ་
པོའི་གདན་ཞིག་སྣང་བ་ལ། འདི་ལ་བཞུགས་ཟེར་ནས་བསྡད་པ་ཞིག་རྨིས། དེ་ཙམ་
ན་གསེར་ཁྲབ་གོན་པ་གསུམ་མདུན་ན་སྣང་བ་ལ་གཡས་ཕྱོགས་མ་དེ་ལ་དཀྱིལ་
དེས་ལག་ན་གཅིག་སྣང་བ་དེ་ཡར་བསྟབས། གཡོན་གྱི་དེ་ལ་གཅིག་བྱིན་པ་ཞིག་རྨིས་
མ་
316



ཏི་ཤྲཱི་རས་པའི་རྣམ་ཐར།
གསུངས། རྒྱལ་བུ་གཉིས་ཡོད་པ་ལ་རྩ་ན་ཡོད་པ་དེས་རྒྱལ་ས་མི་འཐོབ་པར་ཕྱི་སོ་ན་
ཡོད་པ་དེས་རྒྱལ་ས་འཐོབ་པའི་རྟགས་སྣང་བས། ཕྱི་ནས་རྒྱལ་བུ་ཕྱི་སོར་ཡོད་པ་དེ་
ཙོང་ཀར་ཁྱེར་བའི་དུས་སུ་ཡང་རྨི་ལམ་ན། མཚོའི་སྟེང་ན་དེ་ཁོ་ན་བཞིན་དུ་བྱུང་བ་
ལ༑ དེའི་དུས་སུ་ཤིང་རྟའི་སྟེང་ན་མི་གཅིག་ལས་མི་སྣང་གསུངས། དེའི་དུས་ན་རྒྱལ་
བུ་ལམ་དུ་བཟུང་ནས་རྒྱལ་པོར་མངའ་གསོལ་བར་སྣང་
།
དེ་ནས་རྒྱལ་པོ་ལིང་ཅུར་བཞུགས་སུ་བཅུག་ནས་གསེར་ཡིག་པ་གསུམ་གྱིས་
དམག་གྷར་ཁྱེར་ནས་ཡོང་པས། སྤྱ་ངས་དབུ་མཛད་མི་ཉི་ཤུ་རྩ་གསུམ་གསོད་ཟེར་བ་
ལ༑ ངས་དམག་དཔོན་རྣམས་ལ་མནའ་སྐྱེལ་དུ་བཅུག་ནས་མ་བསད་པ་ཡིན། སྔར་
གྱི་རྒྱལ་པོ་རྣམས་རྒྱལ་ས་ཤོར་ནས་བགྲོངས་པ་མ་ཡིན་པས་རྒྱལ་ས་ཕྱིར་ཐོབ་པ་མེད་
པ་ཡིན་པ་ལ་ངས་བླ་མ་དཀོན་མཆོག་དང་
། ཆོས་སྐྱོང་བའི་སྲུང་མ་དང་
། དཔལ་ནག་
པོ་ཆེན་པོ་དང་། རྒྱལ་པོ་ཆེན་པོ་སྡེ་བཞི་ལ་སོགས་པ་རྣམས་ལ་གསོལ་བ་བཏབ་ནས་
བསྲུངས་པས། བྱའི་ལོའི་སྟོན་ཙོང་ཀ་ནས་གྷར་བཞུད། བུས་རྒྱལ་ས་ཕུལ་བ་ཡིན། རྒྱལ་
པོ་སྐུ་ཁམས་མ་བདེ་བས། གྷ་ནས་དངུལ་ཡིག་པ་གཉིས་རིན་པོ་ཆེ་གདན་འདྲེན་དུ་
འོངས་པས་ཁྱི་ལོ་ཟླ་བ་གཅིག་པའི་ཚེས་དགུ་ལ་ལམ་དུ་ཞུགས།
བཅུ་བཞི་ལ་ཇག་རོ་རྒྱལ་མོ་སྡེ་ལ་སླེབས། ཚེས་བཅོ་ལྔ་ལ་ཧོར་འོངས་པ་དེ་རྨི་
ལམ་དུ་བྱུང་བས། བོང་སོ་ན་ཡོད་པའི་དགེ་བའི་བཤེས་གཉེན་རྣམས་དང་
། ཡོ་ལ་
བརྡའི་ཡི་གེ་བསྐུར་ནས་བཏང་བ་ཡིན། ཉི་ཤུ་བརྒྱད་ལ་གྷར(འགར)སླེབས། རྒྱལ་པོ་
ལ་དབང་བསྐུར་ཆོས་བསྟན། དེ་ནས་ཞག་ཉི་ཤུ་ནས་རྒྱལ་པོ་འདས། ཞག་བཞི་བཅུ་ཞེ་
དགུའི་དགེ་སྦྱོར་བྱས་ནས་གྷ་ན་འདུག་ཙམ་ན། ཉིན་ཅིག་གཉིད་ལོག་པའི་རྨི་ལམ་ན་
གྷའི་ནུབ་ཕྱོགས་ཀྱི་ནམ་མཁའ་ན་མར་ལ་དར་དང་གདུགས་དཔག་ཏུ་མེད་པ་ཕྱིར་
317



ལམ་ཡིག་ཕྱོགས་བསྒྲིགས།
ནས༑ ནམ་མཁའ་ལ་མི་ཞིག་མི་མ་ཡིན་གྱིས་ཁྱོགས་ལ་བཏེགས་ནས་འབྱོན་ཤིན{ཞིང}
སྣང་༑ གཡས་ཕྱོགས་ན་བན་སྡེ(བན་དེ}ཞིག་སྣང་བ་ན་རེ། འདི་ས་ལ་གནས་པའི་བྱང་
ཆུབ་སེམས་དཔའ་ཡིན་ཏེ། འདིས་རྒྱལ་ཁམས་ཨེན་ཅིག་ཨེ་བརྟན་ནམ་ཟེར། རྒྱལ་པོ་
ཕོ་བྲང་གི་ནུབ་ཕྱོགས་སུ་བབས་པ་ཞིག་རྨིས། གཉིད་སད་པ་དང་ཡང་རྒྱལ་པོ་ཞིག་
འབྱུང་བར་སྣང་བ་ལ་འདིས་ཨེ་བརྟན་ནམ་ཟེར་ལུགས་ཀྱིས་མི་བརྟན་པར་སྣང་སྙམ་
པ་བྱུང་གསུངས།
དེ་ནས་རིན་པོ་ཆེ་ཡར་བྱོན་རྟིང་ལ་རྒྱལ་པོ་འདས་ནས། གནམ་ཕེ་ཡོ་རྒྱལ་སར་
བཏོན་ནས་སྣང་ཟེར་བ་དེ་ལ་ལྟ་བར་སྣང་གསུངས། དེ་ནས་ཙོང་ཀར་སླེབ་པ་དང་
།
མཁར་ལུང་གི་ལྷ་ཁང་བརྩེགས་མ་གསུམ་པོ་ལ་མཆོད་པ་ཞག་གསུམ་བྱས་ནས། ཇི་
སྲིད་དུ་མེ་དང་ཆུ་དང་འབྱུང་བའི་གནོད་པ་མ་བྱུང་གི་བར་དུ་བཞུགས་པར་ཞུ་བྱས།
བྱུང་ན་རང་བཞིན་གྱིས་གནས་སུ་གཤེགས་སུ་གསོལ། ངས་བསྒྲུབ་པར་མ་ནུས་པ་ཡིན་
བྱས༑ དེ་ནས་མི་མང་པོ་ལ་ཧོར་ཡོང་པ་ཡིན་བྱས་ནས་བཟླས་པ་ལ་མི་དགའ་བར་
སྣང་༑ ཡུལ་འདིར་གང་ན་ཡོང་ཟེར།
དེ་ནས་ཞག་འགའ་ནས་ཧོར་བྱུང་བས། རྨ་ཆུ་ཕར་ཀར་མི་མང་པོ་སྲོག་ཕྱུང་
ནས་ཕྱིན། ལར་ཧོར་འོངས་པ་དང་རྒྱལ་ཁམས་འཆོར་བ་དེ་ངས་མ་ཤེས་པ་མ་ཡིན།
ཤེས་ནས་ཡོངས་ལ་བཟླས་པ་ལ་དེ་བདེན་པར་མི་འཛིན་པར་སྣང་
། ཕྱི་ནས་ཡོང་
བ་ཤེས་ཙམ་ན་འཕྱིས་ནས་སོང་། སྤྱིར་མི་ཉག་ཡུལ་དུ་དགུང་ལོ་སུམ་ཅུ་རྩ་གསུམ་
བཞེས་པའི་འབྲུག་ལོ་ཟླ་བ་བཅུ་གཉིས་པ་ལ་བསླེབས། དགུང་ལོ་སུམ་ཅུ་རྩ་དྲུག་ལ་
འཚོགས་པ་བསྐྱངས། དགུང་ལོ་དྲུག་ཅུ་རྩ་དྲུག་བཞེས་པའི་ཁྱི་ལོ་ཟླ་བ་བདུན་པའི་ཚེས་
གཉིས་ཡན་ཆད་ལ་བཞུགས་པ་ཡིན། བཞུགས་པའི་རིང་ལ་བླ་མ་བྷ་བྲོམ(འབའ་རོམ}
318



ཏི་ཤྲཱི་རས་པའི་རྣམ་ཐར།
པ་དང་། བླ་མ་རིན་པོ་ཆེ་སངས་རྒྱས་སྒོམ་པ་དང་། བླ་མ་རིན་པོ་ཆེ་ཞང་དང་གསུམ་
འདས་པ་ཡིན། བླ་མ་རིན་པོ་ཆེ་འབྲི་གུང་བ་དང་བླ་མ་རིན་པོ་ཆེ་སྟག་ལུང་བ་དང་
གཉིས་བཞུགས་པའི་དུས་སུ་ཞལ་བཞུགས་པ་ཀུན་ལ་ན་བཟའ་དང་འབུལ་བ་འགའ་
རེ་ཐིངས།
སྤྱིར་གདན་ས་ཀུན་དང་བླ་མ་རིན་པོ་ཆེ་ཀུན་ལ་འབུལ་བ་ལན་བཅོ་ལྔ་རེ་
ཐིངས་པ་ཡིན། བླ་མ་རིན་པོ་ཆེ་བྷ་བྲོམ{འབའ་རོམ}པ་ལ་དངུལ་གྱི་བཀྲ་ཤིས་སྒོ་
མང་དང་། ཤེལ་གྱི་སྐུ་འབག་དང་། གསེར་གྱི་སྐུ་འབག་དང་
། གདུང་རྟེན་དང་། སྐུ་
འབུམ་ལ་གསེར་གསོལ་བ་དང་
། ལྷ་ཁང་ལ་གསེར་འཕྲུ་བཙུགས་པ་དང་། རྒྱ་གར་གྱི་
གསེར་གྱི་ཡུམ་དང་
། གསེར་གྱི་རྒྱུན་འབུམ་དང་
། གསེར་གྱི་ཤེས་རབ་ཕྱོགས་བྲང་དང་
།
བེཌཱུརྱ་ལས་བཞེངས་པའི་མདོ་འཕགས་པ་བརྒྱད་སྟོང་པ་དང་
། གསེར་གྱི་བཀའ་འདུས་
དང་༑ དེ་རྣམས་བཞེངས་ནས་ཕུལ་བ་དང༌
། གོས་ཆེན་ཟ་འོག་དང་
། སྣ་ཚོགས་ཀྱི་
བླ་བྲེས་བཅུ་གཅིག་དང་
། དངུལ་ཏིང་ཆེན་པོ་དང་། མཆོད་ཆ་མང་པོ་དང་
། མར་མེ་
རྒྱུན་པ་བཙུགས་པ་དང་
། དེ་རྣམས་ཕུལ་བ་ཡིན
། དེའི་མདུན་དུ་འབུལ་བའི་མཆོད་ཆ་
དངུལ་གྱི་མཎྜལ་ལ་རིན་པོ་ཆེ་སྣ་བདུན་གྱི་རྒྱན་དང་
། དངུལ་གྱི་མཆོད་ཆ་བདུན་དང་
།
ཨོན(དབོན)པོ་རིན་པོ་ཆེ་ལ་འབུལ་བ་ཆེན་པོ་དང་
། དགེ་འདུན་ལ་དྲོ་ཚུལ་དང་
། ཞོ་
ཚུལ་ཡང་བཙུགས་པ་ཡིན།
འབྲི་གུང་དུ་རིན་པོ་ཆེའི་སྐུ་འབག་གསེར་ལས་བཞེངས་ནས་ཕུལ། དངུལ་གྱི་
གདུགས་དང་། གདན་ཁྲི་དང་རྒྱབ་ཡོལ་དངུལ་ལས་བཞེངས་ནས་ཕུལ། མར་མེ་རྒྱུན་
པ་དང༌། དེའི་མདུན་དུ་འབུལ་བའི་མཆོད་ཆ་ལ་དངུལ་གྱི་མནྡལ་ལ་རིན་པོ་ཆེ་སྣ་
བདུན་གྱི་རྒྱུན་དང་དངུལ་གྱི་མཆོད་ཆ་བདུན་དང་རེའུ་རྩར་རྒྱུ་བསྐུར་ནས་ལྷ་ཁང་
319



ལམ་ཡིག་ཕྱོགས་བསྒྲིགས།
......
ཕུབ༑ གསེར་དངུལ་བསྐུར་ནས་རྗེ་པ་དང་། བླ་མ་ཞང་དང་། བླ་མ་སངས་རྒྱས་སྒོམ་
པ་དང་གསུམ་གྱི་སྐུ་འབག་བཞེངས་ནས་དབུ་རྩེ་རྙིང་མར་བཞུགས་པ་ཡིན། གསེར་གྱི་
རྒྱས་འབྲིང་རྣམ་གསུམ་དང་
། སྐུ་འབག་ཀུན་གྱི་བཞུགས་གདན་དང་
། ན་བཟའ་དང་
སེའུ་སྐུ་དང་། དངུལ་གྱི་གདུང་རྟེན་དང་
། བླ་བྲེས་དང་། དར་ཁྲེལ་དང་། གཞན་ཡང་
མཆོད་ཆ་མང་པོ་ཕུལ་བ་ཡིན། མཚལ་དུ་དངུལ་གྱི་རྒྱས་འབྲིང་རྣམ་གསུམ་དང་དར་
ཁྲེའུ་དང་བླ་བྲེས་དང་། གཞན་ཡང་འབུལ་བ་མང་དུ་བྱས། མི་ཉག་གི་ཡུལ་དུ་སྡེ་ཆེ་
བ་གཉིས་ཆུང་བ་གཉིས་དང་བཞི་བཞེངས། གྲྭ་ཚོགས་རྒྱུན་མི་འཆད་པར་བསྐྱངས་པ་
ཡིན༔ ཕྱོགས་བཞིའི་དགེ་འདུན་མང་པོའི་ཞབས་ཏོག་བྱས། སེམས་ཅན་ལ་ཆོས་དང་
ཟང་ཟིང་གི་སྦྱིན་པ་དཔག་ཏུ་མེད་པ་བཏང་ནས། སེམས་ཅན་གྱི་དོན་དཔག་ཏུ་མེད་
པ་མཛད་པ་ཡིན།
དེ་ནས་ཧོར་བྱུང་བའི་དུས་སུ་མཁྱེན་པས་རྨ་ཆུ་ཕར་ཁར་བསྒྲལ་ནས་ལྷོ་ངོས་སུ་
ཧོར་འོང་བའི་ས་དང་
། ཧོར་མི་འོང་བའི་ས་མཁྱེན་པས་མི་འོང་པའི་ས་རིས་ལ་བྱོན་
ནས་བྷུ་སྙིང་སྒང་ལ་བྱོན་པ་ཡིན། དེ་ནས་བེ་རི་ཁྱུང་ཚང་གིས་གདན་དྲངས་ནས་མི་
ཉག་ཡུལ་དུ་ཕྱིན། བོད་དང་མི་ཉག་གཉིས་མི་མཐུན་པར་སྣང་བས་བསྡུམ། མི་ཉག་
གི་རྒྱལ་པོ་མི་སྣང་བས་རྒྱལ་པོ་ཞིག་བྱུང་
། དབང་བསྐུར་ནས་རྒྱལ་པོར་མངའ་གསོལ་
ནས་བཞག དེ་ནས་ཡར་འོངས་བས་རྨའི་རྐ་བྱ་བའི་ས་རིས་ལ་སླེབས་ཙམ་ན། ནུབ་
ཅིག་གི་རྨི་ལམ་ན་ཧོར་གྱི་དམག་གིས་བརྒྱབ་ནས་དཔོན་གཡོག་བདུན་ཤོར་བ་རྨིས།
དེ་ནས་བྱི་བ་ལོ་ཟླ་བ་བརྒྱད་པའི་ཉི་ཤུ་གསུམ་ལ་ཧོར་ཡོང་བ་རྨིས། དེ་ནི་མི་བཏུབ་
པར་སྣང་བྱས། འཁོར་ཀུན་ལ་བཟླས་ཏེ། ཧོར་ཡོང་བྲོས་འགྲོ་བྱས་པ་འདི་ལ་ལྟ་བ་ཡིན་
ཟེར༑ ཟླ་བ་དགུ་པའི་ཉི་ཤུ་དགུ་ལ་དགུ་སྟོང་དུས་བཟང་གིས་དགེ་འདུན་འཚོགས་པ་
320



ཏི་ཤྲི་རས་པའི་རྣམ་ཐར།
ལ༑ ད་ནི་འོ་སྐོལ་གྱི་སྡུག་བསྔལ་ཞིག་མྱོང་པ་ཡིན་བྱས་པ་ལ། དེ་གསུང་དུ་མི་རུང་ཟེར།
ཟླ་བ་བཅུ་པའི་ཚེས་གཅིག་གི་ནུབ་མོ་སྟན་བདེ་བ་ལ་བསྡད་ཀྱང་ཤིང་དྲལ་བུའི་སྟེང་
དུ་བསྡད་པ་བཞིན་དུ་སོང་ནས་མ་ཚུགས། དེ་ནས་ནམ་ཕྱེད་ཙམ་ན། འཁོར་ཧོར་གྱིས་
བསད་པ་རྣམས་ཀྱི་སྟེང་དུ་མེ་ཐུམ་ཞིག་ལྷུང་བ་མཐོང་
།
དེ་ནས་ཚེས་གཉིས་ཀྱི་ཉིན་པར་ཧོར་གྱིས་སླེབས་ཟེར་བའི་སྐད་ཅིག་ཐོས་ནས།
ཉིན་མཚན་གཉིས་སུ་བྲོས་པས། ཕྱི་དེ་ཉིན་པར་ང་སྒང་ཞིག་དུ་བྱུང་བ་དང་། དགེ་
བསྙེན་ཆེན་པོ་སེ་རུ་ངང་ཡག་བྱ་བས་བསུ་བ་བྱེད་པར་སྣང་། འཁོར་ཀུན་ལ་ཁྱེད་སྔ་
ལ་མ་འགྲོ་བྱས་ནས་ང་སྔ་ལ་ཕྱིན། དེ་ཉིན་དྲོ་བྱས་ནས་ལ་ཁ་ཞིག་ཏུ་ཕྱིན་པ་དང་
།
ཧོར་གྱི་ཕྱི་ཏ་ཀུན་སླེབས་ནས་སྣང་
།
དེ་ནས་འཁོར་ཀུན་ཕྱོགས་གཅིག་ཏུ་བྲོས། ང་ཕྱོགས་གཅིག་ཏུ་བྲོས་པས་ངེད་
བཅོམ། ལྔ་ཤོར་བ་ཡིན། དེ་ནས་ཚེས་དགུའི་ནུབ་མོ་སྔར་གྱི་ཧོར་རྒྱ་བརྒྱབ་སར་ཕྱིན།
ཚེས་བཅུའི་དགོང་མོ་དགེ་བསྙེན་སེ་རུ་ངང་ཡག་གི་བར་སྣང་ལ་འབྲུག་སྒྲ་བསྒྲགས།
འོད་དང་ཁུ་འཕངས་ཆེན་པོ་ཕབ་ནས། ཁུ་འཕངས་ཀྱིས་དཀར་ཤར་གྱིས་ལམ་སྣ་
དྲངས་ནས་སོང་གསུངས། ཚེས་བཅུ་དྲུག་གི་ཉིན་པར་ང་ཨེན་ཅིག་ངལ་བསོས་ནས་
ཉལ་ཙམ་ན། རྨི་ལམ་ན་ཧོར་གྱིས་ངའི་སྦྲེལ་ཀར་གཉིས་ཕུབ། དངུལ་ཟངས་ཀུན་
བཙུགས་ནས་སྣང་། ངའི་འདུག་ས་ཞིག་ཀྱང་ཡོད་པ་བཞིན་དུ་སྣང་། ངའི་ཕྱི་སོ་ན་
ལངས་ནས་ཡོད་པའི་གཡས་ཕྱོགས་ན་སྐད་ཅིག་བྱུང་བས། འདི་རྫོགས་མཚམས་ཡིན་
ཟེར; དེ་ནས་མི་ཉག་གི་ཡུལ་བརྒྱབ་པའི་མཚམས་དེ་ནས་ཆོད་པ་ཡིན་གསུངས། དེ་
ནས་སོང་བས་ཟོང་ཆུ་དང་འ་ཞ་དཔོན་རྒྱལ་སར་སླེབས། དེ་ནས་རྒྱལ་མོ་རོང་ཕྱོགས་
སུ་འགྲོ་འདོད་པ་ལ། འོ་དེ་རལ་པས་གསོད་ཟེར་བས་གཏོང་དུ་མ་ཉན།
321



ལམ་ཡིག་ཕྱོགས་བསྒྲིགས།
དེའི་དུས་སུ་ཟླ་བ་གཅིག་པའི་ཚེས་བརྒྱད་ཀྱི་ནུབ་མོ། རྨི་ལམ་ན་དགེ་བསྙེན་ཆེན་
པོ་སེ་རུ་ངང་ཡག་གིས་དབང་བསྐུར་ཞུས་ནས། ཁྱོད་ལ་བུ་གཅིག་དང་དངུལ་འབུལ་
ཟེར༑ དེར་བླ་མ་ལ་གསོལ་བ་བཏབ་པས་ཉལ་ཙམ་ན། ལྷོར་འགྲོ་བར་འདོད་ཙམ་ན།
བྱང་ཕྱོགས་ན་སོང་ན་བདེ་བར་ཐོན་པ་ཞིག་རྨིས་
། དེ་ནས་ལམ་དུ་ཞུགས་ནས་སོང་
ཙམ་ན་རེ་གུ་བ་རྣམས་ཀྱིས་ལམ་དུ་བསྒུག་ཟེར་བས་གཞི་མ་གཞན་ཞིག་ལ་བསྡད། ཇོ་
བོ་ཐུགས་རྗེ་ཆེན་པོའི་བསྲུང་བ་འདི་དེ་དུས་བྱས། དེ་ནས་བར་ཆད་མེད་པར་བསྲུངས་
པ་ཡིན། དེ་ནས་ཡར་ཡོང་པས་ཟླ་བ་གཉིས་པའི་ཉི་ཤུ་བདུན་གྱི་ནུབ་མོ་རྨི་ལམ་ན་
རྗེ་རིན་པོ་ཆེ་འབྲི་གུང་པས་ཇ་དཀར་ཡོལ་གང་དྲངས་ནས། ངའི་གཡས་ཕྱོགས་ན་
བཞུགས་ནས་སྣང་ཙམ་ན་གློ་བུར་དུ་བཞེངས་ནས་ཞལ་ཤར་དུ་གཟིགས། སྤྱན་ཧུ་རེ་བ་
ཞིག་མཛད་ནས་དམ་སྲི་མ་ཀི་རྣམས་གསུངས།
དེ་ནས་ཟླ་བ་གསུམ་པའི་ཚེས་བཅུ་གཉིས་ཀྱི་ཉིན་པར་ཇ་པ་ཞིག་དང་ཐུག། ཇ་
ཁ་ཅིག་ཕུལ། ཇ་སིག་གཅིག་ཉོས། འོ་ན་དེའི་དུས་སུ་རིན་པོ་ཆེས་དངོས་གྲུབ་གནང་
བར་འདུག་སྙམ་པ་བྱུང་གསུངས། དེ་ནས་ཇ་དང་རྙེད་པ་བྱུང་བའི་ནུབ་མོ་བར་ཆད་
མེད་པར་ཐོན་པ་རྨིས་གསུངས། འཁོར་ཀུན་ལ་ཡང་བར་ཆད་མེད་པར་ཐོན་པར་
སྣང་བྱས། དེ་ནས་རྨ་སྲིབ་ལུང་པ་བཅོ་བརྒྱད་ཀྱི་རེའུ་ཕུར་སླེབས་པའི་ནུབ་མོ་དགེ་
བསྙེན་ཆེན་པོ་སེ་རུ་ངང་ཡག་ལ་སོགས་པའི་ལྷོ་ངོས་ཀྱི་མི་མ་ཡིན་གྱི་འཁོར་གྱིས་སྐྱེལ་
མ་དང་། རྨ་ཆེན་པོ་སྤོམ་རའི་འཁོར་གྱི་བསུ་བ་འོང་བ་འཛོམ། རྨ་ཆེན་པོ་སྤོམ་རའི་
ཕྱོགས་ཀྱིས་རྟ་ཞིག་ལ་གསེར་སྲབ་གཅིག་བསྐོན་ནས་སྣང་བ་ལ། གཅིག་ངོས་ཀྱིས་ཕུད་
ནས་འཕྲོག་པས་ཁོང་གཉིས་མ་མཐུན་པ་ལ་ངས་བར་བྱས། ཕྱེ་ནས་སོ་སོར་བཏང་བ་
ཞིག་རྨིས་གསུངས།
322



ཏི་ཤྲཱི་རས་པའི་རྣམ་ཐར།
དེ་ནས་བྱང་ཟླ་ཤོད་ཀྱི་ཟླའི་ལུང་པར་ཕྱིན་ཙམ་ན། ལམ་མ་ཤེས་པས་གཅུང་པོ་
དང་འགའ་ཞིག་མདའ་ལ་ལམ་འཚོལ་དུ་ཕྱིར་སོང་། དགེ་བཤེས་ཁྱུང་ཚང་བ་དང་
འགའ་ཕུ་ལ་འཚོལ་དུ་སོང་། ང་ལྷས་ཀ་ཞིག་ཏུ་དར་ཅིག་བསྡད་ཙམ་ན། དེར་གྲོ་མ
མང་པོ་རྐོ་རྒྱུ་རྙེད། ཁོང་ཚོའི་ཡིད་ལ་རྐོ་རེམ་པས་རྙེད་སྙམ་ནས་སྣང་། ངས་ངའི་ཡི་
དམ་གྱི་བྱིན་རླབས་ཡིན་སྙམ། དེ་ནས་ཟླ་ཆུ་ཁྲིད་ནས་ཡོང་ཙམ་ན་བེ་རིས་མི་བརྒྱབ་
པས་གྲིབ་ཕོག་པས་རྟ་ལ་མི་ཚུགས་པར་བྱུང་། གཅུང་པོ་ལ་ཡ་ཀི་ན་མེ་རག་ཅིག་སྣང་
བས་ཡ་ཀི་མན་ཆད་དུ་སྡོད། དེ་ཡན་ཆད་དུ་མ་འགྲོ་བྱས། ང་ཨེན་ཅིག་ཉལ་བས་གྲིབ་
ཡལ༑ ཡ་ཀིར་ཕྱིན་ཙམ་ན་དྲོ་ཡང་ཐོན་ནས་སྣང་བས་དགེ་འདུན་ཀུན་ལ་དྭགས་པོ་ལྷ་
རྗེས་རྗེ་བཙུན་ཉིད་ལ་རྟོགས་པ་ཕུལ་བ་བཞིན་དུ། ད་ནི་ད་ནི་གསུངས་པ་ལྟར། ད་ནི་
འོ་སྐོལ་ཡང་ཡག་པར་འོང་བར་སྣང་གསུངས།
དེ་ནས་ཡར་སོང་བས་བེ་རིའི་རུ་བ་དང་ཐུག་ནས་མདུན་དུ་བསུ་མིས་སླེབས་
པས་ཞོ་དྲངས་ནས་རྭ་བ་སླེབས། དེ་ནས་རུ་བ་དང་འགྲོགས་ནས་འོང་པས་འགྱུ་ཐང་
དུ་ཕྱིན། ཡང་ནུབ་མོའི་རྨི་ལམ་དུ་རྒྱ་གར་རྒད་པོ་ཁ་དཀར་ཕ་ལེ་བ་ཞིག་བྱས་ནས་
ཁྱོགས་གཅིག་ལ་བཏེགས་ནས། ནུབ་ཕྱོགས་སུ་འགྲོ་མི་མང་པོ་ལ་རྒྱ་གར་སྐད་དུ་ཆོས་
བཤད་ཤིན{ཅིང}འགྲོ་བ་རྨིས། དེའི་ཕྱི་དེ་ཉིན་པར་འབོངས་པོམ་པ་དང་ཞལ་བུ་
མདོ་པ་དང་། དགེ་བཤེས་མང་པོ་དང་དགེ་འདུན་མང་པོ་ཡོང་པས་འབུལ་བ་བྱས།
དེ་རྣམས་ལ་ཆོས་བསྟན། རྨི་ལམ་དུ་རྒྱ་གར་སྐད་དུ་ཆོས་སྟོན་ཤེས་པ་ལ་གཉིད་སད་
པ་དང་རྒྱ་གར་སྐད་མི་ཤེས་པར་འདུག། ད་ལྟའི་སྐྱབས་འགྲོའི་སྔོན་དུ་རྒྱ་གར་སྐད་དུ་
ཕྱག་འཚལ་བ་དེ་རྒྱ་གར་སྐད་དུ་རྒྱུན་མི་འཆད་པར་ཆོས་སྟོན་པའི་བརྡ་ཡིན་གསུངས།
དེ་ནས་འདི་ཡན་ཆད་དུ་ཆོས་ཀྱིས་ཕན་པར་སྣང་སྙམ་པ་བྱུང་། དེ་ནས་དེ་ཤོད་
323



ལམ་ཡིག་ཕྱོགས་བསྒྲིགས།
རག་ཉག་དུ་ཟླ་བ་དྲུག་པའི་ཚེས་དྲུག་གི་ཉིན་པར་རྨི་ལམ་ལུང་སྟོན་གྱི་ཆོས་དེ་ཐོས་
པ་ཡིན་གསུངས། དེ་ནས་ཕར་ཐད་ཀར་བཞུགས་པའི་དུས་སུ་གཉིད་མ་གཉིད་ལ་སྐུ་
མདོག་དམར་པོ་ཞལ་ཡང་དམར་པོ་འདུག་པ། ཞལ་ཚོམ་ནག་བྲེང་ངེ་བ་ཡོད་པ་བེར་
དམར་པོ་གཅིག་མནབས་ནས། དབུ་ལ་ཐོད་དམར་པོ་བཅིངས་བ་ཞིག་མདུན་ན་སྣང་
།
ཁྱོད་སུ་ཡིན་བྱས་པ་ལ། ང་བཙན་ཁ་བ་དཀར་པོ་བྱ་བ་ཡིན་ཟེར།
དེ་ནས་པར་གྱི་ཕུར་ཟླ་བ་བདུན་པའི་ཚེས་བཅོ་ལྔའི་ནུབ་མོ་རྨི་ལམ་དུ་རིན་པོ་
ཆེ་སྟག་ལུང་ཐང་པ་དང་མཇལ། རིན་པོ་ཆེའི་ཞལ་ནས་དབུས་པ་པད་མོའི་ས
ཡོད་བྱས་ཙམ་ཁྱོད་མ་ཉན། མི་ཉག་མིན་པའི་གདུལ་བྱ་ཡང་ཡོད། འདི་ཡན་ཆད་ཀྱི་
སེམས་ཅན་ཡལ་བར་དོར་བ་ཨེ་ཡིན། བདེ་བར་གཤེགས་པ་རིན་པོ་ཆེའི་གསུང་ཡིན།
ཨེ་གསན་ཨེ་གསན་གསུངས་པ་རྨིས། དེ་ནས་ཉི་ཤུ་བདུན་གྱི་ནུབ་མོ་ཇོ་བོ་སྣ་ནས་ཚུར་
འོངས་ནས་བྲག་དཀར་པོ་ཞིག་གི་རྩར་ང་རྗེ་རིན་པོ་ཆེ་འབྲི་གུང་པ་དང་མཇལ། ང་ལ་
རྟ་རྐྱང་བུ་སྒ་མེད་པ་གཅིག་གནང་
། གཡས་ན་མི་འགའ་སྣང་བ་ལ་བན་སྡེ(བན་དེ
ཞིག་ན་རེ། བླ་མའི་རྫས་སྲོག་ཡིན་ཟེར། དེ་ལ་རིན་པོ་ཆེ་མ་མཉེས་ནས་ཕར་ཞོན། ང་ལ་མི་
བྱིན་སུ་ལ་བྱིན། ངའི་རྟ་མི་ཞོན་ན་སུའི་རྟ་ཞོན་གསུངས་ནས། ངས་ལིངས་ཀྱིས་བཏང་
ནས་ནུབ་ཕྱོགས་ན་ཡར་རྒྱུག་ནས་སོང་བ་རྨིས་གསུངས། འོ་ན་ནུབ་ཕྱོགས་ན་ཡར་
སོང་གསུངས་པའི་བརྡ་ཡིན་པར་སྣང་སྙམ་པ་བྱུང་
།
དེ་ནས་སྟོན་ཡར་སོང་ནས་དམུག་སར་མ་གོང་ཆེན་གྱི་ལུང་པ་ཞིག་ན་ཉལ་བའི་
ནུབ་མོ། སོག་ས་མདོའི་ཀླུའི་རྒྱལ་པོ་དཔལ་ཀར་དེ་བསུ་བ་ལ་བྱུང་
། ཕྲག་པ་གཡོན་
པ་ལ་གཞུ་རྒྱབ་ཏུ་བསྟན། དོང་པ་མདུན་དུ་བསྟན་པ་ཕྲག་པ་ལ་བཀལ་འགོལ་ཐོད་
འདྲ་བ་ཞིག་བཅིངས། ཕྱག་རྟེན་དུ་ཐུད་རྐྱལ་པ་མགོ་ནས་ཨེན་ཅིག་བཅད་ནས་ལྷག་
324



ཏི་ཤྲཱི་རས་པའི་རྣམ་ཐར།
གེ་འདུག་པ་ཞིག་ཕུལ། དེ་ནས་སོག་གླ་ནེའི་ཕུར་སླེབས་པ་དང་མི་ཞིག་གི་ཐུད་དེ་ཁོ་
ན་འདྲ་བ་ཞིག་ཕུལ། དེ་ནས་ལྷག་གཟིགས་ཆོས་གྲགས་ཀྱིས་གདན་དྲངས་ནས་བསྙེན་
བཀུར་མང་པོ་བྱས། དེ་ནས་ཡར་བྱོན་ནས་པོང་སོག་རའི་སུམ་མདོར་བཞུགས་ཙམ་ ན།
ཀླུ་རྒྱལ་དེ་ཡང་བྱོན་པ་དང་འགྲོ་བ་ལ་མི་དགའ་བར་སྣང་། ཡང་ཐུད་དེ་འདྲ་ཞིག་
ཕུལ༑ དེ་ནས་ཡར་ཕྱིན་མཚལ་གུང་ཐང་དུ་བེ་རི་ལ་བསླེབས།
དེ་ནས་
ཡང་ཕྱིར་ལོག་ནས་རེ་ཤོད་རྔུལ་ཁ་མན་ཆོད་དུ་ལོ་གཅིག་བཞུགས། དེ་
ནས་ཡོས་བུ་ལོའི་ཟླ་བ་གཉིས་པའི་ཚེས་བཅོ་ལྔ་ལ་ལམ་དུ་ཞུགས་ནས་ཡར་ཕྱིན། ནག་
ཤོད་དུ་བསླེབས་པ་དང་བླ་མ་ཞང་རིན་པོ་ཆེ་དང་མཇལ་བ་རྨིས་གསུངས། གསུངས་
མཐའ་ཅན་གཉིས་བྱོན་པ་ལ་ངས་མ་ཟིན། ཕྱིས་ལྡོམ་གཉེར་བ་དང་དཔོན་གཉིས་
འཁྲུག་པ་དེ་ཡིན་བར་སྣང་སྙམ་པ་བྱུང་གསུངས། ཡང་ནུབ་གཅིག་རིན་པོ་ཆེ་སྟག་
ལུང་ཐང་པ་བཞུགས་པའི་དགོན་པ་ཞིག་གི་མདུན་དུ་བསྡད་ནས་མཇལ་བར་ཞུས་
ཙམ་ན། ནང་ནས་བྱོན་ནས་ཁྱོད་བདེ་བར་འོངས་སམ། གསུངས་ནས་ཤིན་ཏུ་མཉེས་
པར་སྣང་བས། འོ་ན་ངས་འབྲི་སྟག་གཉིས་ཀྱི་འཁྲུག་པ་དེ་ལ་ཕན་ཞིག་ཐོགས་པ་ཨེ་
ཡིན་སྙམ་པ་བྱུང་གསུངས།
དེ་ནས་ཟླ་བ་གསུམ་པའི་ཉི་ཤུ་ལྔ་ལ་གཡུ་ལུང་དུ་སླེབས། བྷ་བྲོམ{འབའ་རོམ}
གྱི་ཨོན(དབོན)པོ་རིན་པོ་ཆེ་ཡང་དེར་བསླེབས། ཉི་ཤུ་དྲུག་ལ་བྷ་བྲོམ{འབའ་རོམ}དུ་
སླེབས། འབྲི་སྟག་སོ་སོ་ནས་དམག་བསགས་ནས་ཡོད་པར་སྣང་བ་ལ། སྟག་ལུང་དུ་ཡི་
གེ་བསྐུར་ནས་ང་དེར་འོངས་བྱས་པ་ལ། ངེད་བྲེལ། ད་རུང་མ་འབྱོན་ཟེར།
དེ་ནས་གནམ་སྟོང་གི་ནུབ་མོ་རྨི་ལམ་དུ་སྟག་ལུང་པ་དེ་རྟ་རྐྱང་བུ་ཞིག་བཅིབས།
ཞུ་ཐེབས་ཅིག་མནབས་ནས་ངའི་ངོས་སུ་གཡོལ་ནས་སྤྲས་ཀྱི་དངོས་སུ་བཞུད་པ་རྨིས།
325



ལམ་ཡིག་ཕྱོགས་བསྒྲིགས།
ཡང་ཚེས་བཅུ་གཅིག་གི་ནུབ་མོ་རྗེ་རིན་པོ་ཆེ་འབྲི་གུང་བ་ཆུ་ཆེན་པོ་ཞིག་ལ་རྒྱབ་
གཏད། ཞལ་ཤར་དུ་གཟིགས་ནས་ཕྱམ་ཙེ་མ་མནབས་པར་ཆོས་གོས་རྐྱང་པ་ཞིག་
མནབས་ནས་བཞུགས་པར་སྣང་བ་ལ། མདུན་དུ་ཕྱིན་ནས་ཕྱག་འཚལ། སྒོམ་བ་ཤག་
རིན་དང་གྷ(འགའ)མངར་བྱས་ནས་སྣང་བ་ལ། སྒོམ་བ་ཤག་རིན་ལ་རིན་པོ་ཆེ་ལ་
ཆོས་ཤིག་ཞུ་ཞུས་པ་ལ། སྒོམ་བ་ཤག་རིན་གྱིས་ད་ལྟ་མ་ཞུ་ཁོ་ཙུ་རེ་སྣང་ཟེར།
དེ་ནས་ཚེས་བཅུ་བཞིའི་ཉིན་པར་སེམས་ཀྱིས་མ་ཚུགས་པས་ལམ་དུ་ཞུགས་ནས་
འོངས། བྷ་བྲོམ{འབའ་རོམ}མདའ་ན་བསླེབས་ཙམ་ན་རྩམ་ལྷ་སྒོས་འོད་དང་འཇའ་
ཚོན་མང་པོ་བྱས། མཆོད་རྟེན་བཀྲ་ཤིས་སྒོ་མང་ལ་རྟ་ཞོན་ནས་བསྐོར་བ་བྱས་ཙམ་
ན༑ དེའི་ཤར་ན་མིག་མང་རྡེའུ་དཀར་ནག་བཀོད་པ་ཞིག་སྣང་། དེར་རྟ་ལས་བབས་
པས་ད་ལན་ཐུགས་ནས་སྣང་སྙམ་པས་རྡེའུ་དཀར་ནག་གཉིས་ཕྱེས། དེ་ཙམ་ན་གསེར་
ཤོག་པ་བྱུང་ནས་དཀར་པོ་ཡར་ལ་བཞག འདི་འབྲི་གུང་པ་ཡིན་དུ་ཆུག །ནག་པོ་འདི་
སྟག་ལུང་བ་ཡིན་དུ་ཆུག་ཟེར། དཀར་པོ་དཀར་སར་སྡོད། ནག་པོ་ནག་སར་སྡོད་བྱས་
ནས་བར་དུ་ལག་པས་རི་མོ་བྱས། དེས་དམག་ཁ་ལོ་འབྱེད་པའི་རྟེན་འབྲེལ་མཛད་པ་
ཡིན༑ དེ་ནས་ཚེས་བཅུ་དྲུག་གི་ནུབ་མོ་གཅོམ་ཐང་དུ་གཟིམ་པའི་རྨི་ལམ་ན་བླ་མ་རིན་
པོ་ཆེ་བྷ་བྲོམ(འབའ་རོམ}པ་ཞལ་ལྷོར་གཟིགས་ནས་འཛུམ་མེ་མཛད་པ་རྨིས། བླ་མ་
ཀུན་གྱིས་མཛད་ལུགས་ནི་དེ་ཙུག་དགོས་པ་ཡིན་ཏེ་འོང་སྙམ་ནས། སྔར་འབྲི་སྟག་གི་
འཁྲུག་པ་ལ་སྡིག་བསགས་མ་མྱོང་
། རྟོག་པ་ཨེན་ཅིག་ཡོད་པ་དེ་དེར་ཞི།
དེ་ནས་སྟག་ལུང་དུ་བྱོན་ནས་ཨོན(དབོན)པོ་རིན་པོ་ཆེ་གདན་དྲངས་དགེ་
འདུན་ལ་མང་སྐོལ་དང་འབུལ་བ་བྱས། འཁྲུག་པ་བསྡུམ་པའི་ཞུ་བ་ཕུལ། ཁོང་གིས་
ཀྱང་གནང་བ་ཆེན་པོ་མཛད། དེ་ནས་འབྲི་གུང་དུ་ཕྱིན། ཨོན(དབོན)པོ་རིན་པོ་ཆེས་
326



ཏི་ཤྲཱི་རས་པའི་རྣམ་ཐར།
7
དབུ་མཛད་དགེ་འདུན་ཐམས་ཅད་ཀྱིས་བསུ་བ་ཆེན་པོ་བྱས། དེ་ནས་མང་སྐོལ་བྱས།
ཨོན(དབོན)པོ་རིན་པོ་ཆེ་ལ་འབུལ་བ་བྱས་ནས་འཁྲུག་པ་བསྡུམ་པའི་ཞུ་བ་ཕུལ། དེ་
ནས་རིན་པོ་ཆེས་གནང་བ་ཆེན་པོ་མཛད།
དེ་ནས་ཡེར་པ་པོས་ཀར་སོང་། ཨོན(དབོན)པོས་དབུ་མཛད་ཀྱིས་བསུ་བ་ཆེན་
པོ་བྱས། རྟེན་ལ་ཕྱག་འཚལ་མཆོད་པ་ཕུལ། དགེ་འདུན་ལ་མང་སྐོལ་བྱས། ཨོན(དབོན)
པོ་རིན་པོ་ཆེ་ལ་འབུལ་བ་བྱས། ཁོང་གིས་ཀྱང་གནང་བ་ཆེན་པོ་མཛད། དེ་ནས་མཚལ་
གུང་ཐང་དུ་ཕྱིན། གདན་ས་བས་དབུ་མཛད་དགེ་འདུན་རྣམས་ཀྱིས་བསུ་བ་ཆེན་པོ་
བྱས༑ རྟེན་ལ་ཕྱག་འཚལ་མཆོད་པ་ཕུལ། དགེ་འདུན་ལ་མང་སྐོལ་བྱས། གདན་ས་བ་
དང་དཔོན་སློབ་ལ་འབུལ་བ་བྱས། འཁྲུག་པ་བསྡུམ་པ་ཞུས། ཁོང་གིས་ཀྱང་བསྙེན་
བཀུར་དང་འབུལ་བ་ཆེན་པོ་བྱས། དེ་ནས་གུང་ཐང་གི་བླ་མ་ཞང་རིན་པོ་ཆེའི་ཡང་
དགོན་ན་སྐུ་འབག་ལ་ཕྱག་འཚལ་ཙམ་ན། སྐུ་འབག་དེ་འགུལ་བ་བཞིན་དུ་སྣང་བ་ལ།
གཞན་ཕྱག་འཚལ་བ་ཀུན་དང་སྤོས་དུད་དེ་ཕྱིར་འཁྱེར་དུ་བཅུག་ནས། མིག་གི་སྐྱོན་
ཡིན་ནམ་སྙམ་པས་དེ་ནས་བལྟས་པས། ད་རུང་ཡང་འགུལ་འདུག ཇོ་སྲས་རྩ་ན་ཡོད་
པ་ཕྱིར་འགྲོར་བཅུག་ནས་ཡང་བལྟས་པ་ལ། ཡང་འགུལ་ཞིང་སྣང་བས།
དེ་ནས་སྤོས་ཕོར་བཟུང་ནས་སྐུ་འགུལ་བ་དེ་སེམས་ཅན་ལ་གནོད་པ་མི་འབྱུང་
བར་སྐུ་བརྟན་པར་བཞུགས་སུ་གསོལ་བྱས། ཕྱིར་འོངས་ནས་བསམ་པ་ལ་ཕྱིས་འཁྲུག་
པ་ཆེན་པོ་ཡོང་པ་དང་
། གཙུག་ལག་ཁང་འཇིག་པ་ལ་ཐུག་པ་དེ་ལ་ལྟ་བར་སྣང་
གསུངས། དེ་ནས་ལྷ་སའི་ཇོ་ཤཱཀ་རྣམ་གཉིས་དང་། ཇོ་བོ་ཐུགས་རྗེ་ཆེན་པོ་དང་།
གཞན་ཡང་རྟེན་ཁྱད་པར་ཅན་མང་པོ་བཞུགས་པ་ལ་ཕྱག་འཚལ་དུ་ཕྱིན། མཆོད་པ་
ཕུལ་མི་མང་པོ་ལ་ཆོས་བསྟན། སྨོན་ལམ་བཏབ། དེ་ནས་སྐྱིད་ཤོད་ནས་འབྲི་གུང་དུ་
327



ལམ་ཡིག་ཕྱོགས་བསྒྲིགས།
ཕྱིན་ནས། དཀོན་མཆོག་འཕེལ་ན་བཞུགས་པའི་དུས་སུ་ལོ་སར་ཟླ་བའི་བཅོ་ལྔའི་སྔ་
དྲོ་ལ་ཀླུ་ཡི་རྒྱལ་པོ་མ་དྲོས་པ་འཁོར་དང་བཅས་པ་འབྲི་གུང་དུ་ཕྱག་འཚལ་དུ་བྱོན་པ་
མཐོང་བ་ལ། ཀླུའི་སྐུ་མདོག་དང་རིགས་བསམ་གྱིས་མི་ཁྱབ་པ་མང་པོ་བཀོད་པ་བྱས་
ནས་འགྲོ་ཡིན་སྣང་བ་ལ། དེའི་ནང་ནས་ཀླུ་གོས་སྔོ་བཀྲ་གོན་པ། སྐྲ་ཐོར་ཙུག་ཏུ་ཡོད་
པ་མི་ཉག་ཡུལ་གྱི་རྐང་མགྱོགས་པའི་ཆས་སུ་འདུག་པ་ཞིག་རིན་པོ་ཆེ་ལ་ཕྱག་གསུམ་
བྱས་ནས། བརྒྱུགས་ནས་སོང་། ཀུན་གྱི་སྔོན་ལ་སྦྲ་ནག་པོ་ཆེན་པོ་ཞིག་ཕུལ། ཆོན་ཐག་
ཀུན་མི་མང་པོས་བཟུང་ནས་འགྲོ་ཞིང་སྣང་
། བླ་དབྱེར་བསླེབས་པ་དང་སྦྲ་དེ་ཕུབ་
ཕྱིར་འགྲོ་བའི་དུས་སུ་ཕྱུག་ཁྱུ་གཅིག་ཏུ་བྱས་ནས་ལམ་ལ་མི་ཤོང་བར་འུར་སྒྲ་དྲག་
པོར་སོང་བ་མངོན་སུམ་སུ་གཟིགས། དེའི་དུས་སུ་སྨོན་ལམ་ཡང་བཏབ། །
དེ་ནས་འབྲི་གུང་ནས་མཚལ་ན་བྱོན་ནས་བཞུགས་པའི་དུས་སུ་མཚལ་བའི་
གདན་ས་བས་དབུ་མཛད་མི་མང་པོ་ལ་ཆོས་བཤད། སྒོམ་སྡེ་མང་པོ་ལ་སྒོམ་ཁྲིད་བྱས།
སྒོམ་སྐྱེས་པ་མང་པོ་བྱུང༌
། ཕྱི་ནས་འཁྲུག་པ་ཆེན་པོ་བྱུང་བས་གདན་ས་བ་
བ་དེ་བགྲོང་
བ་ལ་ཐུག་པ་དང་། གཙུག་ལག་ཁང་དེ་འཇིག་པ་ལ་ཐུག་ནས་ཡོད་པའི་དུས་སུ་ང་
ནང་དུ་ཕྱིན་ནས་བསྲུངས་པས་ཐུབ་པ་ཡིན། བླ་མ་ཞང་རིན་པོ་ཆེའི་ཐུགས་དགོངས་
ཡོངས་སུ་རྫོགས་པར་བྱས་པ་ཡིན། གུང་ཐང་ལྷ་ཆེན་པོ་དཔལ་འབར་དེ་བསྟན་པའི་
བདག་པོ་ཡིན་པས་དེའི་གཙུག་ལག་ཁང་དེ་མ་ཞིག་པ་དང་། གདན་ས་བ་དེ་མ་
བགྲོངས་པ་དེ་སངས་རྒྱས་ཀྱི་བསྟན་པ་བསྲུངས་པ་ཡིན་སྙམ། ཧོར་གྱིས་མ་བསད་པར་
དབུས་སུ་ཐོན་པ་ལ་དོན་འདི་ཆེ་སྙམ་པ་བྱུང་། དེ་ནས་ཡར་ཕྱིན་པས་དབེན་ཆུང་དུ་
བཞུགས། ཨོན(དབོན}པོས་དབུ་མཛད་དགེ་འདུན་དང་མི་མང་པོ་ལ་སྒོམ་ཁྲིད་དང་
ཆོས་བཤད་བྱས། སྒོམ་སྐྱེས་པ་ཡང་མང་དུ་བྱུང་
། དེ་ནས་མི་ཉག་ཡུལ་དུ་ཧོར་མེད་ན་
328



ཏི་ཤྲཱི་རས་པའི་རྣམ་ཐར།
དེར་འགྲོ། ཧོར་ཡོད་ན་མདོ་ཁམས་སུ་འགྲོ་སྙམ་ཙམ་ན། བླ་མ་རིན་པོ་ཆེ་སངས་རྒྱས་
སྒོམ་པས་ཐུགས་རྗེས་མ་བཏང་པ་དང་
། ཡེར་པ་མཚམས་སེབ་ཀྱི་སྔོན་གྱི་གྲུབ་ཐོབ་
ཀྱིས་བསྟན་པའི་ཕྲིན་ལས་ཡོད་པ་རྣམས་དང་། མ་སོང་ན་དགྱེས་པ་རྣམས་ཀྱིས་ཤོལ་
བཏབ་པ་ལ་མ་བསྡད། ཟེ་ཟེ་གཡུ་སྒྲོན་མ་ལ་སོགས་པའི་ཡུལ་བདག་རྣམས་ཀྱིས་ཤོལ་
བཏབ་པ་ཡང་མ་བསྡད།
དེ་ནས་བྷ་བྲོམ{འབའ་རོམ}དུ་བྱོན་ནས་བཞུགས་པའི་དུས་སུ་བེ་རིས་བོས་
ནས་རྩང་གཡས་རུ་ལ་འགྲོ་བའི་ལམ་དུ། དར་མཚོའི་འགྲམ་ན་བསྡད་པའི་དུས་སུ་ཟླ་
བ་བརྒྱད་པའི་ཚེས་བཅུ་གཅིག་གི་ནུབ་མོ་རྨི་ལམ་ལ་བན་སྡེ{བན་དེ}མི་ཉག་ཡུལ་
གྱི་རྐང་མགྱོགས་པ་འདྲ་བ་གཉིས་བྱུང་ནས་མགུར་ཞིག་བླངས་པ་ལ། ངེད་ད་ནངས་
འོངས་པ་གྷ་ནས་འོངས། །དོ་ནུབ་འགྲོ་བ་ནུབ་ཏུ་འགྲོ། །ད་ལྟ་ཁྱེད་དང་མཇལ་དུ་
འོངས། །གཏམ་ཟླ་རྒྱུ་ཡོད་དེ་རིངས་པར་སྣང་
། །སྔོན་གྱི་ཆེན་པོ་རྣམས་ཀྱི་མཐོང་ན་
ཨང་༑ །ཟེར། གྷའི(འགའི)རྒྱལ་པོ་ཕྱི་ཏ་དེ་ཧོར་གྱིས་བསད་པའི་རྟགས་ཡིན་པར་འདུག
དེ་ནས་ཤེལ་ཚ་རྒྱལ་མོ་གངས་ནས་བེ་རིའི་རུ་བ་ཕྱིར་ལོག་པ་ལ། བེ་རུ་འདི་ཡང་སྔར་
བས་བསོད་ནམས་ཆུང་དུ་འགྲོ་བའི་རྟགས་ཤིག་བྱུང་གསུངས། དེ་ནས་ཕྱིར་འོངས་པ་
དང་ལམ་ན་དངུལ་ཡིག་པ་འོངས་པ་དང་འཕྲད། མི་ཉག་ཡུལ་དུ་འགྲོ་ས་མེད་ཟེར་
བས༑ མདོ་གམ་ཀུ་ས་གླུ་མཁར་གྱི་ས་ཆ་ལ་བསྡད་པ་ཡིན།
དེ་ནས་ཀོ་མཛོ་དགོན་དུ་ཕྱག་འཚལ་དུ་ཕྱིན། རྡོ་དབྱིག་གཉིས་ཀྱིས་གདན་དྲངས།
འབྲུག་ལོ་ཟླ་བ་བདུན་པའི་ཚེས་བརྒྱད་ལ་དབྱིག་ནེ་བའི་ལྷ་ཁང་གི་རབ་གནས་བྱས།
འབུལ་བ་རྒྱ་ཆེན་པོ་བྱས། ཚེས་དགུ་ལ་སྐྱོ་བའི་ཐང་ལ་བཞུགས། ཚེས་བཅུ་ལ་ཀླུ་ཡས་
པའི་དགེ་སློང་གྲགས་ཡེ་ཕྱག་འཚལ་དུ་འོངས། ཁོང་དང་མཇལ། དགེ་སློང་ལ་ཆོས་
329



ལམ་ཡིག་ཕྱོགས་བསྒྲིགས།
གསུངས། དགེ་སློང་ན་རེ། ངས་སྔར་རྨི་ལམ་དུ་རྒྱལ་པོ་ཨིནྡྲ་བོ་དྷི་དང་མཇལ་དུ་ཤོག་
ཟེར་བས་བླ་མ་ཞིག་དང་ལན་གཉིས་སུ་མཇལ་བ་རྨིས། དེ་ཁྱེད་ཡིན་པར་སྣང་ཟེར།
སློབ་དཔོན་ཨིནྡྲ་བྷོ་དྷི་དེ་ང་འདྲ་བ་ག་ན་ཡིན་བྱས། དགེ་སློང་དེ་ན་རེ། ངས་མཐོང་
བ་དེ་དང་ཁྱེད་ཀྱི་ཞལ་འདྲ་བར་སྣང་ཟེར། དེར་ཁོ་ལ་ཆོས་གསུངས། ཕྱག་རྒྱ་ཆེན་པོའི་
སྒོམ་བཏབ་པས་རྟོགས་པ་སྐྱེས། ཆོས་ཀྱིས་ཕན་པར་བྱུང་།
དེ་ནས་ཚེས་བཅུ་གཅིག་གི་ནུབ་མོ། ཁོང་དེ་སྐད་ཟེར་བའི་སློབ་དཔོན་ཨིནྡྲ་བྷོ་
དྷི་དེ་ང་མ་ཡིན་ཏེ། ཁོང་གི་སྐུ་གསུང་ཐུགས་ཀྱི་བྱིན་གྱིས་བརླབས་པ་དང་
། ཕྲིན་ལས་
སམ་རྟེན་ཅིང་འབྲེལ་བར་འབྱུང་བའི་ཡོན་ཏན་གྱི་ཆ་མཐུན་པ་ཕྱོགས་རེ་ཙམ་ཡོད་
པ་ཨེ་ཡིན་ནམ་སྙམ་པ་བྱུང་བས། ཏིང་ངེ་འཛིན་ལ་མཉམ་པར་བཞག་པས་རིག་པ་
དྭངས་པས་ཏིང་ངེ་འཛིན་གྱི་ཉམས་སྣང་ལ་སྔར་གྱི་རྒྱུ་རྐྱེན་འགའ་ཞིག་གོ་བ་དང་
།
སྔར་མི་ཉག་ཡུལ་གྱི་བྱ་བ་འགའ་དང་ལམ་སྦྱང་ཚུལ་འགའ་དྲན་པས་སློབ་དཔོན་ཆེན་
པོ་ཨིནྡྲ་བྷོ་དྷིའི་འཕྲིན་ལས་དང་། ཆོས་ཀྱི་མཛད་པ་འགའ་ཞིག་དང་མཐུན་བར་གོ་བ་
དང་ཤེས་པར་བྱུང་གསུངས། དེ་ལ་རང་གི་ཡང་རྒྱུ་རྐྱེན་ཇི་ལྟ་བུ་བྱུང་ལུགས་དང་
།
ཉག་དང་ཧོར་གྱི་རྒྱུ་རྐྱེན་དང་བདེ་སྡུག་མྱོང་ལུགས་རྣམས་ངེད་ཀྱིས་ཐོས་ཚོད་རྣམས་
གོང་དུ་བྲིས་པ་ཡིན། ཕྱི་ནས་འདི་ཚོ་གསུངས་པ་ཡིན།
ཁྱི་ལོ་ཟླ་བ་བདུན་པའི་ཚེས་གཉིས་ལ་ཧོར་བྱུང་བས་ལྷོ་ཕྱོགས་སུ་ཧོར་མེད་སར་
སོང་བས་འབུ་སྙིང་སྒང་ལ་བསླེབས། དེར་བེ་རིས་ཤོག་ཟེར་བས་ཕྱིར་ཕྱིན། ཕག་ལོ་ཟླ་
བ་བདུན་པའི་ཉི་ཤུ་བདུན་གྱི་ཉིན་པར་རྨ་རྐྱང་ཁོག་ཏུ་སླེབས་པའི་ནུབ་མོ་རྨི་ལམ་
ཟིན་པས། མི་ཉག་རྒྱལ་པོའི་གྷ་ན་ཕྱིན་པ་རྨིས་གསུངས། དེ་ཅི་ཚུགས་གདའ་བྱས་ནས་
ཞུས་པ་ལ། གྷ་མཁར་ན་ཕྱིན་པ་ལ་མཁར་སྒོ་ཀུན་ཡང་ཡོ་ཞིག་ནས་སྣང་
། རྒྱལ་པོའི་ཕོ་
མེ་
330



ཏི་ཤྲི་རས་པའི་རྣམ་ཐར།
བྲང་ཀུན་ཡང་ལ་ལ་བཤིགས། ལ་ལ་བསྲེགས། གཡོན་ཕྱོགས་ན་ཤས་གཅིག་ལུས་ནས་སྣང་
། གྷ་
མཁར་ན་མི་ཡང་ཡེ་མི་སྣང་། མི་ཉག་རྒྱལ་པོ་ཡང་མི་བཞུགས་པར་སྣང་
། ཐེན་གཞིའི་བུ་
ཙ་ཆུང་ཆུང་གཉིས་མིན་པ་མི་སྣང་
། མི་ཉག་རྒྱལ་པོ་བགྲོངས་པ་དང་
། ཡུལ་ཤོར་བ་སྔ་ནས་
ཡིན་པར་སྣང་བ་ལ་དུས་དེར་ཤེས་པར་བྱུང་གསུངས།
དེ་ལ་སློབ་དཔོན་ཨིནྡྲ་བྷོ་དྷི་དེ་དང་ཆོས་མཐུན་པ་འགའ་ཞིག་ཡོད་དེ། རྒྱལ་པོ་
ཨིནྡྲ་བྷོ་དྷི་དེ་ཨུ་རྒྱན་ན་རྒྱལ་པོ་བྱེད་པའི་དུས་སུ་ཡང་དག་པར་རྫོགས་པའི་སངས་
རྒྱས་རྒྱལ་བ་ཤཱཀྱ་ཐུབ་པ་འཁོར་དང་བཅས་པ་ནམ་མཁའ་ལ་བཞུད་པ་རྒྱལ་པོ་འཁོར་
དང་བཅས་པས་མཐོང་། མཆོད་པ་བཤམས་གསོལ་བ་བཏབ་པས་བཅོམ་ལྡན་འདས་
བྱོན༑ མཆོད་པ་ཕུལ་ཕྱག་འཚལ་ནས་མྱུར་དུ་བླ་ན་མེད་པ་ཡང་དག་པར་རྫོགས་པའི་
བྱང་ཆུབ་ཏུ་མངོན་པར་རྫོགས་པར་འཚང་རྒྱ་བའི་ཆོས་ཤིག་ཞུ་ཞུས་པ་ལ། རྒྱལ་པོ་
བཙུན་མོ་འཁོར་དང་བཅས་པ་སྤོང་ལ་རབ་ཏུ་བྱུང་ཞིག་གསུངས། བཅོམ་ལྡན་འདས་
མི་མཁྱེན་པ་མི་མངའ་ན། འདོད་ཡོན་རྣམ་པ་ལྔ་མ་སྤངས་པར་སངས་རྒྱས་པའི་ཆོས་
ཤིག་ཞུ་ཞུས་པས། སྤྲུལ་སྐུའི་གདུལ་བྱ་མ་ཡིན་པར་གཟིགས་པས། མི་སྣང་བར་མཛད་
ནས་འོག་མིན་དུ་ལོངས་སྤྱོད་རྫོགས་པའི་སྐུ་ལ་སྐུལ་མ་བཏབ་ནས། ལོངས་སྤྱོད་རྫོགས་
པའི་སྐུ་ཕྱག་ན་རྡོ་རྗེ་ཨུ་རྒྱུན་དུ་ཆོས་བཤད་དུ་བཏང་ནས་སོང་
། རྒྱལ་པོ་ལ་དབང་
བསྐུར། དཔལ་གསང་བ་འདུས་པ་ལེའུ་བཅུ་བདུན་པའི་རྒྱུད་གསུངས་པ་ལ།
བཅུ་གཉིས་པ་ཡན་ཆད་ཐོན་ཙམ་ན་རྒྱལ་པོ་བཙུན་མོ་སྲས་དང་བཅས་པ་ནམ་
མཁའ་ལ་གཤེགས་མཁའ་སྤྱོད་ཀྱི་དངོས་གྲུབ་བརྙེས་ནས། རྒྱལ་པོས་ཡུལ་དེ་ན་ཡོད་
པའི་སེམས་ཅན་རྣམས་ལ་ཆོས་གསུངས་པས་སྐལ་བ་དང་ལྡན་པ་རྣམས་གྲོལ་བ་དང་
།
དངོས་གྲུབ་ཐོབ། སྐལ་བ་མེད་པ་རྣམས་གཞན་དང་གཞན་དུ་དེངས། དེ་ནས་ཀླུ་ལ་
331



ལམ་ཡིག་ཕྱོགས་བསྒྲིགས།
ཆོས་གསུངས་པས་སྐལ་བ་དང་ལྡན་བ་རྣམས་གྲོལ་བར་གྱུར། སྐལ་བ་མེད་པ་རྣམས་
འཇིག་རྟེན་གྱི་ཁམས་གཞན་དང་གཞན་དུ་དེངས། ཨུ་རྒྱན་གྱི་ཡུལ་དེ་སྟོང་པར་གྱུར།
དེ་ནས་ཆུ་འཁྱིལ་ནས་རྒྱ་མཚོ་ཆེན་པོར་གྱུར། རྒྱ་མཚོ་བསུབས་ནས་དེའི་དབུས་སུ་
དྷརྨ་གྷ་ཛ་ཆོས་ཀྱི་འབྱུང་གནས་ཞེས་བྱ་བ་ཧེ་རུ་ཀ་རང་བྱོན་གྱིས་གཞལ་ཡས་ཁང་དུ་
གྱུར་
དེའི་དབུས་སུ་དུས་གསུམ་གྱི་སངས་རྒྱས་ཐམས་ཅད་ཀྱི་ཡུམ་དཔལ་རྡོ་རྗེ་རྣལ་
འབྱོར་མ་བཞུགས། དེར་ཐེག་པ་ཆེན་པོ་གསང་སྔགས་ཀྱི་ཆོས་ཐམས་ཅད་བཞུགས།
འཇིག་རྟེན་དང་འཇིག་རྟེན་ལས་འདས་པའི་མཁའ་འགྲོ་མ་ཐམས་ཅད་ཆོས་ཀྱི་
བདག་པོ་དང་སྲུང་མ་མཛད་ཅིང་བཞུགས། ཐེག་པ་ཆེན་པོ་གསང་སྔགས་ཀྱི་སྐལ་བ་
དང་ལྡན་པའི་སེམས་ཅན་མང་པོའི་སྐྱབས་གནས་སུ་གྱུར་པའི་ད་ལྟ་སངས་རྒྱས་ཀྱི་
བསྟན་པ་དེ་ན་བཞུགས། དེ་ན་གནས་པའི་སེམས་ཅན་ཐམས་ཅད་བདེ་ཞིང་སྐྱིད་པར་
གནས་པ་ཡིན།
དེར་བྱུང་ཚུལ་དང་གནས་ལུགས་དཔེ་དེ་བཞིན་དུ་བདག་དང་མི་ཉག་རྒྱལ་པོ་
འཁོར་བཅས་དང་ཆོས་དང་ཆོས་མཐུན་པ་དེ་ལྟ་བུ་ཡོད་པ་ཡིན་གསུངས། ཇི་ལྟར་
མཐུན་པ་ལགས་བྱས་ནས་ཞུས་པ་ལ། གྷ་མཁར་མ་ཤོར་བའི་དུས་སུ་གྷ་ན་འདུག་ཙམ་
ན་རྒྱལ་པོས་དབུ་མཛད་རྣམས་ལ་དབང་བསྐུར་ཆོས་བསྟན། དགེ་བའི་བཤེས་གཉེན་
དབུ་མཛད་རྣམས་ལ་དབང་བསྐུར། ཆོས་བཤད་སྐྱེ་བོའི་ཚོགས་ཐམས་ཅད་ལ་ཡང་
སྐྱབས་སུ་འགྲོ་བ་དང་བསྙེན་གནས་དང་སེམས་བསྐྱེད་རྣམ་པ་གསུམ་དང་
། ཐུགས་རྗེ་
ཆེན་པོའི་བསྒོམ་བསྟན། རྒྱལ་པོས་དབུ་མཛད་ཐམས་ཅད་ཀྱི་བསུ་བ་དང་སྐྱེལ་བ་དང་
ཕྱག་འཚལ་བ་དང་། མཆོད་པ་འབུལ་བ་རྒྱ་ཆེན་པོ་བྱས་པའི་དགེ་བའི་རྩ་བ་དེ་དག་
332



ཏི་ཤྲི་རས་པའི་རྣམ་ཐར།
ཐམས་ཅད་བླ་ན་མེད་པའི་བྱང་ཆུབ་ཏུ་བསྔོ་བ་དང༌། སྨོན་ལམ་བཏབ། འོ་ན་ཡང་
མྱོང་བར་ངེས་པའི་ལས་གྱི་རྣམ་པར་སྨིན་པ་གང་གིས་ཀྱང་དགག་པར་མི་ནུས་པས།
དེས་དེ་ན་ཧོར་གྱི་དམག་གིས་བརྒྱབ། རྒྱལ་པོ་བཀྲོངས། གྷ་མཁར་ན་ཡོད་པ་ཐམས་
ཅད་བསད། འཕྲལ་རྐྱེན་དེ་ལྟར་བྱུང་ཡང་རྒྱལ་པོ་ས་ལ་གནས་པའི་བྱང་ཆུབ་སེམས་
དཔའ་ཡིན་པ་དང་
། འཆི་ཀ་ན་བླ་མ་དང་ཡི་དམ་དང་ཕྱག་རྒྱ་ཆེན་པོ་བསྒོམ་པ་དྲན་
པས་གྲོལ་ནས་དངོས་གྲུབ་ཐོབ་པ་ཡིན།
གཞན་ཡང་དེ་དག་འཆི་བའི་དུས་སུ་ཡང་སེམས་ཀྱིས་ཤེས་བཞིན་དུ་གསོད་
པས་སེམས་ཤིན་ཏུ་གསལ་བ་ཡིན། དེའི་སྟོབས་ཀྱིས་ཆོས་བྱེད་པའི་རྟེན་གྱི་གང་ཟག་
རྣམས་ཀྱང་ཕྱག་རྒྱ་ཆེན་པོ་བསྒོམ་ཤེས་པ་རྣམས་ཀྱི་མཆོག་གི་དངོས་གྲུབ་འཐོབ། ཡི་
དམ་གྱི་ལྷ་བསྒོམ་ཤེས་པ་རྣམས་ཀྱིས་མཁའ་སྤྱོད་ཀྱི་དངོས་གྲུབ་འཐོབ། འཕོ་བ་དང་
བར་དོ་བསྒོམ་ཤེས་པ་རྣམས་ཀྱིས་དེ་རང་རང་གི་དངོས་གྲུབ་འཐོབ། ནུབ་ཕྱོགས་
བདེ་བ་ཅན་ལ་མོས་པ་དང་སྣང་བ་མཐའ་ཡས་ཀྱི་མཚན་བརྗོད་པ་རྣམས་ཀྱང་བདེ་
བ་ཅན་དུ་སྐྱེ། སྡོམ་པ་བསྲུང་བ་རྣམས་ཀྱང་ལྷ་མིའི་གོ་འཕང་འཐོབ། སྐྱེ་བོ་ཐ་མལ་པ་
རྣམས་ཀྱང་དུས་དེར་དཀོན་མཆོག་གསུམ་ལ་སྐྱབས་སུ་འགྲོ་བ་དང་
། ཐུགས་རྗེ་ཆེན་
པོ་བསྒོམས་པས་ངན་སོང་གསུམ་དུ་མི་སྐྱེ་བའི་སྟེང་དུ་མཐོ་རིས་ཀྱི་གོ་འཕང་ཐོབ་
ནས་ཆོས་བྱེད་པའི་རྟེན་དུ་འགྱུར་བ་ཡིན།
དུས་དེར་གྷའི་ཡུལ་དེ་སྟོང་པ་ཡིན་ཏེ། རྒྱལ་པོ་འདས་པའི་དུས་དེ་ནས་ལོ་བཅུ་
གཉིས་ན་རི་བོ་ཆེན་པོ་ཧ་ལ་ཤན་གྱི་ཞོལ་ན། དེ་བཞིན་གཤེགས་པའི་སྤྲུལ་པ་ཞིག་བྱོན་
ནས་སེམས་ཅན་མང་པོ་བདེ་བ་ལ་བཀོད་ནས་ཆོས་བྱེད་པ་ནི་མང་དུ་བྱུང་། བསྟན་
པ་ཚུགས་ནས་དར་ཞིང་རྒྱས་པ་ནི་མི་འབྱུང་
། རྒྱལ་པོ་འདས་ནས་ལོ་སུམ་ཅུ་རྩ་གཉིས་
333



ལམ་ཡིག་ཕྱོགས་བསྒྲིགས།
ན་བསྟན་པ་ཚུགས་པ་དར་ཞིང་རྒྱས་པ་འབྱུང་། ཡུན་རིང་ཐུང་ཅི་ཐུབ་མི་ཤེས། ཕྱིས་
འབྱུང་བརྗོད་པ་དཀའ་བ་ཡིན་ཏེ། ཕྱིས་ཤེས་པར་འོངས་གསུངས།
དེའི་སྟོན་དེ་རྩི་སྟོད་ན་བཞུགས། དེ་ནས་བླ་མ་རིན་པོ་ཆེ་གཡོན་དགོན་པས་
གདན་དྲངས། འབྲུག་ལོ་ཟླ་བ་བདུན་པའི་ཚེས་བཅུ་བདུན་ལ་ཀུ་སར་བྱོན། མི་མང་པོ་
ལ་སྐྱབས་སུ་འགྲོ་བ་དང་བསྙེན་གནས་དང༌། སེམས་བསྐྱེད་དང་ཐུགས་རྗེ་ཆེན་པོའི་
བསྒོམ་བ་བསྟན། དགེ་བའི་བཤེས་གཉེན་དང་ཆོས་མཛད་མང་པོ་ལ་ཆོས་ཀྱི་ཕན་
པ་ཆེ་བར་སྣང་བས། རང་གི་ལུས་ངག་ཐེད་ལ་བཏང་ནས་ཉིན་ལ་མཚན་བཏགས།
ཁམས་མ་བདེ་ཡང་དེ་ལ་མ་བལྟས་པར་ཆོས་བསྟན་གཞན་དོན་བྱས། དེ་ནས་ཀྲི་ཡའི་
ཕུར་ཟླ་བ་གཅིག་པའི་ཚེས་གཅིག་ནས་ཁམས་ཆེར་མ་བདེ་ནས་ཚེས་ལྔ་ལ་རྡ་ནག་ཕུ་
ན་བཞུགས། དེའི་ནུབ་མོ་རྨི་ལམ་ན་རྩང་ནས་བན་སྡེ(བན་དེ}ཅིག་འོངས་ནས། ཁྲོ་ཕུ་
ལོ་ཙཱ་བ་དང་། ལ་སྟོད་པ་དང་། མངའ་བདག་རྩེ་ལྡེ་དང་གསུམ་གྱིས་ཁྱོད་འབོད་དུ་
བཏང་བ་ཡིན། རྩང་དུ་ཤོག་ཟེར། དེར་ཆ་མ་གནས་དྲུག་དུ་འགྲོ་བའི་རྟོག་པ་ཡོད་པས་
བརྟག་གཞིག་མ་བྱས་པར་སོང་།
དེ་ཙམ་ན་རྩང་ཆུ་མིག་རིང་མོ་ཡིན་ཟེར་བའི་ས་དམར་ཁྲེམ་མེ་བ་ཞིག་སྣང་བ་
དེ་འཆི་ལྟས་ཡིན་པར་སྣང་བས། དུས་དེར་ཤེས་པས་རྩང་དང་འབོད་མཁན་གསུམ་
པོ་ངའི་རྩར་ཤོག་བྱས་ནས་བསྒོམ། དེ་ནས་ཆམ་དུ་མ་སོང་བར་རྩིར་སོང་
། གླེའི་ཕུར་
བསླེབས་པའི་ནུབ་མོ་རྨི་ལམ་ན་ཧོར་གྱི་དམག་བྱུང་ནས་ཁྱེར་ནས་སོང་བ་ལ་ཧོར་
དངོས་པོ་ཡིན་པར་སྣང་སྙམ་ཙམ་ན། དེ་མ་ཡིན་པར་སྣང་བས། དེ་ཡང་འཆི་ལྟས་ཡིན་
སྣང་༑ དེར་རྩིའི་གཞུང་དུ་བཞུགས་པའི་དུས་སུ་ནུབ་ཅིག་རྨི་ལམ་ན་སློབ་དཔོན་ཡར་
ལུང་པས་བུ་མོ་གཉིས་མངགས། ལག་ན་སྤོས་ཕོར་རེ་བཟུང་ནས་ང་འབོད་དུ་བཏང་བར་
334



ཏི་ཤྲི་རས་པའི་རྣམ་ཐར།
སྣང་བ་ལ། ཕྱིན་ཙམ་ན་ང་རང་གི་འཁོར་ཀུན་དང་ལམ་ན་ཕྲད་པས་དགའ་བར་སྣང་།
སྐས་ཤིག་ལ་འཛེགས་ནས་ཕྱིན་ཙམ་ན་སྐས་མགོ་ན་རྩང་བཙུགས་པ་བཞིན་དུ་དམར་
ཐེད་དེ་བ་བཏང་བར་སྣང་བས། ཕ་མ་བླ་མ་སློབ་དཔོན་རིན་པོ་ཆེ། །ལུས་ཤ་ཁྲག་
དུམ་བུར་མ་བཏང་བར། །བྱིན་གྱིས་བརླབས་པར་མཛད་དུ་གསོལ། །བྱས་ནས་གསོལ་
བ་བཏབ་པ་དང་། མ་གནོད་པར་ཁང་ཐོག་ཞིག་ཏུ་ཕྱིན་པ་དང་
། སློབ་དཔོན་པ་དང་
མཇལ་ཕྱག་འཚལ་པ་དང་། གནོད་པ་མེད་པར་བདེ་བ་ཞིག་རྨིས།
དེ་ནས་བླ་མ་རིན་པོ་ཆེའི་དུས་མཆོད་ཉི་ཤུ་ལྔ་ལ་བྱེད་པའི་དུས་སུ་ནག་པོ་དར་
བའི་དུས་འདིར་བསྟན་པ་ལ་ཡང་ཕན་མ་ཐོགས། རང་ཡང་དགོན་པ་འདུག་ས་ཞིག་ཀྱང་
མེད་སྙམ་ནས་གསོལ་བ་བཏབ་ཤིན(ཅིང}བཞུགས་པ་ཡིན། དེ་ནས་ཟླ་བ་གཉིས་པའི་
ཚེས་བཞི་ལ་སེམས་ཀྱི་རྟེན་ལུས་ཉམས་པ་མ་ཚོར་བར་སྣང་བས་དུས་དེ་ནས་ཚོར། རྩ་
དང་ཡི་གེ་རླུང་དང་ལུས་ཀྱི་གཞི་ཡིན་པས། རྟེན་ཉམས་པ་ཚོར་ནས་བྱུང་
།
དཔེར་ན་ཤིང་སྡོང་པོའི་འབྱུང་བ་ཉམས་པས་སྟོན་དུ་སོང་ཙ་ལོ་མ་རྣམས་སེར་
པོར་སོང་བ་བཞིན་དུ་ནམ་ཟླས་ལོ་ཏོག་ལ་བ་མོས་བརྒྱབ་པ་བཞིན་དུ། ལུས་འབྱུང་བ་
ལས་གྲུབ་པས། འཆི་བའི་ནད་དུས་ཀྱི་རྐྱེན་གྱིས་ལུས་ཀྱི་གཞི་ཐམས་ཅད་ནང་དུ་སྡུད་
པར་འདུག། དེའི་དུས་སུ་དམ་ཚིག་གསོ་བ་དང་
། སྡིག་པ་སྦྱང་པའི་ཆེད་དུ་བླ་མ་བཀའ་
བརྒྱུད་དང་བཅས་པ་དང་། ཡི་དམ་དཀྱིལ་འཁོར་གསང་བའི་ལྷ་ཚོགས་རྒྱུད་སྡེ་ཆེན་
པོ་བཞིས་བསྡུས་པའི་དཔའ་བོ་དང་མཁའ་འགྲོ་མ་ཐམས་ཅད་དང༌། ཆོས་སྐྱོང་བའི་
སྲུང་མ་དཔལ་ནག་པོ་ཆེན་པོ་ཡེ་ཤེས་ཀྱི་མགོན་པོ་འཁོར་དང་བཅས་པ་དང་
། གཞན་
ཡང་ཆོས་སྐྱོང་བའི་སྲུང་མ་འཁོར་དང་བཅས་པ་དང་
། སྟེང་ཚངས་པ་དང་བརྒྱ་བྱིན།
འོག་སའི་ལྷ་མོ་བརྟན་མ། བར་རྒྱལ་པོ་ཆེན་པོ་སྡེ་བཞི། ཕྱོགས་སྐྱོང་ཞིང་སྐྱོང་འཁོར་
335



ལམ་ཡིག་ཕྱོགས་བསྒྲིགས།
དང་བཅས་པ་མ་ལུས་ཤིང་ལུས་པ་མེད་པ་ཐམས་ཅད། མདོར་ན་དུས་གསུམ་གྱི་བདེ་
བར་གཤེགས་པ་ཐམས་ཅད་ཀྱིས། བྱིན་གྱི་བརླབས་ཀྱིས་བདུད་རྩིའི་བཅུད་འདུས་པ་
བཀའ་བརྒྱུད་ཀྱི་བླ་མ་རིན་པོ་ཆེ་རྣམས་དང་
། རྩ་བའི་བླ་མ་ལ་མཆོད་པའི་བྱེ་བྲག་
འཇིག་རྟེན་གྱི་ཁམས་ཀྱི་མཆོད་པ་དང་
། རང་གི་ལུས་ལོངས་སྤྱོད་ཐམས་ཅད་ཕུལ་
ནས༑ བདག་དང་སེམས་ཅན་ཐམས་ཅད་ཀྱི་སྒྲིབ་པ་སྦྱངས་ཤིང་
། ཚོགས་བསག་པར་
བྱ་བའི་དོན་དུ་དབང་བསྐུར་བར་མཛད་དུ་གསོལ། བྱས་ནས་ལན་གསུམ་གསོལ་བ་
བཏབ།
དེ་དག་ཐམས་ཅད་ཀྱིས་བྱིན་གྱིས་བརླབས། དུས་གསུམ་གྱི་བདུད་རྩི་བྱང་ཆུབ་
སེམས་ཀྱི་བདུད་རྩིའི་ཆུས་ཕྱོགས་གཅིག་ཏུ་འདུས་ནས། རྩ་བའི་བླ་མས་དབང་བསྐུར་
ནས་བྱང་ཆུབ་ཀྱི་སེམས་ཀྱི་ཆུས་དམ་ཚིག་གི་ཆག་ཉམས་དང་
། སྡིག་སྒྲིབ་དང་ནད་
དང་བར་ཆད་ཐམས་ཅད་སང་སང་བཀྲུ་བར་བསམ། ལུས་ཀྱི་རྩ་གནས་དང་བ་སྤུའི་
བུ་ག་ཐམས་ཅད་སངས་ཀྱིས་བཀྲུ་བར་བསམ། ལུས་རྣམ་པར་དག་པ་ཤེལ་སྒོང་ལྟ་བུ།
ངག་རྣམ་པར་དག་པ་ཚངས་པའི་གསུང་དབྱངས། སེམས་རྣམ་པར་དག་པ་ཆོས་སྐུར་
བསམ། དེའི་དོན་བསྒོམ་རྒྱུ་འདི་ནི་ཕུང་པོ་ལྔ་ཉམས་པ་ཕུང་པོ་ལྔས་བཅོས། དབང་པོ་
ལྔ་ཉམས་པ་དབང་པོ་ལྔས་བཅོས། འབྱུང་བ་ལྔ་ཉམས་པ་འབྱུང་བ་ལྔས་བཅོས། དོན་
སྙིང་ལྔ་ཉམས་པ་དོན་སྙིང་ལྔས་བཅོས།
སྣོད་ལྔ་ཉམས་པ་སྣོད་ལྔས་བཅོས། བཅུད་ལྔ་ཉམས་པ་བཅུད་ལྔས་བཅོས། སྐྱེ་
མཆེད་དྲུག་ཉམས་པ་སྐྱེ་མཆེད་དྲུག་གིས་བཅོས། རྒྱུད་ལྔ་ཉམས་པ་རྒྱུད་ལྔས་བཅོས།
ཟག་བཅས་ཟག་མེད་རླུང་རྣམས་ཉམས་པ་ཡེ་ཤེས་རླུང་གིས་བཅོས། རྩ་དང་ཡི་གེ་
གནས་ཉམས་པ་རྩ་དང་ཡི་གེས་བཅོས། བུ་ག་དགུའི་སྙིག་མ་ནད་དུ་སོང་བ་འབྱུང་
336



ཏི་ཤྲཱི་རས་པའི་རྣམ་ཐར།
ལུགས་
བ་རོ་སྙོམས་ཀྱིས་བཅོས། ཐུར་སེལ་གྱེན་ལ་ལོག་པ་སྟེང་སྒོ་རྣམ་པར་གྲོལ་བའི་འོག་
ཏུ་དྲངས། སྲིན་པོ་དང་མི་བསྐྱོད་པའི་ལམ་འཁྲུལ་འཁོར་གནད་ཀྱི་སྦྱོར་བས་གྱེན་དུ་
དྲངས། སྟེང་འོག་རླུང་གི་སྦྱོར་བ་ཡི། །ཐུར་སེལ་གནད་དུ་ཚུད་པ་ཡིན། །སྟོད་དུ་རྒྱས་
པའི་ནད་རྣམས་ཞི། །ཚིག་ཆེན་བཅུ་གསུམ་ཆུ་རྒྱུས་དྲྭ་བས་འབྲེལ་བ་རྣམས། རྒས་ཤིང་
རྒུད་པའི་ནད་འོངས་རྣམས། ལྷའི་གནད་ཀྱི་རྟེན་འབྲེལ་བཅུ་གཉིས་འགྲིགས། ཁྲག་
དང་ཆུ་སེར་ཤ་དང་རུས་པ་ཀླད་པ་དང་གཞུངས་པ་ཚིགས་པ་དང་ཆུ་རྒྱུས།
པ་དང་ཤ་མཚམས། སྐྲ་དང་བ་སྤུ་དངོས་པོ་ཐམས་ཅད་རླུང་དང་གཏུམ་མོ་ཐིག་ལེས་
བཅོས། ཉོན་མོངས་པ་ལྔ་ཉོན་མོངས་པ་ལྔས་བཅོས།
དེའི་གནད་ཀྱིས་ལུས་སེམས་མ་བྲལ་བར་རྟེན་འབྲེལ་འགྲིགས་པ་ཡིན། རྟེན་
རྣམས་དག་པས་ཀུན་གཞི་རང་སར་དག། ཉོན་མོངས་པ་ལྔ་དག་པས་ཡེ་ཤེས་ལྔ་རུ་
ཤར༔ རང་བཞིན་ཤེས་པས་རྐྱེན་ངན་གྲོགས་སུ་ཤར། སྐྱོན་རྣམས་དག་པས་ཡོན་ཏན་
རང་སར་བྱུང་། རྩ་གསུམ་སྦྱངས་པས་སྐུ་གསུམ་ལྷུན་གྱིས་གྲུབ། འཁོར་ལོ་དྲུག་དང་རྩ་
བྲན་སྟོང་ཕྲག་གཉིས་ཉམས་པ་དེ་རང་ཉིད་ཀྱིས་བཅོས། དེ་དག་སྦྱངས་པས་དཀྱིལ་
འཁོར་ལྷ་ཚོགས་དཔའ་བོ་རྣམས་སུ་གསལ། རྟེན་རྣམས་སྦྱངས་པས་དཀྱིལ་འཁོར་
ལྷ་ཚོགས་གསལ། གདུལ་བྱ་རྣམས་ཀྱི་ཉེར་ལེན་སོ་སོ་ལ་ཕྱི་ནང་གསང་བའི་གཟུགས་སུ་
སྣང་བ་ལ། དེ་ལྟར་བསྒོམ་པར་ནུས་པའི་ནད་དང་རྐྱེན་རྣམས་སོལ་བར་བྱུང་
། གསུངས་
སོ༑ །དེའི་བཀའ་དྲིན་གསབ་པར་བྱ་བ་ནི། དུས་གསུམ་བླ་མ་དཀྱིལ་འཁོར་ལྷ་ཚོགས་
བདེ་གཤེགས་ཐམས་ཅད་དང་
། །ཆོས་སྐྱོང་སྲུང་མ་མཆོད་འོས་ཐམས་ཅད་ལ། །ཕྱི་
ནང་གསང་བའི་མཆོད་པ་ཀུན་གྱིས་མཆོད། །ལྷ་ཡི་ཞལ་ཟས་འཆི་བ་མེད་པའི་བདུད་
རྩི་དང་
། །ཞིང་ཁམས་ཐམས་ཅད་རིན་ཆེན་སྣ་བདུན་དང༌། །ནོར་བུ་དབང་གི་རྒྱལ་
Na
337



ལམ་ཡིག་ཕྱོགས་བསྒྲིགས།
པོ་བློ་ཡིས་བླངས་ནས་ཕུལ། །དབང་བསྐུར་ཐོབ་པའི་དགའ་སྟོན་ཆེན་པོའི་ཚངས་པ་
བརྒྱ་བྱིན་ལ་སོགས་རིགས་དྲུག་ལ། བདུད་རྩིས་ཚིམ་ཞིང་མཆོད་པ་ཕུལ་བར་བསམ།
དེ་དག་ཀུན་གྱི་ཕྱག་འཚལ་མཆོད་པ་ཕུལ་བ་དང་
། དེ་དག་ཀུན་ལ་ཆོས་ཀྱི་སྦྱིན་པ་ནི།
བཀའ་དང་བསྟན་བཅོས་མན་ངག་གསུམ་གྱི་ཆོས་གསུངས། དེ་དག་ཐམས་ཅད་རང་
གི་སེམས། སེམས་ཕྱག་རྒྱ་ཆེན་པོར་མྱོང་བ་ཞིག་བསྒོམ་པ་ཡིན། སེམས་ཅན་ཐམས་ཅད་
ཀྱི་དོན་དུ་རྫོགས་པའི་སངས་རྒྱས་ཐོབ་པའི་བསྔོ་བ་བྱ་སྟེ། སྨོན་ལམ་བཏབ་པ་ཡིན་
གསུངས།
དེ་ནས་ཟླ་བ་གཉིས་པའི་ཚེས་བཅོ་ལྔའི་ནུབ་མོ་བྷ་བྲོམ (འབའ་རོམ}དུ་ཕྱིན་
པ་རྨིས། དབོན་རྒན་རིན་ཆེན་གྱིས་བླ་མ་རིན་པོ་ཆེ་ལ་གྲོ་འདྲེན་པའི་གདན་འདྲེན་
པ་ལ་ང་ཕྱིན། བླ་མ་རིན་པོ་ཆེ་བཞེངས་ནས་བཙུན་པ་ཞིག་གིས་ན་བཟའ་གསོལ་ཞིང་
སྣང་༑ གཅིག་མདུན་ན་ལངས་ནས་སྣང་
། ངས་ཕྱག་འཚལ་ནས་བྱོན་ཞུས་པ་ལ། འདི་
ན་ཅི་བྱེད་སོང་རྐུན་མ་འདིར་མ་སྡོད་གསུངས། ང་ལ་བླ་མ་མང་དུ་ཡོད་ཀྱང་ཁྱེད་ལ་
མཆོག་ཏུ་བཟུང་བ་ཡིན་པ་ལ། ངས་མི་རྐུ་མ་མྱོང་བ་ལ་འདི་ཙམ་གསུངས་ནས་སྐུར་
པ་འདེབས་པ་བྱས་ནས་ཡི་ཆད་པ་ཞིག་བྱུང༌
། རིན་པོ་ཆེ་རྟ་ལ་བཅིབས་ནས་བྲག་ལ་
ཡར་བཞུད། ང་སྔོན་ལ་ཡར་བརྒྱུགས་ནས་སྐད་རིང་གཏོང་ཞིང་ཕྱིན། ཆུ་མིག་གཉིས་
སྣང་བ་ལ། གཅིག་རིན་པོ་ཆེའི་འཁོར་རྣམས་ལ་བསྔོས་པ་ཡིན། ཆེ་བ་ཞིག་སྣང་བ་དེ་
ཁྱོད་ཀྱི་ཡིན། ཁྱོད་ཁམས་ནས་ཡར་འོངས་ཙམ་ན་མང་སྐོལ་གྱི་ཆུ་བྱེད་པ་ཡིན། ཆུ་དེ་
ལ་ཕར་བསྒྲལ་ནས་ཕ་བོང་གཉིས་སྣང་བ་གཅིག་གི་སྟེང་དུ་རྡོག་པ་བཞག་ཙམ་ན། ཕ་
བོང་གཅིག་ན་རེ། ངའི་སྟེང་དུ་རྡོག་པ་མ་བཞག་ཟེར། སང་གནང་ང་ཕྱིར་ཡོང་ཙམ་
ན་རྡོག་པ་བཞག་བྱས། འོ་ན་ད་ལྟ་ཡང་རྡོག་པ་གཅིག་བཞག་བྱས། དེ་ནས་ཕ་བོང་
338



ཏི་ཤི་རས་པའི་རྣམ་ཐར།
ཆེན་པོ་ཞིག་ཆུའི་ཕར་ཀ་ན་སྣང་བས། ཆུ་ཁར་ཕྱིན་ཙམ་ན་བྲག་གི་དགོན་པ་མ་ཡིན་
པའི་ལོགས་ལ་དགོན་པ་ཞིག་སྣང་བ་ལ། དེའི་འོག་ན་འདམ་ཆེ་ཞིང་སྣང་བ་ལ་ཡར་
འཛེགས་ནས་ཕྱིན། རིན་པོ་ཆེ་སྟོད་ན་ཚུར་འབྱོན་ཞིང་སྣང་བའི་མདུན་ན་ཡར་ཕྱིན།
ཡར་འཛེགས་ཀྱང་མདུན་དུ་ཕྱིན། མར་འཛེགས་ཀྱང་མདུན་དུ་ཕྱིན། སེམས་དྲན་པས་
ཟིན་པའི་རང་བཞིན་རང་སྣང་འདི་ཐུག་ཕྲད་དེ་རང་གྲོལ་དུ་ཤེས་པ་ཡིན། རྐྱེན་ཀྱི་
གནོད་པ་ང་ཡོངས་གནོད་མི་ནུས། དེ་དང་གཉིས་ཨེན་ཚིག་བཞི་པ་ཞིག་མ་བྱུང་སྙམ་
ནས། རྟོག་པ་ཞིག་སྐྱེས་ཙ་ན་གཉིད་སད་གསུངས།
དེ་ནས་ཟླ་བ་གཉིས་པའི་གནམ་སྟོང་གི་ནུབ་མོ་རྨི་ལམ་ན། མི་དང་མི་ཡིན་པ་
མང་པོས་དར་དང་གདུགས་དང་བ་དན་མང་པོ་མདུན་གྱི་ནམ་མཁའ་ལ་ཕྱར་ནས་
བསུ་བ་བྱེད་པ་བཞིན་དུ་སྣང་། ང་ལ་བསུ་བ་བྱེད་པ་ཡིན་ནམ་སྙམ་ཙམ་ན་མ་ཡིན་
བར་སྣང་། ཆོས་ཁྲི་ཞིག་སྣང་བ་ལ་དེའི་སྟེང་ན་གཅིག་ཡོད་པ་བཞིན་དུ་སྣང་
། ཡར་
སྟེང་དུ་སོང་ཙམ་ན་རོ་བསྲེགས་པའི་རྡོ་བ་བརྩིགས་པ་འདྲ་བ་འགའ་སྣང་
། སྟེང་ན་
མི་རལ་པ་ཅན་ཞིག་སྣང་། ཁྱོད་དེར་མ་སྡོད་ཕར་སོང་བྱས་པ་ལ། ང་འབྲི་གུང་ན་
ཡང་སྟེང་འདིར་སྡོད་པ་ཡིན་ཟེར། དེ་ཁོང་གི་སྐུ་ཚེ་ལ་གནོད་པ་བྱེད་མི་དེ་ཡིན་པར་
འདུག། དེ་རྣམས་བྱང་ཆུབ་གླིང་པའི་གདུང་བཞུ་བ་ལ་མི་མ་ཡིན་བས་མཆོད་པ་བྱེད་
པ་ཡིན་པར་གདའ་གསུངས། དེ་ནས་འདན་མས་གདན་དྲངས་ནས་འབུལ་བ་རྒྱ་ཆེན་
པོ་བྱས། སེམས་ཅན་མང་པོ་ལ་ཆོས་ཀྱིས་ཕན་བཏགས། དེ་ནས་མལ་ཚ་སྟོན་པས་གདན་
དྲངས་ནས་འབུལ་རྟ་མང་པོ་ཕུལ། དེ་ནས་བྱོན་ནས་རྩིའི་ཆུ་ཁར་ཉལ་བའི་ནུབ་མོ་
མི་ནག་པོ་ཞིག་བྱུང་ནས་ཁྱོད་འདིར་མ་སྡོད་ཟེར་བ་ཞིག་རྨིས། དེ་ནས་བྷམ་གྱི་ཕུར་
བསྡད་པའི་ནུབ་མོ་རྨི་ལམ་ན་འབུ་གླིང་གི་བར་གོས་ཀྱི་ཐོག་ན་ཐོན་ཏི་སེར་པོ་ཞིག་
339



ལམ་ཡིག་ཕྱོགས་བསྒྲིགས།
ཡོད་པ་ལ་དེ་མེད་པར་ཁེར་རྐྱང་བ་ཞིག་གི་སྟེང་དུ། སྐེ་རགས་འཆིང་པ་རྨིས། སྟེང་ན་
སེར་པོ་མ་གོས་པ་དེ་བསྟན་པ་གནོད་པ་ཡིན་གསུངས། དེ་ནས་བླ་མ་རྡོ་རྗེ་གདན་པ་
མིས་བཅོམ་ནས། དེའི་ཆེད་ལ་བསྟན་པ་ལ་གནོད་པ་ཨེན་ཅིག་བྱུང་བ་ཡིན་གསུངས།
དེ་ནས་རྟ་ལོ་ཟླ་བ་བརྒྱད་པའི་ཚེས་བཅུ་གཉིས་ཀྱི་ནུབ་མོ་དགོན་པ་ཞིག་གི་
འོག་ན། སྒོམ་སྡེ་མང་པོས་ཤིང་སྐྱེད་ཤིན(ཅིང}སྣང་བ་ལ། དེའི་འོག་དམའ་མོ་ཞིག་ན་
འབྲི་གུང་གི་ཨོན(དབོན)པོ་རིན་པོ་ཆེས་ན་བཟའ་སླ་ག་པ་ངན་པ་ཞིག་དང༌
། ཞྭ་རྙིང་
པ་ཞིག་མནབས་ནས་བཞུགས་ཤིང་སྣང་། ངའི་རྟོག་པ་ལ་ཤུལ་ན་སུ་བསྐོས་སམ་སྙམ་
ནས༑ བཟང་པོ་ཨེ་ཡོད་སྙམ་ཞིང་སྣང་། ཞལ་ནས་ཀྱང་དེ་སྐད་བརྗོད་ཅིང་སྣང་
། དེ་
ཡང་བསྟན་པ་ལ་གནོད་པའི་རྟགས་ཡིན་པར་སྣང་
། བཅོ་ལྔའི་ནུབ་མོ་ཨོན(དབོན)པོ་
ཆོས་སེང་ནི་ན་བཟའ་ཕྱམ་ཙེ་རྐྱང་པ་ཞིག་མནབས་ནས་ལུས་གཅེར་བུར་བྱས་པ་ཞིག་
རྨིས༑ དེ་ཡང་ཁོང་ལ་གནོད་པར་སྣང་སྟེ། གནས་སྐབས་སུ་གནོད་ཀྱང་ཕྱིས་ཕན་པར་
འོངས་པ་ཡིན་གསུངས། དེ་ནས་ཟླ་བ་བཅུ་པའི་ཉི་ཤུ་གཅིག་གི་ནུབ་མོ། རྨི་ལམ་ན་བླ་
མ་རིན་པོ་ཆེ་བྷ་བྲོམ(འབའ་རོམ}པས་ཕྱམ་ཙེ་སེར་པོ་ཅིག་བསྐོན་པ་རྨིས། དེའི་ཕྱིར་
ཉིན་བོན་པོས་བུ་རྟ་ལ་སོགས་པ་མང་པོ་ཕུལ་ནས། བསྟན་པ་བཀྱག་འགྱོག་བྱས། རང་
གི་བསྟན་པ་ལ་ཕན་བར་བྱུང་གསུངས། ཡང་ཟླ་བ་བཅུ་པའི་ཉི་ཤུ་གསུམ་གྱི་དགོང་
མོ་རི་འགོ་ཞིག་ན་བལྟས་པ་ལ་ཤར་ཕྱོགས་ན་དམག་གིས་གང་བ་མཐོང་
། དེ་ཡང་དེ་
བཞིན་དུ་བྱུང་བ་ཡིན་གསུངས།
ཡང་བཅུ་པའི་ཉི་ཤུ་ལྔའི་ནུབ་མོ་བླ་མ་རིན་པོ་ཆེ་བྷ་བྲོམ{འབའ་རོམ}པས་ཉེ་
གནས་ཤིག་གི་ལྷན་དུ་ཐལ་ལྕག་འགའ་བརྒྱབ་ནས་གོ་མ་ཆོད་པ་འདི་གསུངས་ནས།
ཕྱིས་ང་ལ་ཇ་དང་ཀ་ཆ་འགའ་གཏད་ནས་ཉེ་གནས་གྱིས་གསུངས། ང་ལ་གཞན་
ཅི་
340



ཏི་ཤྲཱི་རས་པའི་རྣམ་ཐར།
གསུངས་ཡང་བྱེད་པ་ཡིན། ཉེ་གནས་འདི་མི་བྱེད་པའི་ཞུ་བ་ཕུལ་བས། འཇིག་རྟེན་
གྱི་དངོས་གྲུབ་མི་ལེན་པ་གསུངས་ནས། འདི་ལ་ཡང་ཕྱིས་འབྱུང་གི་རྟགས་ཤིག་ཡོད་
གསུངས།
ལུག་ལོ་ཟླ་བ་གཉིས་པའི་ཉི་ཤུ་གཉིས་ཀྱི་ནུབ་མོ་རྨི་ལམ་ན་བླ་མ་རིན་པོ་ཆེ་བྷ་
བྲོམ{འབའ་རོམ}པ་ཞལ་བྱང་ཕྱོགས་ན་གཟིགས་ནས་སྣང་བ་ལ། ངས་བྱིན་བརླབས་
ཤིག་ཞུ་བྱས་པ་ལ་རིན་པོ་ཆེས་ཕྱག་གཉིས་ཀ་མགོ་ཐོག་ཏུ་བཞག །ཞལ་ཡང་ཕྱག་ཐོག་
ཏུ་བཞག་ནས། ཡུན་རིང་དུ་བྱིན་བརླབས་མཛད། རིན་པོ་ཆེ་ང་ལ་ཡང་གཞན་གྱིས་
ཟློར་ཡོངས་བྱས་པ་བདེན་གསུངས། དེ་ནས་ཡང་བྱིན་རླབས་མཛད་ནས་དོ་ཅིག་གྷར་
སོང་༑ སང་ཕོད་དབུས་སུ་དེང་གསུངས། (ཡང་ཡིག་གེ་བཀོད་རྟིང་ལ)ཟླ་བ་གཅིག་
པའི་ཚེས་བཅུ་གཉིས་ཀྱི་ཉིན་པར། ངེད་ཀྱིས་རྟགས་སམ་མཐོང་སྣང་ཅི་འབྱུང་ཞུས་
པ་ལ། སྔ་ཕྱི་དུས་གསུམ་གྱི་རྨི་ལམ་དང་ཉམས་སྣང་མངོན་སུམ་དུ་ཤེས་པ་བྱུང་ཡང་
།
མིས་སྡིག་པ་བསགས་པ་དང་སྐུར་པ་འདེབས་པ་འབྱུང་བས་ཟློ་དཀའ་བར་འདུག་
གསུངས། ངེད་ཀྱི་མཎྜལ་ཕུལ་ནས་ཞུས་པ་ལ
། ཁྱེད་ཀྱིས་ཡི་གེ་བྲིས་ཕྱིན་ཆད་ནས་འདི་
བློ་དཀའ་བར་སྣང་དེ་བས་ཡིད་ལ་མ་བྱས། ད་ཁྱེད་ཞུ་ཙམ་ན་ཟླ་གསུངས།
ཡང་དུས་ཚེས་གྲངས་ཡིད་ལ་མ་ཟིན་པ་ཞིག་ལ། མཚལ་གྱི་དབུ་རྩེ་ལ་གསེར་
འཕྲུ་ལྔ་འདུག་ཤིན(ཅིང}འདུག་ཤིན(ཅིང}འདུག། བླ་མ་རིན་པོ་ཆེ་ཡང་ན་བཟའ་
རྐྱང་པ་ཞིག་དང་སྟེང་དུ་བྱོན། ནང་འཁྲུག་དང་འདི་འདྲ་བ་བྱུང་བྱས་པ་ལ། གནས་
སྐབས་སུ་དེ་འདྲ་བ་འོངས་པ་ཡིན་པས་ད་ཅང་ཡང་མི་སྐྱོན། ཡག་པར་འོངས་གསུངས།
གསེར་འཕྲུ་དབུ་མ་འདི་ཆུང་བར་གདའ་ཞུས་པ་ལ། ཕྱི་ནས་བརྗེ་བ་ཡིན་གསུངས།
ཕྱིས་འབྱུང་གི་རྟགས་སམ་བརྡའ་བསྟན་པ་ཡིན་ཏེ་འོངས། གསེར་འཕྲུ་དབུ་མ་ཆུང་
341



ལམ་ཡིག་ཕྱོགས་བསྒྲིགས།
བ་དེ་གདན་ས་བ་ལ་གཤའ་མ་མི་འོང་ནས་ཕྱིས་བརྗེ་བ་ཨེ་མི་ཡིན། ལར་ཕྱི་ནས་དེ་
ཁོ་ན་བཞིན་དུ་འོང་བ་ཡིན་བས་ཁྱེད་རང་ཡིད་ལ་ཞོག་གསུངས། ཡང་རྨི་ལམ་བཟུང་
ནས་མི་ཉག་ཡུལ་དུ་ཕྱིན་པ་ལ་མཁར་སྒོ་མི་སྣང་
། སྲང་ཀུན་ན་ལོངས་སྤྱོད་ཆེ་བར་
སྣང་གསུངས། ལར་དོ་ཅིག་དེ་བླ་མ་ཀུན་དང་མཇལ་བ་ལན་མང་བར་བྱུང་བ་ལ། ཡོ་
ཀ་ཞལ་བྱང་དུ་གཟིགས་པ་ཁོ་ན་རྨིས། བྱང་ཕྱོགས་འཕྲིན་ལས་ཀྱི་ཕྱོགས་ཡིན་པས།
འཕྲིན་ ལས་མཛད་པའི་དགོངས་པ་ཡོད་པ་ཨེ་ཡིན་གསུངས། ལར་འོ་སྐོལ་དཔོན་སློབ་
རྣམས་རྟག་ཏུ་ལྷན་ཅིག་ཏུ་འདུག །རྟག་ཏུ་འགྲོགས་ཀྱང་། མེ་འདེ་ལྷན་དུ་འདེ་ཡང་
སྙིང་འདེ་བ་སོ་སོར་འདེ་བྱ་བ་ཡིན།
ངས་ཁྱེད་རྣམས་མཐོང་། ཁྱེད་རྣམས་ཀྱིས་ང་མ་མཐོང་། ཁྱེད་དང་འོ་སྐོལ་
རྣམས་ལྷན་ཅིག་ཏུ་མི་གནས། དཔེར་ན་གཉིད་ལོག་པའི་དུས་སུ་ལུས་མལ་ན་གནས་
ཀྱང་རྨི་ལམ་དུ་འཇིག་རྟེན་གྱི་ཁམས་ཐམས་ཅད་དུ་འགྲོ་བ་དང་འདྲ། ཁྱེད་རྣམས་
ཀྱི་མོས་གུས་དང་ཞབས་ཏོག་ཆེ་བ་ཡིན་ཏེ། ང་རང་ཡང་བཅད་ཆུང་བས་ལན་ཏེ། ངའི་
དགོངས་པ་བསྒྲུབ་ཏུ་མ་ཉན་པ་དང་། གསུངས་བཞིན་དུ་བྱེད་དུ་མ་ཉན་པས་བསམས་
པ་ཡང་མི་འགྲུབ། སློབ་དཔོན་གཞན་ཀུན་བླ་མའི་ཐུགས་དགོངས་གར་གཏད་བལྟས་
ནས་ཞབས་ཏོག་བྱེད་པ་ཡིན་པ་ལ། རང་རང་གི་བདེ་བ་འདོད་པ་བསྒྲུབས་པས་བླ་
མའི་ཐུགས་དགོངས་བསྒྲུབས་པ་ཡང་མ་བྱུང་
། ཁྱེད་ཀྱང་མོས་གུས་ཆེ་བ་ཡིན་ཏེ། འདི་
ཀུན་ཞུ་བ་ཡིན། ཐེ་ཚོམ(ཚོམ)མི་ཟ་བར་མོས་གུས་དང་ངེས་ཤེས་དགོས་པ་ཡིན། ད་
ངས་ཡག་པར་བཟླས། མོས་གུས་སྐྱེད། ང་མི་ལ་དགའ་བས་མི་མང་པོ་ཕུལ་བྱས་པ་ལ་
ཁྱེད་སྔ་མ་རྣམས་ཀྱིས་ཆོས་གཤའ་མར་མ་བྱས་མོས་གུས་མི་བྱེད་ན་ཕྱི་མ་ལ་གཤའ་མ་
ག་ལ་འོངས། མིག་ཡར་འདྲེན་དགོས་པ་ཡིན་གསུངས།
342



ཏི་ཤྲཱི་རས་པའི་རྣམ་ཐར།
བུ་ཙ་སྔ་མ་རྣམས་རྩེ་ཀྱུ་བྱེད་པ་ལ་ཕྱི་མ་རྣམས་ཀྱང་རྩེ་ཀྱུ་བྱེད་པ་དེ་འདྲ་བ་ཡིན།
ངའི་བླ་མ་རིན་པོ་ཆེ་རྣམས་ཞིང་ཁམས་གཞན་ན་སྐུའི་བཀོད་པ་དུ་མ་མཛད་པ་དང་
མཇལ་ཏེ། སྔར་ཞལ་མཐོང་བའི་བག་ཆགས་འདྲིས་པས་ཞལ་དེ་ཁོ་ན་བཞིན་དུ་རྨི་བ་
ཡིན༑ རྨི་ལམ་ཟིན་པའི་རྨི་ལམ་དུ་ཡང་ཕལ་ཆེར་འཆར། རྨི་ལམ་མ་ཡིན་པ་ཡང་དེ་
ལྟར་འཆར། ཉིན་པར་མཇལ་བ་དང་འདྲ། རྨི་ལམ་ཟིན་ཡང་མངོན་པར་ཤེས་པ་མེད་
པས་གཉིད་ཀྱི་རྒྱ་མེད་པར་ཞལ་མི་མཐོང་བར་སྣང་
། རྨི་ལམ་ཟིན་པས་རིག་པའི་རྩལ་
རྫོགས་ནས། ཞིང་ཁམས་གཞན་ཐམས་ཅད་ན་བཞུགས་ཀྱང་སྤྱིར་སེམས་ཅན་ཐམས་
ཅད་ལ་ཐུགས་རྗེས་གཟིགས།
ཁྱད་པར་དུ་ཡང་སྐུ་འཁྲུངས་པ་དང་། གཞན་དོན་མཛད་ཅིང་བཞུགས་པ་དང༌
།
གནས་ས་ཀུན་དང་འཁོར་ཀུན་གྱི་དོན་མཛད་དེ། འབྲི་སྟག་གཉིས་འཁྲུགས་པའི་དུས་
སུ་བླ་མ་རིན་པོ་ཆེ་ཞང་དང་། བླ་མ་རིན་པོ་ཆེ་བྷ་བྲོམ{འབའ་རོམ}པ་དང༌
། བླ་མ་
རིན་པོ་ཆེ་འབྲི་གུང་པ་དང་། བླ་མ་རིན་པོ་ཆེ་སྟག་ལུང་ཐང་པ་རྣམས་ཀྱིས་སྤྱན་སྔར་
བཟླས་པ་དེ་ཡིན་གསུངས། ལུག་ལོ་ཟླ་བ་བདུན་པའི་ཉི་ཤུ་གཉིས་ལ་རྩ་ལ་དགེ་འདུན་
མང་པོ་གཅིག་བཞུགས་ཙམ་ན། འོར་སྙིང་འགམ་བུ་དེ་ཤིན་ཏུ་ཞེད་ནས། སྡུག་བསྔལ་
གྱིས་ནོན་ནས་སྣང་བ་ལ། སེམས་གང་དུ་ཡང་དེར་འཛིན་མ་ཞུགས་ནས་རྟོག་མེད་དུ་
སྣང་བས་མངོན་སུམ་དུ་མཐོང་བ་ཞིག་བྱུང་བས། རྟེན་རྐྱེན་འཛོམས་པ་ཡང་དཀའ་
མོར་སྣང་བས། འོར་སྙིང་འགམ་བུ་ཡང་གལ་ཆེ་བྱས། ཨེ་དགོས་བྱས་པ། དགེ་བཤེས་
ཨེལ་སེར་ན་རེ། དགོས་ཟེར།
ཡང་ཟླ་བ་བདུན་པའི་གནམ་སྟོང་ནུབ་མོ་བྷ་བྲོམ{འབའ་རོམ}པའི་ནོར་དགྲས་
དེད་པ་དེ་ལ་ལྟ་བར་སྣང་བས་ཤིང་གི་རྩ་བ་ཙམ་ཡང་མ་ལུས་པ་ཞིག་རྨིས། ནོར་
343



ལམ་ཡིག་ཕྱོགས་བསྒྲིགས།
ཁྱེར་མི་ཀུན་ཡང་སྡོང་རྒན་ལ་མེ་བཀྱེས་པ་འདྲ་བ་ཞིག་འོངས་བར་འདུག། པམ་ནེ་
གེ་ཚ་ཁར་བྱོན་པའི་དུས་སུ་ལུག་ལོ་ཟླ་བ་བརྒྱད་པའི་ཚེས་བདུན་པའི་ཐོ་རས་ལ་བདེ་
བར་གཤེགས་པ་དང་
། བཀའ་བརྒྱུད་བླ་མ་དང་། ཡི་དམ་དཔའ་བོ་དང་མཁའ་འགྲོ་
དང་བཞིས་སྟོང་པ་ཉིད་ཀྱི་ནམ་མཁའ་ལ་སྒྲ་ཚངས་པའི་དབྱངས་ཀྱིས་བཀའ་བཞི་
གདམས་པ་བྱ་བའི་ཆོས་གསུངས་པ་ཡོད་གསུངས།
དེ་ནས་ཕྱིར་བྱོན་ནས་རོ་ཅོ་ཡུལ་སར་དུ་དགོན་པ་གཟིགས་པ་ལ། བྱོན་དུས་སུ་
ནུབ་ཅིག་ཁྱེད་རྣམས་ཀྱང་རྨི་ལམ་ཐོགས་གསུངས། སྤྱ་ངར་ཡུལ་དེའི་ཡུལ་ལྷ་ཐམས་
ཅད་ཀྱིས་མཆོད་པ་ཕུལ། ཡང་ཟླ་བ་བརྒྱད་པའི་ཉི་ཤུའི་ནུབ་མོ་འོར་སྙིང་འགམ་བུ་
དེ་ཉལ་ནས་སྣང་
། དེའི་རྩ་ན་མི་གཉིས་ཉལ་ནས་སྣང་བས་ངེད་གཉིས་འབྲི་གུང་བ་
ལ་སྲིད་ལ་འགྲོ་བ་ཡིན། ཁྱོད་ལ་རྟ་འདོད་པ་ཡིན། རྟ་མེད་བྱས་པ་ལ་འོར་སྙིང་འགམ་
བུས་མི་དེ་གཉིས་ལྐོག་ཏུ་སྲིད་ལ་མངག་པ་བཞིན་དུ་སྣང་
། འོ་རུ་མཁན་པོ་གར་སོང་
བྱས་ནས་དྲིས་པ་ལ། འོར་སྙིང་འགམ་བུ་ན་རེ་ཁོ་ལ་དྲིས་ཟེར། མི་དེ་ན་རེ་འོ་རུ་མཁན་
པོ་ནོར་དེད་ནས་འབྲི་གུང་དུ་སོང་ཟེར། འོར་སྙིང་འགམ་བུ་དེ་བོངས་ཀེ་ཐུང་ངེ་བ་
ཞིག་ལ་སྒྲ་ཆེ་བ་ཞིག་གྲགས་པ་འབྲི་གུང་དུ་སོང་ན་མིའི་མིག་མི་ཁེང་སྙམ་པ་ཞིག་
བྱུང་༑ འདི་ལ་ཕྱིས་འབྱུང་ཡོད་པས་ཁྱེད་ཀྱིས་ཡིད་ལ་ཞོག་གསུངས།
ལུག་ལོ་ཟླ་བ་དགུ་པའི་ཉི་ཤུ་བདུན་ལ་བྲ་བོ་དབང་པ་དང་ཤེས་རབ་འོད་ཟེར་
གཉིས་འོང་། ཉི་ཤུ་དགུ་ལ་མང་སྐོལ་བྱས་ནས། ཟི་ན་དང་པི་རིས་འབོད་པའི་ཡི་གེ་
ཡང་གཏད། འབྲི་གུང་པ་དང་
། འབའ་རོམ་པ་དང་། སྟག་ལུང་པ་དང༌
། པོས་ཀ་
བ་དང་། མཚལ་གྱི་ལོ་རྒྱུས་མང་པོ་ཡོད་ཟེར། སྙིང་ཚ་སྟོད་སྨད་ཡང་མ་བདེ་ཟེར་བའི་
སྐད་ཐོས། དེའི་ནུབ་མོ་རྗེ་རིན་པོ་ཆེ་འབྲི་གུང་བ་དེ་ཐང་ཞིག་ལ་ཁང་བ་མང་པོ་ཡོད་
344



ཏི་ཤྲཱི་རས་པའི་རྣམ་ཐར།
ངའི་
པའི་ཤར་ཕྱོགས་ན་ཆོས་ཁྲི་མཐོན་པོ་ཞིག་ཏུ་བཞུགས་ནས་སྣང་
།
མི་མང་པོ་ལ་ཆོས་
གསུང་ཤིན{ཞིང}སྣང་། ངས་ཀྱང་ཆོས་གསུངས་པ་དེ་ལ་ཉན།
དེ་ནས་ངས་ཆོས་ཀྱི་དྲི་རྟོག་དང་ཞུ་བ་མང་པོ་ཞིག་བྱས། དེ་ནས་རིན་པོ་ཆེ་དྲོ་
ལ་བཞུད། ང་ཡང་དྲོ་ལ་སོང་
། དྲོ་ཐོན་ནས་ཁང་པ་དེ་ཚོའི་ནུབ་ཕྱོགས་བསྐོར་ནས་
སྤྱན་སྔར་ཕྱིན། རྗེ་རིན་པོ་ཆེ་ཆོས་ཁྲི་ལ་མ་བཞུགས་ནས། ཐང་ལ་སྐུ་གཞོགས་གཡས་
པ་ཕབ་ནས་སེང་གེའི་ཉལ་སྟབས་བྱས་པའི་སྐུའི་མདུན་དུ་ང་ཡང་བསྡད། སྐུ་གཞོགས་
གཡོན་ན་དགེ་བའི་བཤེས་གཉེན་དང་མི་ཆེན་འགའ་ཡང་བཞུགས་ནས་སྣང་
།
གཡས་ཕྱོགས་ན་ཡང་བན་སྡེ{བན་དེ་ཞིག་འདུག། མི་ཆེན་པོ་དེ་ཚོ་ཡང་མདུན་མའམ་
བྱ་རྒྱུ་ཞིག་ལ་ཡོང་བར་འདུག །
དེ་ནས་རྗེ་རིན་པོ་ཆེའི་སྐུ་སྟོད་ཨེན་ཅིག་བཏེགས་ནས་ཕྱམས་ཀྱིས་ཐོང་
། ཕྱམས་
ཀྱིས་ཐོང་བྱ་བ་ལན་མང་དུ་གསུངས། དེ་བརྡ་ཞིག་ཏུ་སྣང་བ་ལ་སྙམ་ནས། ངའི་གཡས་
ཕྱོགས་ན་ཡོད་པའི་བན་སྡེ (བན་དེ}དེ་ལ་ཁྱོད་རིན་པོ་ཆེ་བསྟེན་ཡུན་རིང་བ་ཡིན་
པས་དེ་བརྡ་ཞིག་ཏུ་སྣང་བ་དེ་ཨེ་གོ་བྱས་པ་ལ་མ་གོ་ཟེར། དེ་བརྡ་ཞིག་ཏུ་སྣང་བ་སྙམ་
ནས་དོན་བརྟགས་པ་ལ། དོན་གཉིས་ལ་གོ་བས་ཡང་ན་སྟོང་ཕྱམས་ཀྱིས་ཐོང་བྱ་བ་
བདེ་ཕྱམས་ཀྱིས་ཐོང་བྱ་བ་ཡིན་སྙམ་ཙམ་ན། གཉིད་འོད་གསལ་དུ་སྣང་བས་རྨི་ལམ་
དུ་སྣང་བ་དེ་ཚོ་འགགས། འདི་ལ་ཡང་ཕྱིས་འབྱུང་གི་དོན་ཆེ་བ་ཞིག་ཡོད་པས་ཁྱེད་
རྣམས་ཀྱིས་ཡིད་ལ་ཞོག ངས་ཕན་པ་ཆེན་པོ་ཞིག་འགྲུབ་པར་སྣང་བ་ལས་ཡུལ་གྱིས་
བསྐལ་བ་དང་ནུས་པ་མེད་པས་མི་འགྲུབ་གསུངས། ཀ་ཏོར་ཕུ་ན་བཞུགས་པའི་དུས་སུ་
རྒྱལ་པོ་ཆེན་པོ་རྣམ་ཐོས་སྲས་ཀྱི་ཕྱག་གཡས་པས་རྒྱལ་མཚན་ནམ་མཁའ་ལ་ཡར་ཡར་
དུ་བསྟོད་པ་ཞིག་གཟིགས་པ་ལ། དེ་ལ་ཡང་རྒྱུ་མཚན་འགའ་བྱུང་གསུངས།
345



ལམ་ཡིག་ཕྱོགས་བསྒྲིགས།
དེ་ནས་རོགས་པར་ན་བྱོན་ནས་བཞུགས་པའི་དུས་སུ་སྐུའི་གཡས་ན་དཔལ་ནག་
པོ་ཆེན་པོ་སྐུ་གཟི་བརྗིད་དང་བཅས་པར་བཞུགས་ནས་འདུག། མདུན་ན་བླ་མ་རིན་
པོ་ཆེ་འབའ་རོམ་པ་ཞལ་ཤིན་ཏུ་དམར་བར་མཛད་ནས་བཞུགས་ནས་འདུག། དེ་ལ་
ལེགས་ཉེས་ཀྱི་ལྟས་གང་ཡང་རིག་པ་མ་བྱུང་
། གཉིད་དུ་མ་སོང་བའི་དུས་ན་དབང་པོ་
ལྔའི་ཡུལ་དུ་མ་གྱུར་པ་དང་། རྟོག་བཅས་ཀྱི་མངོན་པར་ཤེས་པ་མེད་པས་མི་ཤེས་པར་
འདུག། གཉིད་ཀྱི་རྒྱས་བཏུམ་ནས་རྨི་ལམ་ཟིན་པའི་དུས་སུ་ཇི་ལྟ་བ་བཞིན་དུ་མཐོང་
བར་འདུག་སྟེ། འོ་ན་ཡང་གཉིད་ལ་གཏི་མུག་གི་ཤས་ཤིག་ཡོད་པས་དོན་གསལ་བའི་
རྩལ་མ་རྫོགས་པར་འདུག། འོད་གསལ་ཟིན་པའི་སེམས་ཕྱག་རྒྱ་ཆེན་པོར་རྟོགས་པའི་
རྨི་ལམ་གྱི་དངོས་པོ་དེ་སྒོམ་དུ་ཤར་ཙམ་ན་དེས་ཀྱང་འགོག་པར་འདུག། ལུག་ལོ་ཟླ་བ་
དགུ་པའི་ཉི་ཤུ་བདུན་གྱི་ནུབ་མོ་ཁང་པ་ཞིག་གི་ནུབ་ཕྱོགས་ན་རྟེན་བཀྲམ། མཆོད་པ་
བཤམ་ནས་འདུག
ལྷོ་ཕྱོགས་ལོགས་ན་བླ་མ་རིན་པོ་ཆེ་བྷ་བྲོམ{འབའ་རོམ}པ་ཞལ་བྱང་དུ་
གཟིགས་ནས་ཕྲུག་ཕྱམ་རྙིང་པ་ཞིག་མནབས་ནས་དབུ་ཞྭ་མི་སྣང་བར་བཞུགས་ནས་
འདུག། སྐུའི་གཡོན་ཕྱོགས་དང་མཆོད་པ་བཤམས་པའི་བར་ན་ཁང་པ་ཆུང་ངེ་བ་ཞིག་
འདུག། ང་དེ་ན་འདུག་པ་ལ་དབུ་རྒྱུན་ཞིག་གཏད་ནས་གོན་གསུངས། ངས་རུས་རྒྱན་
གོན་པ་ལ་རུས་རྒྱན་བཟང་པོ་རིང་བ་གཤམ་ཀུན་ཡང་རྐང་རྩེར་སླེབས་པ། དབུ་རྒྱན་
ཡང་བཟང་བ། ཐོད་སྐམ་གྱི་སྟེང་གི་རིན་པོ་ཆེའི་རྒྱན་ཀུན་ཡང་ཡོ་རམ་མེ་འདུག་པ་
གོན་ནས་རིན་པོ་ཆེའི་སྐུའི་གཡོན་ཕྱོགས་སུ་སོང་ཙམ་ན། སྐུའི་གཡས་ཕྱོགས་མཆོད་པ་
བཤམས་པའི་མདུན་ཙམ་ན་ང་བས་སྔ་བ་ཞིག་ལ་རུས་རྒྱན་བསྐོན་ནས་སྣང་
། དབུ་
རྒྱུན་མི་སྣང་། དེ་ལ་མཆོད་པ་དེའི་དཔོན་ནམ་ཆེ་ཆེ་བོ་ཞིག་རེ་བ་བཞིན་དུ་སྣང་ཙམ་
346



ཏི་ཤྲི་རས་པའི་རྣམ་ཐར།
ན༑ དེ་ལ་དེ་མ་བྱུང་བར་ཕར་བྱོལ་ཤིནཞིང}སྣང་། དེ་ལ་གཟིགས་ནས་ཨེན་ཅིག་
མི་དགྱེས་པ་བཞིན་དུ་མཛད། ང་ལ་ཚུར་གཟིགས་ནས་འདིའི་མཁོས་ཀ་ལ་ལྟོས་དང་
གསུངས།
དེ་ནས་མཛད་པ་ཀུན་འདི་འདྲ་བ་ལན་མང་དུ་མཛད་པར་སྣང་བས། འདི་ལ་
ཡང་དགོས་པ་ཞིག་ཡོད་པར་སྣང༌
། དེ་ནས་ཉི་ཤུ་དགུ་ལ་བྷ་བྲོམ(འབའ་རོམ}ནས་
བན་དྷེ (བན་དེ}གསུམ་འོངས་པས་ཨོན(དབོན)པོ་རིན་པོ་ཆེས་བྷ་བྲོམ{འབའ་རོམ}
ནས་ཡི་གེ་བསྐུར་ནས་དབུས་སུ་བྱོན་གསུངས། ཡང་ཟླ་བ་གཅིག་པའི་ཚེས་གཅིག་གི་
ནུབ་མོ་བླ་མ་རིན་པོ་ཆེ་ཞང་ཁང་པ་ཀ་བ་བཞི་པ་གཅིག་གི་དཀྱིལ་ན་ཞལ་བྱང་དུ་
གཟིགས་ནས་སྣང་། སྔར་ཞལ་ཚོམ་མེད་པ་ལ་ད་ལན་རྒྱུ་བོར་སྣང་
། སྒོམ་ཞུ་ངུར་
ཀ་འབྲི་གུང་བའི་ཞུ་ཙམ་ཡང་མི་ཆེ་སྟག་ལུང་བའི་ཞྭ་བས་མི་ཆུང་བ། རན་པ་ཞིག་
མནབས་ནས་སྣང་། སྔར་ང་རང་གི་བློ་ལ་ཆོས་དོན་དང་ཚིག་མ་བདེ་བ་འགའ་ཡོད་
པ་ཞུས་པས་གནང་། རིན་པོ་ཆེས་ང་ཨེ་མཁྱེན། ང་བུ་ཙ་ཞིག་ཡིན་པ་ལ་དབང་བསྐུར་
བྱས་པའི་དུས་སུ་བྱིན་རླབས་ཕབ་པའི་དུས་སུ་ནམ་མཁའ་ལ་འཕར་ནས་སོང་བ་དེ་
ཡིན་བྱས་ནས་ཞུས་པ་ལ། ཁྱོད་ཤེས། རྩང་སྟོན་ཧྲིལ་མོ་དང་ལྷན་ཅིག་ཏུ་དབང་བསྐུར་
བྱས་པ་དེ་ཡིན་གསུངས།
དེ་ནས་ཕྱག་བྱས་ནས་ཕྱིར་འགྲོ་བ་ལ་ངའི་མགོ་ལ་ཞྭ་ཐེབ་ནང་དུ་གོན་པའི་ཞྭ་
གཅིག་ཡོད་པ་གཡོན་ཕྱོགས་ཀྱི་སྒྲོམ་གཅིག་གི་ཁ་ལ་སྣང་
། དེའི་རྩ་ན་འཕྲུག་ཞྭ་རྣ་
རིང་གཅིག་སྣང་
། ཞྭ་གཉིས་པོ་དེ་རྩ་སྦུར་དང་ཕུབ་མས་བཀང་ནས་སྣང་། དེ་ཕྱིར་
ཁྱེར་ནས་ཕྱིན་པ་ལ་མཚལ་པ་དང་རེའུ་རྩཔ་ཀུན་སྔར་ཞྭ་རྣ་རིང་གོན་པ་ལ
། ད་ཕྱིན་
རྣ་རིང་གོན་པ་མི་འོང་བར་སྒོམ་ཞྭ་གོན་པ་ཁོ་ནས་འཛིན་པ་ཨེ་མ་ཡིན། བླ་མ་ཞང་གི་
347



ལམ་ཡིག་ཕྱོགས་བསྒྲིགས།
ཐུགས་དགོངས་སྐོང་པ་ནི་ཅི་འདྲ་འོངས་ཡང་མི་ཤེས། ལར་ནི་ངས་རྨི་ལམ་ཟིན་པའི་
དུས་སུ་གཞན་གྱི་ཇི་ལྟར་འོངས་པ་དེ་བརྡའི་སྒོ་ནས་ཤེས་པ་ཡིན། རང་གི་སེམས་སྐུ་
གསུམ་དུ་རྟོགས་ནས་སྐུ་གསུམ་གྱི་ཉམས་བདེ་གསལ་མི་རྟོག་པ་བསྒོམས་པས། དག་
པའི་སྣང་བས་ཤེས་པ་ཡང་ཡོད། ཉམས་བདེ་གསལ་མི་རྟོག་པ་གསུམ་བསྒོམས་པས་
སྲིད་པ་གསུམ་གྱི་མཐོང་སྣང་ཤར་བ་ཡང་ཡོད། སྤྱིར་ཁམས་དང་མ་བཏན(ཁམས་
དྭངས་མ་བརྟེན)པས་སྙིང་ཁ་ཆོས་ཀྱི་འཁོར་ལོར་ཡི་གེ་ཧཱུཾ་ལ་རླུང་སེམས་འདུས་པས་
གཞན་གྱི་སེམས་ཤེས་པ་ཡང་ཡོད། ཚོགས་དྲུག་ལྷུག་པར་བཞག་པས་ཚོགས་དྲུག་གི་
མངོན་པར་ཤེས་པ་ཤར་བ་ཡང་ཡོད།
ཡུལ་ལ་དེར་འཛིན་མ་ཞུགས་པའི་རྟོག་མེད་ཀྱི་དུས་ན་མངོན་དུ་མ་གྱུར་པའི་
ཡུལ་གྱི་མཐོང་སྣང་ཤར་བ་ཡིན། དཔེར་ན་མེ་ལོང་གཡའ་དག་པ་དང་འདྲ་བ་བཞིན་
དུ་ང་ལ་ཡོད་ཟེར་བ་ནི་མ་ཡིན་ཏེ། ངས་ནི་རྨི་ལམ་ཟིན་པའི་དུས་སུ་ཤེས་པ་འགའ་རེ་
ཡོད་པ་ཡིན། བླ་མ་ཀུན་རྨི་བ་དེ་སྔར་བསྒོམས་པའི་སྟོབས་ཀྱིས་གོམས་པས་རྨི་བ་ཡང་
ཡོད་དེ། མདང་ཞག་བླ་མ་ཀུན་རྨི་ལམ་དུ་རྨི་བ་ནི། དངོས་སུ་མཇལ་བ་བཞིན་དུ་སྣང་།
ཁྱེད་ཀྱིས་ཞུས་ངས་བཟླས། ཁྱེད་ཀྱིས་ཡི་གེར་བྲིས་པ་འདི་མིས་སྡིག་བསགས་པར་འོང་
བ་ཡིན། འོ་ན་ཡང་བཟླས་པ་ན་དེ་ལ་ཕྱིས་འབྱུང་ཁྱེད་རང་གིས་ཤེས་ནས་འོང་གིས་
ཡིད་ལ་ཞོག་དང་
། ཡང་དེའི་དགུན་དེ་ཟླ་ཉིན་ཅང(ལྕགས)སྒང་གྲོང་མོ་ཆེ་ན་གདན་
དྲངས་ནས་ལྷ་ཁང་གི་ཁྱམས་དེ་ན་གཟིམས་པའི་དུས་སུ་ཇོ་བོ་ཨ་ཏི་ཤ་དང་མཇལ་བ་
ལ༑ རྣལ་འབྱོར་པའི་ཆ་ལུགས་སུ་མཛད་དེ་བཙུན་མོ་གཉིས་ཀྱི་སྐུ་བརྟེན་ནས་འདུག།
ངའི་དགོངས་པ་ལ་ཇོ་བོའི་ཆ་ལུགས་དེ་འདི་ལྟར་མཛད་པ་དེ་ཅི་ཡིན་ནམ་སྙམ་
ཙ་ན། ཡང་པཎྜི་ཏའི་ཆ་ལུགས་དགེ་སློང་དུ་མཛད་ནས་བྱོན་པས། བཙུན་མོ་གཉིས་
348



ཏི་ཤྲི་རས་པའི་རྣམ་ཐར།
བསྙེན་རྫོགས་བྱེད་འདོད་པར་སྣང་བས། ཇོ་བོས་མཁན་པོ་མཛད། རིན་པོ་ཆེ་ལ་ལྷུང་
བཟེད་ཅིག་གཏད་ནས། ལས་ཀྱི་སློབ་དཔོན་མཛད། གསང་སྟེ་སྟོན་པ་དད་པའི་དགེ་
འདུན་མང་པོ་དང་བཅས་པས་དེ་གཉིས་བསྙེན་པར་རྫོགས་པར་མཛད། ཇོ་བོའི་ཞལ་
ནས་རིན་པོ་ཆེ་ལ་ངའི་དགེ་འདུན་སྡེ་བཞི་པོ་ཁྱེད་ལ་གཏད་དོ། །ཤེས་པར་གྱིས་ཤིག་
གསུངས།
རིན་པོ་ཆེའི་དགོངས་པ་ལ་སྡེ་བ་བཞི་ནི་རྩ་བའི་སྡེ་བཞི་གྱེས་པ་སྟེ་བརྒྱད(སྡེ་
བཅོ་བརྒྱད}ཡོད་པ་ལ། གཞི་ཐམས་ཅད་ཡོད་པར་སྨྲ་བ་དང་། མང་པོས་བཀུར་བའི་
སྡེ་པ་དང་
། གནས་བརྟན་པའི་སྡེ་པ་དང་། དགེ་འདུན་ཕལ་ཆེན་པའི་སྡེ་པ་དང
བཞི་རྩ་བ་ཡིན་པ་ལ། དེའི་ནང་ནས་ཇོ་བོ་ཕལ་ཆེན་པའི་སྡེ་པ་ཡིན་པ་ལ། སྡེ་པ་བཞི་
ཀ་ལ་དབང་བ་ཅི་ལགས་སམ་དགོངས་པ་ལ། འོ་ན་ཚགས་བྱེད་དགོས་སྙམ་པ་བྱུང་
གསུངས། དེ་ནས་དགུན་སྨད་ཀྱི་དུས་ཤིག་ན་རྐྱེན་འགའ་ལ་བརྟེན་ནས་ཉིན་གཅིག་
སྤྱ་ང་ན་འགའ་འཚོགས་པའི་དུས་ན། ད་ལྟའི་དུས་འདིར་གང་ལྟར་བྱས་ཀྱང་ཕན་
པར་མི་གདའ། བླ་མ་རིན་པོ་ཆེ་རྣམས་ཀྱིས་ཞབས་ཏོག་དང་སངས་རྒྱས་ཀྱི་བསྟན་
པའི་ཞབས་ཏོག་བྱས་ཀྱང་རང་གི་ཞེ་ཚིམས་པ་མི་འགྲུབ་པར་འདུག །སེམས་ཅན་གྱི་
དོན་ཡང་མི་འགྲུབ་པར་འདུག །
ད་བསྡད་པ་ལ་དགོས་པ་རང་མི་གདའ། ཤི་ན་ཡང་ལས་ཀྱི་དབང་གིས་རིགས་
དྲུག་གི་སྐྱེ་གནས་ནི་མི་ལེན། སེམས་ཅན་གྱི་དོན་དུ་ཅི་ལྟ་བུའི་ལུས་ཀྱང་ལེན། འཕྲིན་
ལས་ནི་ད་ལན་བས་འབུམ་འགྱུར་གྱིས་ཆེ་བར་འདུག་སྟེ། ཕྱག་གཉིས་ཐལ་མོ་ཅར་
གྱིས་སྦྱར་ནས་དེ་བླ་མ་རིན་པོ་ཆེ་བྷ་བྲོམ(འབའ་རོམ}པའི་དྲིན་ཡིན་གསུངས། བླ་མ་
བྷ་བྲོམ(འབའ་རོམ}པ་ལ་བསྟོད་པའི་མགུར་ཞིག་ཀྱང་མཛད། ལར་གང་ལྟར་བྱས་
349



ལམ་ཡིག་ཕྱོགས་བསྒྲིགས།
ཀྱང་གཞན་ལ་ཕན་པར་མི་གདའ་གསུངས་ནས། ཐུགས་མུག་པ་ལྟར་མཛད་ནས་སྤྱན་
ཆབ་མང་པོ་ཞིག་ཀྱང་བྱོན། ད་ནི་ད་ནི་དགོས་པ་རང་མི་གདའ་གསུངས་ནས། སྤྱི་ང་
ན་འཁོད་པ་རྣམས་ལ་ཚེ་འདི་རྟག་པར་མ་འཛིན། དངོས་པོར་ཞེན་ཆགས་མ་ཆེ། རྒྱུ་
འབྲས་ཁྱད་དུ་མ་གསད། བསོད་ནམས་ཀྱི་ཚོགས་ལ་མ་ཞན། ངས་ཟེར་བ་འདི་ཀུན་
ཡིད་ལ་ཟུང་དང་། དུས་ཕྱིས་དྲན་པར་འོང་གསུངས།
ཡང་ནངས་ཤིག་ཐོ་རས(ཐོ་རེངས)ཤིག་ནམ་མཁའ་ལ་སྒྲ་ཞིག་གྲགས་པས་ཁྱོད་
ཀྱིས་གདམས་ངག་དང་བསྟན་བཅོས་མང་པོ་བརྩམས་པ་ལ། དཔལ་གསང་བ་འདུས་
པའི་རིམ་པ་ལྔ་པ་འདི་ལ་ཆོས་ཤིག་མ་བརྩམས་ཟེར། ངའི་གློ་ན་ཅིག་སྣང་བས་ད་མི་
ཚར་ཟེར། སྤུ་ང་ཉིད་ཀྱིས་ཀྱང་ད་མི་ཚར་བྱས། དེ་ནས་བསྟན་བཅོས་རིན་ཆེན་ཀུན་
ཏུ་འོད་བྱ་བའི་གཞུང་ཚར་ཡིག་སྣ་མ་ཚར་བར་སྐུ་ཞི་བར་གཤེགས་པ་ཡིན། ཡང་
ནུབ་ཅིག་གི་རྨི་ལམ་ན་རིན་པོ་ཆེ་དབུ་སེ་དང་
། རིན་པོ་ཆེ་ཉིད་དང་གཉིས་ཁང་པ་
ཞིག་གི་ནང་ན་རིན་པོ་ཆེ་དབུ་སེ་ཞལ་ཚུར་གཟིགས། རིན་པོ་ཆེས་ཞལ་ཕར་གཟིགས་
པའི་གཡས་ཕྱོགས་ན་བན་དྷེ{བན་དེ}ཞིག་སྣང་བ་དེ་ལ། བན་དྷེ(བན་དེ}ཞིག་གིས་
འདི་གཉིས་གང་ཆེ་ཟེར་བ་ལ། བན་དྷེ(བན་དེ}དེས་རིན་པོ་ཆེ་དབུ་སེ་ལ་བལྟས་ནས་
བཅུས་འདི་ཆེ་ཟེར།
དེའི་དོན་རིན་པོ་ཆེ་དབུ་སེ་དགུང་ལོ་བརྒྱད་ཅུ་རྩ་གཉིས་ལ་སྐུ་ཞི་བར་གཤེགས་
པས་ལོ་གྲངས་གཅིག་ཨེ་ཡིན་སྙམ། ཕྱིས་རིན་པོ་ཆེ་དགུང་ལོ་བདུན་ཅུ་རྩོ་གསུམ་ལ་
སྐུ་ཞི་བར་གཤེགས་པས་དེ་ཁོ་ན་ལྟར་བྱུང་
། ཡང་ནུབ་ཅིག་རྨི་ལམ་ནས་མི་འགས་
སྤྱན་བསླང་ཟེར་བས་སྤྱན་སྦྱིན་པར་གཏོང་བའི་གོང་དུ། བོ་བའི་ས་ཙམ་བཞེས་ཤིག་
བྱས་ནས་སྦྱིན་པའི་ཕ་རོལ་ཏུ་ཕྱིན་པ་རྫོགས་པར་བྱེད་པ་ལ་ཡན་ལག་གི་དམ་པ་མགོ །
350



ཏི་ཤྲཱི་རས་པའི་རྣམ་ཐར །
དབང་པོ་དང་མིག་སྦྱིན་པར་མ་བཏང་ན་སྟོང་གསུམ་གྱི་སྟོང་ཆེན་པོའི་འཇིག་རྟེན་
གྱི་ཁམས་ནོར་བུ་རིན་པོ་ཆེས་ལན་གྲངས་དཔག་ཏུ་མེད་པར་བཀང་ནས་བྱིན་ཡང་
སྦྱིན་པ་ཆེན་པོར་མི་འགྲོ་སྟེ། སྦྱིན་པའི་ཕ་རོལ་ཏུ་ཕྱིན་པར་མི་འགྲོ། མགོ་དང་མིག་
སྦྱིན་པར་གཏོང་བ་དེ་མཐོང་ལམ་རྒྱུད་ལ་སྐྱེས་པ་དེ་ཡན་ཆད་མ་ཡིན་པས། དང་པོ་
ཡོད་བཞིན་དུ་ཚམ་ཚོམ་མེད་པར་གཏོང་མི་ནུས། ངས་འདི་རྣམས་ལ་མིག་བྱིན་པས་
དོན་ཆེན་པོ་སྦྱིན་པའི་ཕ་རོལ་ཏུ་ཕྱིན་པ་རྫོགས་པ་ལ། འོ་ན་ཡང་སེམས་ཅན་གྱི་དོན་
བྱེད་པ་ལ་མིག་འདི་མེད་ཐབས་མེད་པ་ལ། ལྟོས་པ་མེད་པར་ཁྱེར་ཅིག་བྱས་པས་ཁོང་
རྣམས་ཀྱིས་བཏོན་ནས་ཁྱེར་བ་དང་
། ད་འཇིག་རྟེན་འདིའི་སྣང་བ་ནུབ་བྱས། ཕར་
གཟིགས་པ་ལ་སྣང་བ་ཐམས་ཅད་བཀྲ་ལམ་མེ་སྣང་གསུངས།
ཡང་རོ་གད་ན་བཞུགས་པའི་དུས་སུ་རིན་པོ་ཆེའི་མདུན་དུ་གཟིམ་སྦྲེལ་གྱི་ཐད་
ཀ་ན་ཐུགས་རྗེ་ཆེན་པོ་སྤྱན་རས་གཟིགས་ཀྱི་དབང་ཕྱུག་སྐུ་ཤིན་ཏུ་ཆེ་བ། དཀར་ལ་
འཚེར་བ་འོད་དང་ལྡན་པ་ཞིག་བཞུགས་ནས་འདུག་པ་དེ། སྐུ་དཀར་བའི་དཔེ་དེ་
གངས་རི་ལ་ཉི་མ་ཤར་བ་ལྟ་བུ་ཟེར་ཏེ། གངས་ལ་ཉི་མ་ཤར་བ་ལ་དེ་ཙམ་དཀར་རྒྱུ་མི་
སྣང་༑ དཔེར་བརྗོད་མི་ཤེས་པ་ཙམ་དུ་དཀར་བར་འདུག། སྐུ་དེའི་མདུན་རྒྱབ་གཡས་
གཡོན་ཐམས་ཅད་ན་དཔལ་བདེ་མཆོག་གི་སྐུ་ཐམ་བ་ནམ་བར་སྣང་། སྐུ་དེ་ཐམས་
ཅད་རིན་པོ་ཆེའི་མདུན་ན་ཚུར་ལ་ཐིབ་ཐིབ་བྱོན་པ་དང་
། སྐུའི་གཡོན་ཕྱོགས་སུ་བྱོན་
པ་དང་ཡལ་ཤིན{ཞིང}སྣང་། སྤྱན་རས་གཟིགས་དེའི་ཕྱག་གཡོན་པའི་ཐད་ཀ་ན་
མར་ལ་ཐི་གུ་གནར་བ་འདྲ་བའི་ནག་ཤ་རེ་བ་ཞིག་སྣང་བ་ལ་རིན་པོ་ཆེའི་དགོངས་
པ་ལ་དེ་མ་ལེགས་སྙམ་པ་ལ། ཐུགས་ཀྱི་དགོངས་པ་དེ་ལན་ནམ། ཐུགས་རྗེ་ཆེན་པོའི་
སྐུ་དེ་ཡལ་ནས་སོང་། ཡང་ཉིན་ཞིག་སྔ་དྲོ་གཟིམ་པའི་རྨི་ལམ་ན་བྱུང་བ་ལ། མི་ཉག་
351



ལམ་ཡིག་ཕྱོགས་བསྒྲིགས
།
རྒྱལ་པོའི་ཕོ་བྲང་བཀྲ་ཤིས་ཐེན་ཟེར་བའི་རྒྱལ་པོས་ཁྲིམས་ཀྱི་ཞལ་ལྕེ་བྱེད་པའི་ས་རྒྱ་
ཕིབས་བཅའ་བཀོད་ཕུན་སུམ་ཚོགས་པ་དང་ལྡན་པའི་ཁང་པ་ཞིག་ཡོད་པ་དེ་ཡིན་པ་
སྙམ་བྱེད་པ་ལ་བཞུགས་ནས། མདུན་ན་ཡར་ལ་གདུགས་དང་རྒྱལ་མཚན་དང་བ་དན་
ལ་སོགས་པ་དང་རག་དུང་དང་རྔ་བོ་ཆེ་ལ་སོགས་པའི་རོལ་མོ་འབུལ་བ་ཡང་མང་པོ་
སྣང་༑ དེར་སྤྱ་ང་ནས་བརྟག་པ་ལ་ཁང་པ་དེ་རྒྱལ་པོའི་ཕོ་བྲང་དུ་མི་སྣང་། འོག་མིན་
དུ་སྣང་། རོལ་མོ་ཀུན་ཡང་གཟུགས་དང་ཁ་དོག་དང་རྒྱན་ཐམས་ཅད་མི་ལས་ཁྱད་
པར་དུ་འཕགས་པ་ལྷའི་རོལ་མོ་ཤ་སྟག་ཏུ་སྣང་
། ཕྱོགས་དང་མཐའ་མི་མངོན་པ་རིན་
པོ་ཆེའི་མདུན་ནས་ཡར་ལ་གཏིབ་ནས་འོངས་ཤིན(ཤིང}སྣང་བ་ལ། གཟིམ་སྦྲེལ་གྱི་ཕྱི་
ལོགས་སུ་བུ་ཙ་རྐྱལ་ཀ་བྱེད་པ་གཅིག་གཉིས་བདའ་དེད་བྱས་པ་དང་ཡལ་ནས་སོང་
།
དེ་ནས་ཟླ་བ་གཅིག་པའི་ཉི་ཤུ་ལྔའི་ཉིན་པར་བླ་མ་རིན་པོ་ཆེ་འབྲི་གུང་བའི་
འདས་མཆོད་ཆེན་མོ་མཛད་པའི་སྤུ་ངའི་སྐུ་སྐལ་ཉེ་གནས་ལ་གཏད་པ་ལ། དེ་ནུབ་སྤྱི་
ང་ནས་ཁྱེར་ལ་ཤོག་གསུངས་ནས། སྒོམ་ཆེན་པ་གཉིས་གསུམ་ཙམ་སྤྱ་ང་ན་བཞུགས་
པ་ལ་ཚོགས་ཀྱི་འཁོར་ལོ་མཛད་ནས་ཁྱེད་རྣམས་ཉོན་ཅིག །དོ་ཅིག་གི་ལོ་འདི་ལ་
བླ་མ་གོང་མ་རྣམས་ཀྱི་ཞལ་སྟོན་པ་དང༌
། གསུང་ལུགས་དང་ཡི་དམ་གྱི་ལྷ་དཔག་
ཏུ་མེད་པའི་ཞལ་སྟོན་པའི་འབྱུང་ལུགས་སམ། ཕྱི་ནང་གི་རྟེན་འབྲེལ་མི་མཐུན་པ་མང་
པོ་བྱུང་། འོ་སྐོལ་དཔོན་སློབ་རྣམས་ཀྱང་ཇི་ལྟར་འོང་ངམ་གསུངས་ནས་ཐུགས་
སྐྱོ་བ་ལྟར་མཛད། ཁྱེད་མགུར་ཤེས་པ་རྣམས་ཀྱིས་གོང་མ་རྣམས་ཀྱི་མགུར་མང་དུ་
ལོངས་གསུངས་ནས་སྔར་གྱི་གཟིགས་སྣང་དེ་རྣམས་ཞིབ་པར་གསུངས། དགེ་བཤེས་ས་
ཆུང་བ་ལ་དེ་རིང་ཁྱོད་ཀྱིས་སེམས་བསྐྱེད་ཞུས་པ་དེ་གོ་བཅད། སྐྱེ་བོའི་ཚོགས་དཔག་
ཏུ་མེད་པ་ཞིག་འཚོགས་པ་དེ་བླ་ན་མེད་པའི་བྱང་ཆུབ་སེམས་བསྐྱེད་པས་རང་གཞན་
352



ཏི་ཤྲི་རས་པའི་རྣམ་ཐར།
བཅོམ་
ཐམས་ཅད་ཀྱི་དོན་དཔག་ཏུ་མེད་པ་བསྒྲུབས་པ་ཡིན།
དེ་བཞིན་གཤེགས་པ་སེང་གེ་སྒྲས་ཞུས་པའི་མདོ་ལས། མི་གང་ཞིག་གིས་གང་
གའི་བྱེ་སྙེད་ཀྱིས། །འཇིག་རྟེན་ཁམས་མཆོག་རིན་ཆེན་བཀང་བྱས་ནས། །དགའ་མཆོག་
སེམས་ཀྱིས་རྒྱལ་ལ་ཕུལ་བ་བས། །གང་གིས་སེམས་ཅན་གཅིག་ལ་ཚིགས་བཅད་སྦྱིན། །
རིན་ཆེན་སྦྱིན་པ་ཤིན་ཏུ་རྒྱ་ཆེན་དེས། །ཚིགས་བཅད་སྦྱིན་པ་སྙིང་རྗེས་བསྒྲུབས་དེ་ལ། །
གྲངས་སུ་མི་ཕོད་ཆར་ཡང་མི་འགྲོ་སྟེ། །གཉིས་སམ་གསུམ་ལ་བསམ་དུ་ག་ལ་འོང་། །
བྱ་བ་ཡིན་པས་རང་དང་སེམས་ཅན་རེ་རེ་གཉིས་གཉིས་ལ་ཆོས་ཚིགས་བཞི་པ་རེ་
བྱིན་ཡང་བསོད་ནམས་དེ་ཙམ་གསུངས་ན་ཡང་
། དེ་རིང་དེ་ཙམ་འཚོགས་པ་ལ་བྱང་
ཆུབ་མཆོག་ཏུ་སེམས་བསྐྱེད་པ་ཁྱོད་ཀྱིས་གོ་བཅད་གསུངས་ནས་མཉེས་མཉེས་ཆེན་
པོ་མཛད། སྤྱིར་ཡང་ངས་ཤར་ཕྱོགས་སུ་མི་ཉག་དང་ཁྱི་ཐན་གྱི་ས་མཚམས་ན།
ལྡན་འདས་སྨན་གྱི་ལྷ་བེཌཱུརྱ་རང་བྱོན་བཞུགས་པ་དེ་ཚུན་ཆད་དུ་བྱོན། བྱང་ཕྱོགས་
སུ་ཇོས་ཟི་ནམ་བྱ་བའི་ཕྱིའི་རྒྱ་མཚོ་ལ་ཉེ་བའི་སར་བྱོན།
རྒྱ་མི་ཉག་ཧོར་སོག་པོ་ཀ་མོ་ལོག་དང་ཁ་ཆེ་ལ་སོགས་པའི་མི་རིགས་མི་འདྲ་
བ་དཔག་ཏུ་མེད་པ་ལ་ཆོས་གསུངས། གཞན་ཡང་ཁྱི་ཐན་གྱི་ས་ཆ་དང་། རྒྱ་ནག་སྟོང་
ཀུན་གྱི་ས་ཆ་དང་། མདོ་སྨད་ཁམས་ཐམས་ཅད་དུ་ཆོས་མ་གསུངས་པའི་ས་མེད།
བོད་ཀྱི་ཡུལ་སྟོད་ཕྱོགས་འདིར་ཡང་ཡར་མཐོ་བ་གཙང་གི་ས་ཆ་ཤེལ་ཚལ་རྒྱ་མོའི་
གངས་མན་ཆད། སྐྱི་ཤོད་ལྷ་ས་དཀར་ཆུང་ཚུན་ཆད་དང་
། མདོ་ཁམས་ལུང་པ་ཕྱུག་
དྲུག་ཕལ་ཆེར་བར་ཆོས་གསུངས་པ་ཡང་
། དེ་ལ་དགོངས་པ་ཡང་བླ་མ་ཞང་གཡུ་བྲག་
པའི་ཞལ་ནས་ང་ལ་ཁྱོས་སེམས་ཅན་མིག་གིས་མཐོང་ཚད་ལ་ཆོས་ཤོད་གསུངས་པས།
སྤྱིར་རིགས་དྲུག་གི་སེམས་ཅན་ཐམས་ཅད་ལ་སྨོན་ལམ་འདེབས་པ་ཨ་ཅང་ཡང་ཆེ་
353



ལམ་ཡིག་ཕྱོགས་བསྒྲིགས།
སྟེ༑ དུད་འགྲོ་སྤྱན་ལམ་དུ་བབས་པ་ཐམས་ཅད་ལ་ཡང་ངས་རྣ་བར་ཆོས་མ་བླུགས་པ་
མེད༑ ཁྱེད་རྣམས་ཀྱིས་ཀྱང་སེམས་ཅན་ཐམས་ཅད་ལ་ཆོས་ཤོད་གསུངས། ཡང་དུས་
ཤིག་གི་ཚེ་ན་ཐོ་རས(ཐོ་རེངས)རྨི་ལམ་ན་རི་ཤིན་ཏུ་མཐོ་བ་སྤང་དང་བྲག་དང་ཤིང་
འཛོམས་པ་ཞིག་གི་རྐེད་པ་ཙམ་ན་དགོན་པ་འདྲ་བ་ཞིག་སྣང་བ་ན་རྗེ་བཙུན་ཉིད་
ལ་ཆེན་པོ་རྣལ་འབྱོར་གྱི་དབང་ཕྱུག་དེ་བཞུགས་ནས་མགུར་མཛད་པ་ལ་ཚིག་ཡོངས་
ཐུགས་ལ་མ་ཟིན། སེམས་ཅན་ཐ་མལ་དུ་སྣང་བ་སྒོམ་ཡིན་མ་སྙམ་གསུངས་སྐད།
དེ་ནས་སྐུ་འབུམ་དང་དགོན་པ་བཏབ་པའི་ས་དེ་ལ་བྱོན་བའི་དུས་སུ། ཉིན་
ཞིག་སྤྱ་ང་ན་སློབ་དཔོན་གཅུང་པོ་དང་
། མཁན་པོ་རས་འགྲེངས(རབ་སྦྲེང)བ་དང་།
རོང་ཀ་མཁན་པོ་དགོན་པ་བ་དང་། དེ་ལ་སོགས་པའི་དགེ་འདུན་ཤིན་ཏུ་མང་བར་
བཞུགས་པ་ལ། བུ་ཙ་གཉིས་ལ་གཟིམ་སྦྲེལ་གྱི་གཤམ་ཡར་ཁྱོགས་གསུངས། སྦྲུལ་གཤམ་
བཀྱགས་པ་དང་། སློབ་དཔོན་གཅུང་པོ་དེ་ལ་ལྕགས་རི་ཆེན་པོ་ཞིག་གིས་འདི་རྣམས་
བསྐོར་ནས་འདུག་པ་ཨེ་མཐོང་གསུངས། སློབ་དཔོན་གཅུང་པོས་ཅང་མ་མཐོང་
གསུངས། རོང་ཀ་དགོན་པའི་མཁན་པོས་ཐལ་མོ་སྦྱར་ནས་ད་ལྟ་ལྕགས་རི་སྣང་བ་
ངེད་ཀྱིས་མ་མཐོང་
། ཕྱི་ནས་འདིར་སྤྱ་ང་ཉིད་ཀྱིས་དགོན་པ་འདེབས་པ་ཨེ་མ་ཡིན་
ཞུས་པ་དང་། ངའི་དགོན་པ་འདི་ན་གར་འདེབས་སམ་གསུངས།
དེ་ནས་གཟིམ་གཡོག་པ་ཤེས་རབ་རྡོ་རྗེ་ལ་དུས་ཕྱིས་རི་རྩ་འདིར་གཙུག་ལག་
ཁང་ཆེན་པོ་དང་། སྒྲུབ་པ་པོ་སེམས་ཅན་ལ་ཕན་ཐོགས་པ་འབྱུང་བ་ཡིན་གྱིས་ལ་བྲག་
ཕུག་ཆུ་མི་འགྲོ་བ་ཞིག་ཏུ་བྲིས། རས་པས་དེ་སྐད་གསུངས་གྱིས་ལ་རྒྱ་ཡི་གེར་ཐོབ་ལ་
ཞོག་གསུངས། སྔོན་བྱང་བྷ་ཏི་བཞེངས་པའི་ས་དེ་ན་འཕགས་པ་ལས་གསུམ་ཁྲོད་པ་
བཞུགས་པ་ལ་དུས་རྒྱུན་དུ་བྲག་ཁུང་ཞིག་ཡོད་པ་དེར་ཕྱག་འཚལ་ཞིང་འདུག་ཟེར།
354



ཏི་ཤི་རས་པའི་རྣམ་ཐར།
འཕགས་པ་རི་སྟོང་ལ་ཕྱག་འཚལ་བ་ཅི་ལགས་བྱས་པ་ལ། བྲག་ཁུང་འདི་ན་རྟག་ཏུ་
འོད་འབྱུང་བར་འདུག་སྟེ། དུས་ཕྱིས་འདིར་སྒྲུབ་པ་པོ་ངོ་མཚར་ཅན་ཞིག་དང་གཙུག་
ལག་ཁང་ཆེན་པོ་འབྱུང་བར་འདུག་གསུངས་སྐད།
དེ་ནས་བླ་མ་པུ་རངས་པ་ཏོང་ཏེ་ཞི་བྱ་བ་བྱོན་ནས་གཙུག་ལག་ཁང་བརྩེགས་
མ་བདུན་པའི་ནང་དུ་ལྷ་སྐུ་བྱེ་བ་ཞིག་བཞེངས་པ་ཡིན་གསུངས། ཡང་ནུབ་ཅིག་གི་རྨི་
ལམ་དུ་བཅིབས་པ་ཁམ་ཆུང་བཅིབས་ནས། ཕ་རི་ཚུ་རིའི་རི་གསེབ་དེ་རྣམས་སུ་དགོན་
པ་འཚོལ་དུ་བྱོན་ཙམ་ན། གཟིམ་སྦྲེལ་ཕུབ་པའི་ལྟག་ཅུང་པོའི་སྦྲེལ་ཡོད་པའི་ཕྱི་ངོས་
རི་སྣ་དེར་བཅིབས་པ་ཉལ་བ་ལ། སྔོན་མི་ཉག་ཡུལ་དུ་གཟི་གྷ་དགོན་འཚོལ་དུ་བྱོན་ཙམ་
ན༑ ཕ་རིའི་རི་ཆུང་ལྟག་ཏུ་བཅིབས་པ་ནག་བཞུར་བཅིབས་ནས་ཡོད་པ་ཉལ། དེ་དང་
འདི་ཉལ་ལུགས་མ་འདྲ་སྟེ། འདི་ཉལ་ནས་མ་ལངས་གསུངས། ཕྱིས་བཅིབས་པ་ཉལ་
ས་དེ་ཁོ་ནར་གདུང་སྦྱངས་ཏེ། སྐུ་འབུམ་བྱོན་པ་ཡིན། ཡང་དེ་ན་བཞུགས་པའི་དུས་
སུ་ནུབ་ཅིག་རྨི་ལམ་དུ་ཆམ་ཕུ་ཁྱ་རྒམ་ཡིན་ཟེར་བ་ཞིག་དང་
། དྲོ་ནེལ་རྔ་ཡིན་ཟེར་བ་
ཞིག་དང་གཉིས་ཀྱི་འགོ་བྱས་ཆམ་ཕུའི་ཡུལ་བདག་དཔག་ཏུ་མེད་པས་ཆོས་ཞུས། ཆོས་
གསུངས་རིང་ལ་མི་ཡིན་སྙམ་པའི་སྣང་བ་བྱུང་
། ཆོས་གསུངས་ཚར་བ་དང་ཡལ་ནས་
སོང་༑ ཡུལ་བདག་ཡིན་པར་གཟོད་ཤེས་པར་བྱུང་གསུངས།
ཡང་ནུབ་ཅིག་གི་རྨང་ལམ(རྨི་ལམ}ན་དགོན་ས་དེའི་ཡུལ་བདག་རྫ་ངང་པ་
ཡིན་ཟེར་བའི་མི་ན་སོ་ཅུང་རྒན་པ། དར་གྱི་ལ་ཐོད་བཅིངས་པ་ཆོས་རྒྱུས་ཤིན་ཏུ་
ཆེ་བ་ཞིག་གིས་ཆོས་ཀྱི་དྲི་རྟོག་འགའ་ཡང་བྱས། ཆོས་ཀྱང་ཞུ་ཟེར་བས་ཆོས་བསྟན་
གསུངས། དེ་ནས་མཚེར་དེ་ན་སྤོས་པའི་དུས་སུ་བྲག་རྩ་འདིར་བསྡོད་རིང་ལ་ལྕགས་
རིའི་ནང་དུ་སྡོད་པའི་སྣང་བ་བྱུང་བ་ལ། དེ་རིང་གཟོད་ཤེས་གསུངས། ཡང་དེ་ན་
355



ལམ་ཡིག་ཕྱོགས་བསྒྲིགས།
བཞུགས་པའི་དུས་སུ་དགེ་བཤེས་བྱང་ཆུབ་བླ་མ་ངོམ་ནས་སྤྱན་སྔར་བྱོན་པ་ལ། རིན་
པོ་ཆེའི་ཞལ་ནས། ཁྱོད་འོང་པ་ལ་ངས་ཁར་ཉིན་ཉིན་པར་ལས་མ་ཤེས་གསུངས། ཕྱི་
ཉིན་སྤྱ་ང་ན་མང་པོ་ཡོད་པ་ལ། སྤྱ་ང་ནས་དགེ་བཤེས་ཁྱོད་ཀྱིས་འབུམ་པ་ཞིག་བཞེངས་
ཤིན(ཤིང}འདུག་པ་དེ་སུ་ཡིན་གསུངས། དགེ་བཤེས་པ་ན་རེ། ངས་འབུས་ཚ་ཚ་འགའ་
བཏབ་པ་མིན་པ་མཆོད་རྟེན་མ་བཞེངས་ཟེར། དེ་ཕྱི་ནས་སྐུ་འབུམ་ཁོང་གིས་བཞེངས་
པ་དེའི་དགོངས་པར་འདུག།
དེའི་དུས་སུ་དགེ་བཤེས་བྲ་བོ་དབུས་ནས་ཕྱིར་འོངས་པའི་དུས་སུ་སྤྱང་ང་
ནས༑ སུམ་བུ་ཙེན་ཙེ་དེ་འོངས་ནས་ཡོངས་འཚོགས་ནས་སྣང་བ་ལ་གསུངས། དེ་ཡང་
དགོངས་པ་ཅན་བྱོན། ལར་དེའི་སྔར་ལོ་ཕྱིར་ལོ་ཆོས་ཀྱང་སྔར་བས་ཟབ་པ་ནན་ཆགས་
ཅན་ཁོ་ན་གསུང་། ཆོས་རེ་རེ་གསུངས་པའི་དུས་སུ་མར་མེ་སྣུམ་ཟད་པའམ་རྫིང་
ལྟག་ཆུ་ཆད་པ་བྱ་བ་ཡིན། ཁྱེད་ན་སོ་གཞོན་ནུ་དབང་པོ་དྭངས་པ་མང་པོ་སྣང་བ་ལ།
ཆོས་གཤའ་མ་རེ་མི་བྱེད་པར་ཅི་བྱ་བ་ཡིན། ཅི་བྱ་སྙམ་ཡིན་ནམ་བྱ་བ་ལན་མང་དུ་
གསུངས། ང་གང་ན་འདུག་ཀྱང་ཁྱེད་རྣམས་ཅི་བྱེད་ལྟ་བ་ཡིན། ང་ད་ལྟ་འདི་ན་འདུག །
ཁྱེད་རྣམས་དང་གཏམ་བྱེད་ལ་ཆོས་སྟོན། གཞན་ན་འདུག་ན་གཞན་ལ་ཡང་ཆོས་
སྟོན; སེམས་ཅན་གྱི་དོན་བྱེད། ང་འདི་ན་ཡོད་དེ་གཞན་ན་ཡང་ཡོད། གཞན་ན་ཡོད་
དེ་འདི་ན་ཡང་ཡོད་དེ། དེ་ལྟར་གོའམ་གསུངས། མི་ཆོས་བླ་མའི་རྫུན་བཟླས་ནས་ཁྱེད་
རྣམས་ཀྱིས་ཁམས་རེ་རེ་སྟེར་དུ་རེ་བ་མ་ཡིན། ལར་དགོན་པ་ཞིག་ཀྱང་མ་ཟིན།
སྔར་སྐུ་བལྟམས་པ་ཡང་སྐྱེས་གོང་དུ་བལྟམས། ད་ཡང་སྐྱས་གོང་ཞིག་ཏུ་འཆིར་འཇུག་
པར་འདུག་སྟེ། ང་ལ་ཁྱད་མེད། གཅུང་པོས་འགོ་བྱས་ཁྱེད་རྣམས་ལ་ང་དགོས་པ་ཡིན།
དགོན་པ་ཞིག་བཟུང་ན་ལེགས་ཏེ་གསུངས།
ང་
356



ཏི་ཤྲི་རས་པའི་རྣམ་ཐར།
དེ་ནས་སྐུ་ཁམས་བག་རེ་མ་སྙོམས་པར་ལྟར་འདུག་པས། སྐུ་འཚམས་མཛད་
ནས་བཞུགས་ཙམ་ན། མདོ་སྨད་ནས་བེ་རིའི་མི་ལོག་ཚན་པོ་ཆེ་བྱུང་བས་རྗེའུ་ཕ་
གསུམ་གྱི་ཡུལ་པ་དང་ཐུག་ཟེར་ནས། དཔོན་རྣམ་པས་གདན་འདྲེན་བཏང་ནས་བྱུང་
བ་ལ་དགེ་འདུན་རྣམས་ཀྱིས་ཞུ་བ་ཕུལ་ནས། སྐུ་ཁམས་ཀྱང་བབ{བག}རེ་སྙུང་པ་ལྟར་
མཛད་པ་འདི་ཡིན། འཁྲུག་པ་དང་དེ་འདྲའི་སར་མི་གྲིབ་ཅན་མང་པོ་འཚོགས་པས་
ད་ལན་མི་བཞུད་པར་ཞུ་བྱས་ནས་ཐམས་ཅད་ཀྱིས་ཞུ་བ་ཕུལ་བ་ལ། རྩི་ཀླུང་མཁར་
པ་འདི་བླ་མ་བྷ་བྲོམ(འབའ་རོམ}པའི་ཡོན་བདག་ཡིན། རང་རེ་ལ་ཡང་ཞབས་ཏོག་
ཆེ་བ་ཡིན། ཡུལ་དེ་ཀུན་མི་འཆོར་བ་ལ་ཕན་ན་ང་ཁམས་མ་བདེ་བ་མི་ཟློའོ། །འགྲོ་
གསུངས་ནས་རྩིར་བྱོན།
དེའི་དུས་སུ་དོ་ཅིག་དེ་ཡང་ན་ང་འགྲོ་ཡང་ན་ཧོར་འོངས། ཡང་ན་སྲིད་འདི་
མི་འོངས་གསུངས་པ་ལ། བེ་རི་དང་སྲིད་ལེགས་པར་བྱུང་
། རྩི་པས་ཡུལ་མ་ཤོར། ཐམས་
ཅད་བདེ་བ་ལ་བཀོད་པ་ཡིན། དེ་ནས་ལྷུང་བ་དེ་ཡང་བག་ཞན་དུ་སོང་བ་དང༌། ཉིན་
ཞིག་སློབ་དཔོན་གཅུང་པོས་དབུ་མཛད་དགེ་འདུན་སུམ་ཅུ་ཙམ་བཞུགས་པའི་དུས་
སུ་རིན་པོ་ཆེའི་ཞལ་ནས་ངའི་བཀྲ་ཤིས་སྒོ་མང་དེ་མི་ཉག་ཡུལ་དུ་བསྟན་པའི་བདག
པོའི་སྐུ་བྱེ་བ་གཅིག་དང༌། དཔལ་བདེ་མཆོག་གི་སྐུ་བྱེ་བ་གཅིག་དང་
། དེ་ལ་སོགས་
ཏེ་གཞན་ཡང་རྟེན་བྱིན་རླབས་ཅན་དང་། རྟེན་འབྲེལ་འགའ་འགྲིགས་ནས་ཞབས་
སྡོམས་དེ་གྲུབ་ན་རྒྱལ་ཁམས་དེ་མི་འཆོར། ང་རང་ནི་ད་ལྟའི་བར་དུ་ཨེ་ཡོད་ཀྱང་
མི་ཤེས། མི་ཉག་རྒྱལ་ཁམས་དེ་སངས་རྒྱས་ཀྱི་བསྟན་པ་དར་བའི་ཡུལ་ཡིན་པས་དེ་མ་
ཤོར་ན་ང་མེད་ཀྱང་མི་ཟློ་བ་ཡིན་པ་ལ། ཞབས་སྡོམ་དེ་དུས་སུ་མ་གྲུབ་པ་ཡིན། དེ་ཨ་
མྱེ་དང་ཇོ་སྲས་ཁྱེད་གཉིས་ལ་གཉེར་གཏད། ངའི་བུ་སློབ་རྣམས་ཀྱིས་ཀྱང་བྲེ་རེ་ཕུལ་
357



ལམ་ཡིག་ཕྱོགས་བསྒྲིགས།
རེ་འདི་ལ་མི་གཏོང་བའི་མི་མེད། ཁྱེད་གཉིས་ཀྱི་བཟོ་འཕྲོ་ལེགས་པར་བྱེད་པ་དང་
།
ཞབས་སྡོམ་ལེགས་པར་གྱིས་གསུངས།
དེ་ནས་ཉི་ཤུ་གཉིས་ཀྱི་ཉིན་པར་ཆིས་མདའ་ནས་ཀོ་མཛོར་བྱོན། དེ་ནས་དགེ་
འདུན་གྱི་ཉིན་རེ་ལ་ཡང་མང་སྐོལ་དང་རྒྱས་འབྲིང་རྣམ་གསུམ་གྱི་འུར་འདོན་དང་
།
གཏོར་མ་འབུམ་གཏེར(ཐེར}དང་། གསོལ་བ་འདེབས་པ་ལ་སོགས་པ་སྐུའི་རིམ་འགྲོ་
དཔག་ཏུ་མེད་པ་བྱས། དེ་ནས་ཉི་ཤུ་བརྒྱད་ཀྱི་ཉིན་པར་བླ་མ་ཆོས་སྒོ་བ། དཀོན་མཆོག་
སེང་གེ་ལ་སོགས་པས་གསེར་གྱི་མཎྜལ་ཕུལ་ནས། བླ་མ་རིན་པོ་ཆེ་སྔོན་ཁྱེའུ་དགོན་པ་
ན་བཞུགས་པའི་དུས་སུ་ང་རྗེ་བཙུན་ཉིད་ལའི་སྐུའི་ཚེ་ཚད་ཙམ་ཅིག་བཞུགས་པ་ཡིན་
གསུངས། ཕྱིས་མཁར་ལུང་ན་ཡང་དེ་ལྟར་དུ་གསུངས་པས། རིན་པོ་ཆེ་རླུང་སེམས་ལ་
དབང་ཐོབ། རྟེན་འབྲེལ་ལ་མངའ་མཛད་པ་ཡིན་པས་ཅིས་ཀྱང་མྱ་ངན་ལས་མི་འདའ་
བར་བཞུགས་པར་ཞུ་བྱས་ནས་གསོལ་བ་བཏབ་པ་ལ། སྔོན་དེ་ལྟར་དུ་ཁས་བླངས་པ་
ཡིན༑ རྟེན་འབྲེལ་འགྲིག་པ་ལུས་ལ་བརྟེན་དགོས་པ་ཡིན་པ་ལ། གདུག་པ་ཅན་དེའི་
རྐྱེན་གྱིས་འོ་སྐོལ་དཔོན་སློབ་རྣམས་ཀྱིས་སྡུག་བསྔལ་དཔག་ཏུ་མེད་པ་ཡང་མྱོང་
།
འཁོར་མང་པོ་ཡང་འདིས་དབུགས་དང་ཕྲལ། གཞན་ཡང་རྐྱེན་འགའ་རེ་རྟེན་འབྲེལ་
འགྲིག་ཏུ་མ་སྟེར།
བཅོམ་ལྡན་འདས་རྒྱལ་བ་ཤཱཀྱ་ཐུབ་པ་ཚེ་ལོ་བརྒྱ་ཐུབ་པའི་དུས་སུ་མངོན་པར་
རྫོགས་པར་སངས་རྒྱས་ཏེ། དགུང་ལོ་བརྒྱ་ཅུ་རྩ་གཉིས་ལས་མ་བཞུགས་པ་
པ་ཡིན།
ཕམ་མགོན་པོ་བྱམས་པ་སྐྱེས་བུ་རྣམས་ཀྱི་ཚེ་ལོ་བརྒྱད་ཁྲི་ཐུབ་པའི་དུས་སུ་མངོན་
པར་རྫོགས་པར་སངས་རྒྱས་ཏེ། ཚེ་ལོ་དྲུག་ཁྲི་ལས་མི་བཞུགས་པ་དེ་བྱམས་པ་ལུང་
བསྟན་ པའི་མདོ་ན་བཞུགས། དེ་ཡང་རྒྱུ་མཚན་རེ་རེས་དེ་ལྟར་འབྱུང་བ་ཡིན། དེ་
མི་
358



ཏི་ཤི་རས་པའི་རྣམ་ཐར།
པ་
བཞིན་དུ་དེ་བཞིན་གཤེགས་པའི་མཛད་པ་བཅུ་གཉིས་ལས། མཛད་པ་བཅུ་གཉིས་
ཐམས་ཅད་མྱ་ངན་ལས་འདས་པའི་སེམས་ཅན་གྱི་དོན་མཉམ་པ་ཡིན་གསུངས།
ཡང་དེའི་ཉིན་པར་དཔོན་རྣམ་པ་གཉིས་ཀྱིས་བླ་མ་རིན་པོ་ཆེ་ད་ལྟ་འདི་རང་
དུ་བཞུགས། སྐུའི་རིམ་གྲོ་ལ་སོགས་པ་ཅི་དགོས་པ་ངེད་རང་གིས་བྱེད། སྐུ་ཁམས་མ་
དྭངས་པ་ལ་བཞུད་པས་ངེད་ལ་ཡང་ཁག་ཡོད་བྱས་ནས་ཞུས་པ་ལ། བླ་མ་རིན་པོ་ཆེའི་
ཞལ་ནས། དེ་སྐད་གསུངས་པས་ཐུགས་ལ་བཏགས་ཏེ། བླ་མ་ཞང་རིན་པོ་ཆེའི་འདས་
མཆོད་ཐུག་པ་དང༌། སྒོམ་སྡེ་ཡང་གཞི་བྱེས་གཉིས་འདྲིལ་བར་འདོད་པས་ང་ཙམ་ན
འགྲོ་གསུངས། དེ་ནས་ཉི་ཤུ་དགུའི་ཉིན་པར་ཀོ་མཛོ་གནས་ནས་འདེགས་ཀར་དཔོན་
རྣམ་པ་ཕྱག་འཚལ་དུ་བྱོན་པ་ལ། བླ་མ་རིན་པོ་ཆེའི་ཞལ་ནས། དཔོན་ཡེ་གསལ་དང་
།
རྡོར་བཟང་གཉིས་ཀྱིས་བླ་མ་རིན་པོ་ཆེ་བྷ་བྲོམ{འབའ་རོམ}པའི་ཡོན་བདག་བྱས།
ཁྱེད་རྣམ་པས་ཀྱང་སྔ་ཕྱིར་ང་ལ་ཞབས་ཏོག་དཔག་ཏུ་མེད་པ་བྱས། ང་ཡང་ཁྱེད་ལ་
མཉེས་པ་ཡིན། ད་བདེ་བར་བཞུགས། ས་སྟོད་འདིར་ཧོར་འོངས་པར་སྣང་བས་བེ་རུ་
བཞིན་དུ་འཐབས་པས་མི་ཐུབ། ཡུལ་གཞིས་དང་བུ་སྨད་ལ་མ་ཆགས་པར་ཆུ་གསུམ་
འདུས་པའི་ས་ལ་བྲོས་གསུངས།
དེ་ནས་ཡར་བྱོན་པའི་ལམ་ཀ་ན་བླ་མ་རིན་པོ་ཆེ་བྷ་བྲོམ{འབའ་རོམ}པའི་
བཞུགས་གནས་ཀོ་མཛོ་བྲག་ལ་ཤོད་ནས་སྤོས་བསྲེག །ཡན་ལག་བདུན་པ་མཛད་ནས་
དེ་ནུབ་ཅོ་དུ་རོང་ཀར་བཞུགས། གནམ་སྟོང་གི་ནངས་པར་བཀལ་ནས་འོངས་པས།
ལམ་དུ་ཤེས་རབ་རྡོ་རྗེ་ལ་སོགས་པ་སྤྱ་ང་ན་ཡོད་པ་རྣམས་ལ་དེ་རྣམས་འོངས་པ་
ཨེ་ཡིན་གསུངས། སྔ་དྲོ་ཡང་དེ་བཞིན་དུ་གསུངས། ཉིན་ཕྱེད་ཙམ་ན་མཁན་པོ་རས་
འགྲེང(ར་སྦྲེང)པས་དབུས་གཞིའི་དགེ་འདུན་བགྲེས་པོ་རྣམས་བྱོན་པ་དང་མཇལ།
359



ལམ་ཡིག་ཕྱོགས་བསྒྲིགས།
གསེར་གྱི་མཎྜལ་ཕུལ་བ་ཀུན་ཡང་བཞེས་ནས། བླ་མ་རིན་པོ་ཆེའི་ཞལ་ནས ་སེམས་
ཅན་ཐམས་ཅད་ཀྱི་ཡང་ཚོགས་རྫོགས། རས་པ་དཔོན་སློབ་ཡང་ཚོགས་རྫོགས། དཔལ་
ནག་པོ་ཆེན་པོ་འཁོར་བཅས་ཀྱིས་ངའི་འཁོར་འགའ་ཞིག་འདི་ལ་སྲུང་ཞིང་སྐྱོབས་
བྱ་བ་གསུངས། ཚེས་གཅིག་གི་ཉིན་པར་བཅག་མ་བྱས་ནས། ཀློག་དང་གཏོར་མ་དང་
གསོལ་འདེབས་ལ་སོགས་པ་ཐོན་ནས། མང་སྐོལ་གྱི་དུས་སུ་བྷ་བྲོམ{འབའ་རོམ}པ་
དང་གདན་ས་བ་ཀུན་ན་སྤྱ་ང་ནས་འབུལ་བ་སྣ་རེ་མཛད་དེ། དེ་ནས་ཕྱི་འབྲངས་དགེ་
འདུན་ཐམས་ཅད་དང་མཇལ། ཕྱག་དབང་དང་ཞབས་དབང་ལེགས་པར་མཛད་ནས།
ཡང་དག་པར་རྫོགས་པའི་སངས་རྒྱུས་གདུལ་བྱའི་དོན་ལ་འཇིག་རྟེན་དུ་བྱོན། ལ་ལ་
ལ་ཆོས་ཀྱི་སྐུར་སྣང་
། ལ་ལ་ལ་ལོངས་སྤྱོད་རྫོགས་པའི་སྐུར་སྣང་
། ལ་ལ་ལ་སྤྲུལ་པའི་
སྐུར་སྣང་།
དེ་ལྟར་དུ་བླ་མ་རིན་པོ་ཆེ་དེ་ཉིད་ཀྱི་ཞལ་ནས། ང་རེས་འགའ་སྤྲུལ་སྐུ་དགེ་སློང་
གཟུགས། །རེས་འགའ་ལོངས་སྐུ་མཚན་དཔེས་བརྒྱན། རེས་འགའ་འོད་གསལ་སྟོང་
ཉིད་གཟུགས། །དེ་དབྱེར་མེད་ངོ་བོ་ཉིད་ཀྱི་གཟུགས། །བྱ་བ་ཡིན་གསུངས། དེ་ཡན་ཆད་
ཀྱིས་ནི་གཉིས་པ་ལྷ་ཆོས་ཀྱི་རྣམ་པར་ཐར་པའོ།། །།
གསུམ་པ། བླ་ན་མེད་པའི་རྣམ་ཐར།
ད་ནི་གསུམ་པ་བླ་ན་མེད་པའི་རྣམ་པར་ཐར་པ་ནི། ཆོས་ཀྱི་རྒྱལ་པོ་བླ་མ་རིན་
པོ་ཆེ་ཡང་དག་པར་རྫོགས་པའི་སངས་རྒྱས་ཀྱིས་བླ་ན་མེད་པའི་མཛད་པ་དང་སྒོ་
བསྟུན་ནས། དགུང་ལོ་བདུན་ཅུ་རྩ་གསུམ་བཞེས་པའི་དུས་སུ། སྤྲེལ་ལོ་ཟླ་བ་ལྔ་པའི་
360



ཏི་ཤྲི་རས་པའི་རྣམ་ཐར།
ཚེས་གཅིག་གི་ནུབ་མོ་སྲོད་འཁོར་སྐར་མ་ལག་སོར་རི་མགོ་ལ་རྐྱང་གིས་བྱུང་བ་དང་
།
ཆོས་ཀྱི་སྐུ་ལ་འགྱུར་བ་མེད་ན་ཡང་། གཟུགས་སྐུའི་དཀྱིལ་འཁོར་མི་རྟག་པའི་ཚུལ་
བསྟན། དེ་ལྟར་ཡིན་པར་ཡང་ལུང་ལས། རྒ་དང་ན་དང་འཆི་བ་མེད་ཀྱང་འཆི་འཕོ་
སྟོན; །ཞེས་གསུངས་སོ། །
ཕྱི་ཉིན་གདུང་གདན་དྲངས་པ་ལ། ཕྱོགས་ཐམས་ཅད་ཀྱི་ནམ་མཁའ་ལ་སྤྲིན་
བྱིལ་མགོ་ཙམ་ཡང་མི་སྣང་སྟེ། ནམ་མཁའ་འཇའི་ཚོགས་གཏིབས་པ་ལ་བཀྲ་ཤིས་ཀྱི་
རྟགས་བརྒྱད་དང་། བ་དན་ཕྱེ་མའི་ཕུར་མ་ལ་སོགས་པ་ཇི་ལྟར་བརྟགས་པའི་གཟུགས་
སུ་སྣང་སྟེ། ནམ་མཁའ་ལ་ཟ་འོག་གིས་བླ་བྲེས་བཀྲམ་པ་ལྟར་སྣང་ངོ། །དེའི་བར་ལ་
ཟླ་ཆུ་ལ་གྲུ་མི་ཚུགས་པར་ཡོད་པ་ལ་ཉེ་གནས་མོས་གུས་ཅན་ཡོད་པ་རྣམས་ཀྱིས་གོས་
ཚག་ལེགས་པར་བྱས་ནས། རྟ་པ་ཐམས་ཅད་ཀྱིས་གཡས་སྐྱོར་ནས་འདོ་ལི་ལ་གདན་
དྲངས་ཏེ། གཅིག་ཙམ་ཡང་ཆུར་བྱིང་བར་མ་གྱུར་པར་ཡུལ་པ་ཐམས་ཅད་ངོ་མཚར་
བར་གྱུར་ཏོ། །
དེ་ནས་གདུང་གདན་དྲངས་ནས། ཚེས་གསུམ་གྱི་ནུབ་མོ་མེར་ཆུང་ཞོལ་ལ་
བཞུགས་པའི་ནུབ་མོ་ཟླ་ལུང་འོད་ཀྱིས་གང་ནས། འོད་ཀྱི་སྣ་ལ་མར་མེ་མང་པོ་ཕར་
ཁྱེར་ཚུར་ཁྱེར་བྱེད་པ་འདྲ་བ་དེར་ཚོགས་པ་རྣམས་ཀྱི་མཐུན་སྣང་དུ་མཐོང་བ་ཡིན།
ཚེས་བཞིའི་ཉིན་པར་དགེ་འདུན་བརྒྱ་ཕལ་ཆེ་བས་འབྱོར་པ་ཅི་ཡོད་སྤོང་དག་བྱས།
དེ་མིན་རྣམས་ཀྱིས་ཀྱང་ཆ་རྐྱེན་ཅི་ཡོད་ཀྱི་སུམ་གཉིས་རེ་ཕུལ་ནས། བླ་མ་དགེ་བའི་
བཤེས་གཉེན་མང་པོ་དང༌། གནས་དཔོན་ཆེན་པོ་མང་པོ་དང་། དགེ་འདུན་མང་པོ་
དང་༑ སྐྱེ་བོ་འབུམ་ཕྲག་དུ་མ་ལ་སོགས་པ་ལ་སྟོན་མོ་ཆེན་པོ་བྱས། མ་ག་དྷའི་བྱང་
ཆུབ་ཆེན་པོ་ལ་འབུལ་སྣ་གཏད། བལ་ཡུལ་འཕགས་པ་ཤིང་ཀུན་དང་
། བོད་གངས་
361



ལམ་ཡིག་ཕྱོགས་བསྒྲིགས།
ཅན་གྱི་རྒྱལ་ཁམས་སུ་ཉིད་ཀྱི་བླ་མ་རྣམས་ཀྱིས་གདན་ས་བ་རྣམས་ཀྱི་དབུ་མཛད་
གནས་དགོན་མ་ལུས་པ་ཐམས་ཅད་དང་
། མི་ཆེན་ཐམས་ཅད་ལ་སྐུའི་འདབ་ཆེན་པོ་
བཏང་སྟེ། ཐམས་ཅད་རྔ་ཁེངས་པར་གྱུར་ཏོ། །
དེ་ནས་གདུང་སྦྱངས་ས་ན་ལ་ལས་དུད་པའི་ནང་ན་ཡར་བླ་མ་རིན་པོ་ཆེ་
དབུ་ཞྭ་རྩེ་གསུམ་གསོལ་ནས་ནམ་མཁའ་ལ་བཞུད་པ་དང་། ལ་ལས་ནམ་མཁའ་ལ་
འོད་དཀར་པོ་སྣམ་བུ་བརྐྱངས་པ་ལྟ་བུ་རིང་པོ་ཅིག་སྤུར་ཁང་དུ་བབས་ཏེ། ཡང་
ནམ་མཁའ་ལ་སོང་བ་དང་། སྤུར་ཁང་གི་ཕྱོགས་བཞི་ན་བུད་མེད་མགོ་ལ་ཅོད་པན་
བཏགས་པ་བཞིས་གར་བྱེད་པ་དང་། སྤུར་ཁང་གི་བྱང་ཕྱོགས་ནས་སྤྱ་ང་ཉིད་ཐུགས་
དམ་ལ་བཞུགས་པ་དང་། མེར་ཆེན་གྱི་ཞོལ་ན་གུར་དཀར་ནག་ཡང་དག་པ་མང་པོ་
ཆོན་ཐག་སྦྲེལ་ནས་མི་མང་པོས་ཕྱག་བྱེད་པ་དང་། བོད་ཁྲིམས་མེད་ཀྱི་མི་རིགས་སྣ་
ཚོགས་འཚོགས་པ་ལ་མགོན་པོ་སྤྱན་རས་གཟིགས་ཀྱི་དབང་ཕྱུག་ཡི་གེ་དྲུག་མ་འུར་
འདོན་བྱས་པ་ལ་ཁ་ཅིག་གི་མགྲིན་གཅིག་ལས་གྲགས་པ་ལྟར་གདུང་བ་དང་བཅས་པ་
བྱུང་ངོ༌
། །
དེར་འཚོགས་པའི་མི་ཐམས་ཅད་དང་འཇིག་རྟེན་ཐམས་ཅད་མི་རྟག་པར་གོ་
བ་དང་
། ཚེ་ལ་ལོངས་མེད་ཆོས་བྱས་ན་ཡོན་ཏན་ཕུན་སུམ་ཚོགས་པ་འདི་ལྟ་བུ་འབྱུང་
བའི་ངེས་པའི་ཤེས་པས་ཆོས་ཀྱི་མིག་རྣམ་པར་དག་པ་དང་། བླ་མ་འདི་དང་ཚེ་རབས་
ཅད་དུ་མི་འབྲལ་བར་བྱ་དགོས་སྙམ་བའི་མོས་གུས་ཆེན་པོས་སེམས་རྒྱུད་ཏིང་
ངེ་འཛིན་དུ་གྱུར་པ་ཤ་སྟག་བྱུང་ངོ༌
། །དེ་ནས་སྐུ་འབུམ་གྱི་རྨང་རྡོ་མ་བཏིང་རིང་ལ།
ནུབ་རེ་བཞིན་དུ་སྤུར་ཁང་ལ་མི་མ་ཡིན་གྱིས་མར་མེ་འབུལ་བ། དགེ་འདུན་འཁོར་
བཅས་ཐམས་ཅད་ཀྱིས་མཐོང་བ་ལ། མར་མེའི་གྲངས་ལ་ཡང་མཐོང་སྣང་ཐ་དད་པ་
ཐམས་
362



ཏི་ཤི་རས་པའི་རྣམ་ཐར།
བྱུང་ངོ༌། །
ཐོག་མར་བྱང་ཆུབ་མཆོག་ཏུ་ཐུགས་བསྐྱེད་པ་ནས་བཟུང་ནས་སྟོང་པ་སྙིང་རྗེ་
དབྱེར་མེད་པས་སེམས་ཅན་ལ་ཕྱོགས་རིས་མེད་པར་རྒྱུན་མི་འཆད་པར་དགོངས་ཤིང་
།
ཐུགས་རྗེ་མི་བསྐྱོད་པའི་ངོ་བོར་བསྟན་ནས། ཐུགས་རིན་པོ་ཆེ་འབྱུང་བའི་སྐྱོན་གྱིས་
མ་གནོད་པར་བྱོན་པ་ཡིན། བཀའ་བསྟན་བཅོས་མན་ངག་སྙིང་པོའི་དོན་ཕུན་སུམ་
ཚོགས་པ་ཕྱིན་ཅི་མ་ལོག་པ་སེམས་ཅན་གྲངས་མེད་དཔག་ཏུ་མེད་པ་ཚད་ལས་འདས་
པ་ལ་སྐྱོ་བ་དང་
། དུབ་པ་མེད་པར་ལྗགས་ཀྱི་དབང་པོ་བཀྲམ་ནས་ཆོས་གསུངས་པས་
ལྗགས་རིང་ཞིང་སྲབ་པ་བཀྲག་མདངས་དང་ལྡན་པར་བྱོན་པ་ཡིན། དོན་མཐུན་
པ་དང་དོན་དཔྱོད་པས་གསང་པོར་སྨྲ་ཞིང་དུས་གསུམ་ཐམས་ཅད་དུ་ཞི་བའི་སྤྱན་
འབའ་ཞིག་གིས་གཟིགས་ཤིང་སྤྱན་ལྔ་ཆགས་པ་མེད་པར་མངའ་བས་སྤྱན་གཉིས་མེའི་
སྐྱོན་གྱིས་མ་གོས་པར་བྱོན་པ་ཡིན།
ཐུགས་དམ་རྩ་བའི་དཀྱིལ་འཁོར་ཞིང་དང་ཉེ་བའི་ཞིང་
། གནས་དང་ཉེ་བའི་
གནས། འདུ་བ་དང་ཉེ་བའི་འདུ་བ་ཡུལ་ཉི་ཤུ་རྩ་བཞི་དུས་རྒྱུན་དུ་སྐུ་ལུས་ལ་བཀོད་
ཅིང་གསལ་བར་མཛད་པས་དཔལ་འཁོར་ལོ་བདེ་མཆོག་ཡབ་ཡུམ་ལ་སོགས་པ་
གསང་སྔགས་ནང་པའི་སྐུ་མང་པོ་བྱོན་པ་ཡིན། མགྲིན་པའི་ཡ་ར་ལ་ཝ་བཞིར་རླུང་
སེམས་འདུས་ཤིང་གསུངས་ཨ་ལི་ཀ་ལིར་རྟོགས་པས་ཡི་གེ་ཧཱུྃ་དང་བོ་ལ་སོགས་པ་
བོད་ཀྱི་ཡི་གེ་མང་པོ་བྱོན་པ་ཡིན། ད་ལྟ་གདུང་རུས་ཕལ་ཆེར་འཕེལ་གདུང་དུ་གྱུར་
ནས་རིང་བསྲེལ་ལ་གྲངས་མེད་པར་བྱོན།
སྤྱན་རས་གཟིགས་ཞལ་གཅིག་པ་ལ་སོགས་པ་ལྷ་སྐུ་མང་པོ་བྱོན་པ་ཡིན། ཕྱོགས་
རིས་མེད་པར་སེམས་ཅན་ཐམས་ཅད་ལ་བྱང་ཆུབ་ཀྱི་སེམས་སོ་སོའི་དབང་པོ་དང་
363



ལམ་ཡིག་ཕྱོགས་བསྒྲིགས།
འཚམས་པར་མཛད་པའི་རྟགས་སུ་རིང་བསྲེལ་ཁ་དོག་སྣ་ཚོགས་པ་ཆར་བབས་པ་
ལྟར་བྱོན་པ་ཡིན། ཆོས་ཐམས་ཅད་སྟོང་ཞིང་བདག་མེད་པ་ཕྱོགས་མེད་དུ་སྒྲ་སྒྲོགས་
ཤིང(སྒྲོག་ཅིང}ཕྱིན་ཅི་མ་ལོག་པར་དོན་དུ་འདུལ་བའི་རྟགས་སུ་དུང་གཡས་སུ་
འཁྱིལ་བ་བྱོན་པ་ཡིན།
སྤྱིར་ལོག་རྟོག་ཅན་རྣམས་ལོག་པར་རྟོག་པ་ལས་བཟློག་པ་དང་
། ཆོས་ལ་མོས་
པ་རྣམས་ངེས་པའི་ཤེས་པ་ཐུན་མོང་མ་ཡིན་པ་བསྐྱེད་པའི་ཕྱིར་རྟགས་ངོ་མཚར་ཅན་
དེ་ལྟ་བུ་བྱོན་པ་ཡིན། དེ་ནས་ཚེས་བཅོ་ལྔའི་ཉིན་པར་སྐུ་འབུམ་གྱི་རྨང་རྡོ་བཏིང་ནས་
ཞག་བཞི་བཅུ་རྩ་དགུའི་བར་ལ་སྐུ་འབུམ་ཚར་ཏེ། ཟླ་བ་དྲུག་པའི་ཚེས་བཅུ་གསུམ་
གྱི་ཉིན་པར་སློབ་དཔོན་ཁུ་དབོན་རྣམས་དང༌། མཁན་སློབ་རྣམས་དང་། བླ་མ་དགེ་
བའི་བཤེས་གཉེན་མང་པོ་དང་
། དགེ་འདུན་ཐམས་ཅད་འདུས་ནས་རབ་ཏུ་གནས་
པ་ཚུལ་བཞིན་དུ་མཛད་ནས་ལྷ་དང་མི་ཐམས་ཅད་ཀྱི་ཚོགས་གསོག་པ་དང༌། སྒྲིབ་པ་
སྦྱངས་ཤིང་ཡོན་ཏན་སྐྱེད་པའི་ཕྱིར་མཆོད་རྟེན་ཆེན་པོ་བཞེངས་པ་ཡིན་ནོ། །
རྣམ་པར་ཐར་པ་འདི་དག་ཀྱང་རིན་པོ་ཆེ་ཉིད་ཀྱིས་གསུང་ཚོད་རྣམས་བྲིས་པ་
ཡིན༑ བུ་སློབ་ཐམས་ཅད་ཀྱིས་མོས་གུས་ཕུན་སུམ་ཚོགས་པས་ཉེ་བར་ལེན་པའི་རྒྱུ་བྱས།
རྗེ་རིན་པོ་ཆེའི་ཐུགས་རྗེ་ཆེན་པོས་ལྷན་ཅིག་བྱེད་པའི་རྐྱེན་བྱས། རྒྱུ་རྐྱེན་རྟེན་འབྲེལ་
འཚོགས་པས། མོས་གུས་ཀྱི་ཐམས་ཅད་ལ་ཉམས་དང་རྟོགས་པ་གོང་ནས་རྒྱུད་ལ་སྐྱེས་
ལུགས་དང་། སོ་སོའི་དབང་པོ་དང་འཚམས་པའི་མཐོང་སྣང་ངོ་མཚར་ཅན་རྣམས་
དང་༑ རྨད་དུ་བྱུང་བའི་རྣམ་པར་ཐར་པ་ཐམས་ཅད་ནི་མི་ཉག་ཡུལ་ཐམས་ཅད་དང་།
རྒྱ་ནག་ཁྱི་ཐན་གྱི་མི་དཔག་ཏུ་མེད་པ་རྣམས་དང་
། མདོ་སྨད་ཚན་བཞིའམ། དབུས་
གཙང་ཁམས་གསུམ་མམ། ཀུན་ཏུ་སྐུའི་གདུལ་བྱ་རྒྱ་ཆེ་བས་བྲི་བར་ག་ལ་ནུས་ཏེ་མ་
364



ཏི་ཤྲཱི་རས་པའི་རྣམ་ཐར།
བྲིས་པ་ཡིན་ནོ། །
དུས་གསུམ་གཟིགས་པ་མི་ཡི་སེང་གེ་འགྲོ་བའི་བླ་མ་དེའི། །
མཆོག་གི་རྣམ་ཐར་རབ་ཏུ་རྒྱ་ཆེན་རྒྱ་མཚོ་ལྟ་བུ་ལས། །
རགས་པའི་ཚོགས་ཀུན་གསོལ་བཏབ་རིན་ཆེན་ཉིད་ཀྱིས་གསུངས་པ་རྣམས། །
འདིར་བཀོད་དགེ་བས་བདག་གཞན་མ་ལུས་ཐར་པ་མཆོག་ཐོབ་ཤོག །
གདོད་ནས་དྲི་མེད་འོད་གསལ་རྣམ་དག་ལྷུན་གྲུབ་མི་འགྱུར་རྟག་ཏུ་འགྲོ་འོང་
མེད་པ་ཆོས་ཀྱི་སྐུ། །ཟུང་འཇུག་བདེ་ཆེན་རྒྱུན་མི་ཆད་ཅིང་དཀྱིལ་འཁོར་ཀུན་གཙོ་
དཔའ་བོ་མཁའ་འགྲོ་རྣམས་ཀྱི་མཆོད་པའི་གནས། །སྙིགས་མའི་དུས་འདིར་སངས་
རྒྱས་གཉིས་པ་ལྟ་བུར་ཐབས་མཁས་ཐུགས་རྗེས་འགྲོ་བའི་དེད་དཔོན་ཆེན་པོར་གྱུར། །
རས་ཆེན་བཀའ་དྲིན་ཅན་གྱིས་རྣམ་ཐར་རིན་ཆེན་དཔག་མེད་བརྗོད་དཀའ་འོ་མའི་
རྒྱ་མཚོ་ལྟ་བུ་ལས། །མར་གྱི་སྙིང་པོ་སེམས་ཅན་མ་ལུས་ཀུན་གྱི་མ་རིག་མུན་པ་སེལ་
བའི་སྒྲོན་མེའི་རྒྱལ་པོ་འདི་སྦྱར་བས། །བདག་དང་སྲིད་མཚོར་བྱིང་བའི་འགྲོ་བ་རྣམས་
ཀྱི་སེམས་ལ་གཉིས་མེད་ཡེ་ཤེས་མྱུར་དུ་གསལ་གྱུར་ཅིག །
དགེའོ། །དག་གོ །བཀྲ་ཤིས་པར་ཤོག ཨོཾ་ཡེ་དྷར་མ་ཧེ་དུ་པྲ་བྷ་བ་ཧེ་དུན་ཏེ་ཤན་ཏ་ཐ་ག་ཏོ་ཧྱ་བ་ཏད་
དེ་ཤན་ཙ་ཡོ་ནི་རོ་དྷ་ཨེ་བམ་བྷ་ཏི་མ་ཧ་ཤུ་མ་ན་ཡེ་སྭཱ་ཧཱ། བཀྲ་ཤིས་དཔལ་ཡེ་ཤེས་སོ།། །།
365



ལིས་ཀང་།
རྩོམ་སྒྲིག་པ།
དྷཱིཝལྷ་ལྡན།
རྩོམ་སྒྲིག་འགན་ཁུར་པ།
སྒྲིག་སྦྱོར་པ།
སྙེ་མ་ནག་པོ།
ཕྱི་ཤོག་ཇུས་འགོད་པ། སྙེ་མ་ནག་པོ།
ཞུ་དག་པ། དྷཱིལྷ་ལྡན། འཛི་གུར་ཀུམ། འོད་འཛིན། གཙང་གངས་ལྷ། ཞོགས་བུ། མཆོག་གསུམ།
ཡིག་གཏགས་པ། ཞོགས་བུ། དྷིཕུ་མཐོང་འཛུམ། གཞི་བདག། གངས་འཛོམས།
ལམ་ཡིག་ཕྱོགས་བསྒྲིགས།
༼༡—༧ ༽
ISBN 978-988-8516-78-0
ཀྲུང་གོའི་ཤེས་རིག་དཔེ་སྐྲུན་ཁང་གིས་པར་དུ་བསྐྲུན་ནས་བཀྲམ།
༢༠༡༨ལོའི་ཟླ༧པར་པར་གཞི་དང་པོ་བསྒྲིགས།
༢༠༡༨ལོའི་ཟླ༨པར་པར་ཐེངས་དང་པོ་དཔར།
དཔེ་རྟགས།
དེབ་ཚད།
དཔར་གྲངས།
དེབ་ཆ་ཚང་གི་རིན་གོང་
། 290 སྒོར། (1-7)
དཔར་གྱི་བདག་དབང་འདི་ག་རྩོམ་སྒྲིག་ཁང་ལ་ཡོད་པས། སུ་ཞིག་གིས་ཁྲིམས་འགལ་སྒོ་ནས་བསྐྱར་
དཔར་བྱས་ན་ཁྲིམས་ལྟར་བདའ་འདེད་བྱེད་ངེས་ཡིན།
170mm*240mm
1~2000



རྩོམ་སྒྲིག་པ། དྷཱི ལྷ་ལྡན།
སྒྲིག་སྦྱོར་པ། སྙེ་མ་ནག་པོ།
ISBN 978-9888516-643
91178988815 16 6 4 3||
ཚོད༔ 275. 007t (+8-1394)
