༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W3CN21836
ImageGroup:
13CN21906
LCCN:
n/a
ISBN:
9789888516643
Title:
ལོ་པན་གྱི་རྣམ་ཐར་ཕྱོགས་བསྒྲིགས།
lo pan gyi rnam thar phyogs bsgrigs/
Author:
n/a
n/a
Descriptor:
Original Publication:
n/a;n/a
Place:
hong kong /
|krung go'i shes rig dpe skrun khang/
Publisher:
Date:
2018
Volume:
10
Total Volumes:
13
TBRC Pages:
2
Introductory Pages:
n/a
Text Pages:
In/a
Scanning Information:
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 2019



ལོ་པཎ་གྱི་རྣམ་ཐར་ཕྱོགས་བསྒྲིགས
དེབ་བཅུ་པ། གྲུབ་ཆེན་ཨུ་རྒྱན་པའི་རྣམ་ཐར་ཕྱོགས་བསྒྲིགས
།
ཀྲུང་གོའི་ཤེས་རིག་དཔེ་སྐྲུན་ཁང་།



ལོ་པཎ་གྱི་རྣམ་ཐར་ཕྱོགས་བསྒྲིགས།
དེབ་བཅུ་པ། གྲུབ་ཆེན་ཨུ་རྒྱན་པའི་རྣམ་ཐར་ཕྱོགས་བསྒྲིགས།
ཀྲུང་གོའི་ཤེས་རིག་དཔེ་སྐྲུན་ཁང་།



འཇམ་དབྱངས་ཤེས་རིག་དཔེ་ཚོགས།
འཇམ་དབྱངས་ཤེས་རིག་དཔེ་ཚོགས་ནི། གསེར་རྟ་བླ་རུང་ཧོར་ཤུལ་
འཇམ་དབྱངས་བློ་འཕེལནང་བསྟན་སློབ་གླིང་གི་ཡན་ལག་ཚོགས་བུ་ཞིག་སྟེ།
བོད་ཀྱི་གནའ་དེང་གི་ཡིག་ཆ་དཔར་སྐྲུན་གྱི་ལས་སྒྲུབ་པའི་དམིགས་བསལ
གྱི་ཚོགས་པ་ཞིག་ཡིན། གྲུ་གཞུག་ཏུ་འབྲེལ་ཡོད་ཀྱི་དཔེ་ཟགསར་རྙིང་དུས་
ཞིག་དཔར་སྐྲུན་བྱས་ཟིན་ལ། ཕྱིས་ཀྱང་ཚོགས་པ་འདི་ག་ནས་བོད་ཀྱི་གནའ་
དེང་གི་དཔེ་ཆ་གང་མང་ཞིག་དཔར་སྐྲུན་བྱས་ཏེ། བོད་ཀྱི་ཆོས་དང་རིག་
གཞུང་དར་རྒྱས་གོང་འཕེལ་གཏོང་བའི་བཀའ་དྲིན་མུ་མཐུད་སྐྱོང་འཆར་ཡོད་
འདུག། ད་ཐེངས་ལོ་པཎ་གྱི་རྣམ་ཐར་ཕྱོགས་བསྒྲིགས་འདི་ཡི་མ་དངུལ་གྱི་
མཐུན་འགྱུར་ཡང་ཚོགས་པ་དེ་ཡི་གཙོ་འཛིན་སྤྲུལ་དགེ་དཔལ་ལགས་ཀྱིས་
གནང་བ་ཡིན་པས་ཁོང་ལ་བཀའ་དྲིན་ཆེ་ཞེས་ཞུའོ། །



译师
传记集/
德拉但编,
香港:中国博学出版社,2018.07
ISBN 978-988-8516-4-3
1.0游… || .德…1.0传记一中国
译师传记集
(8-13)
主编
德拉但
责任编辑
刘钢
址
香港九龙南昌街宝昌大楼3字楼
话
00852-66748311
地电网
址
www.hksjiys. com
电子信箱
1479603394@qq.com
开
本
170mmX240mm
1/16
1-2000 AN
张
号
ISBN 978-988-8516-64-3
印书版总
次
2019年2月第1版 2019年4月第1次印刷
275.00元(8~13卷)
总定价
版权所有
翻印必究



《ལོ་པཎ་རྣམ་ཐར་ཕྱོགས་བསྒྲིགས》ཀྱི་སྔོན་འགྲོའི་གསལ་བཤད།
དྷཱིཝལྷ་ལྡན།
རང་རེ་བོད་ཀྱི་རིག་གནས་དར་རྒུད་ཀྱི་ལོ་རྒྱུས་ལ་དྲན་སོས་བྱེད་སྐབས་དབང་
མེད་དུ་ཡིད་ལ་འཆར་ཡོང་བ་ནི་སྔོན་བྱོན་ལོ་ཙཱ་བ་དེ་དག་ཡིན་ཞིང་། བོད་ཀྱི་ཆོས་
དང་རིག་གནས་ཀྱི་ཟུར་ཙམ་གླེང་བའམ། པོ་ཏི་རེ་རེའི་ཞལ་ཁ་ཕྱེ་ཙམ་ན་དབང་མེད་
དུ་ཡིད་ནས་དྲན་ཡོང་བའང་ལོ་ཙཱ་བ་བཀའ་དྲིན་ཅན་དེ་དག་ཡིན་ཏེ། ཁོང་ཅག་གི་
སྐུ་དྲིན་ཁོ་ན་ལས་ད་ཆ་འཛམ་གླིང་རིག་གནས་ཀྱི་འགྲན་རྩོད་ཆེན་པོའི་ནང་རོལ་
ནས་ང་ཚོ་ལའང་བོད་ཀྱི་རིག་གནས་ཞེས་ངོམ་རི་བ་ཞིག་ཡོད་པར་གྱུར་ཅིང་
། གདན་
གྲུ་བཞི་གཅིག་ཏུ་ལྷོད་པོར་བསྡད་ནས་ཀློག་ཆོག་ཆོག་གི་འཛད་མཐའ་མེད་པའི་རིག་
གནས་རི་བོའི་གཏོས་དང་མཉམ་པ་ཞིག་ཀྱང་ང་ཚོའི་སྐལ་བར་བསྐྲུན་པར་བྱས་
པས་སོ། །
བོད་ཀྱི་སྔོན་བྱོན་ལོ་ཙཱ་བ་དེ་དག་གིས་མཐའ་མེད་པའི་ཏི་ར་ཧི་ཏའི་ཡུལ་གྱི་
རི་ལུང་མང་པོར་གྲོགས་མེད་ཁེར་རྐྱང་དུ་ཕྱིན། ཧི་མ་ལ་ཡའི་རི་ཚོགས་ཀྱི་ཕྲེང་བ་མང་
པོ་ཞབས་ཐང་དུ་བརྒལ། ཤི་སྐྱིད་ཇག་ཚོགས་སོགས་ཨར་ཇག་གི་འཚེ་བ་མང་པོ་གདོང་
དུ་བསུས། སྟག་གཟིག་སྦྲུལ་དང་མ་ཧེ་སོགས་གཅན་གཟན་དང་དུག་སྦྲུལ་གྱི་འཇིགས་
པ་མང་པོ་ཐོད་དུ་བླངས། ཚ་བ་དང་གངས་རླུང་སོགས་རང་བྱུང་གི་གནོད་འཚེ་མང་
པོ་ཕྲག་ཏུ་ཁུར་ཏེ། ཨེ་ཤ་ཡའི་གླིང་གི་རིག་གནས་ཀྱི་ཕ་ཁྱིམ་ལྟ་བུའི་རྒྱ་གར་འཕགས་
1



ལོ་པཎ་རྣམ་ཐར་ཕྱོགས་བསྒྲིགས།
པའི་ཡུལ་དུ་ཕེབས་ཏེ། ཆོས་དང་རིག་གནས་ཀྱི་གླེགས་བམ་རི་བོའི་གཏོས་དང་མཉམ་
པ་ཞིག་བོད་ཀྱི་སྐད་དུ་བསྒྱུར་ཅིང་གདན་དྲངས་པར་བྱས།
ཁོང་ཚོས་རང་ཉིད་ཀྱི་ལུས་སྲོག་ལོངས་སྤྱོད་ཡོད་དགུ་བོད་ཡུལ་དུ་ཆོས་དང་
རིག་གནས་སྤེལ་བ་དང་། པཎྜི་ཏ་དང་གཙུག་ལག་གི་ཕུང་པོ་གདན་འདྲེན་པའི་ཡོན་
དུ་ཕུལ་ཞིང་
། རང་གི་ལྟོ་གོས་གཏམ་གསུམ་མཐའ་དག་ཀྱང་དེ་དག་གི་སླད་དུ་རླུང་ ལ་
སྤུར༑ ཐ་ན་རང་གི་གྲོགས་དང་གཉེན་ཉེ་དག་གིས་རང་ཉིད་སྒེར་ལ་སྤྱོད་དུ་གནང་
བའི་རས་གོས་ལེབ་མོ་རེ་དང་
། ཕོར་ལྟང་ཆུང་བ་རེ་ཡོད་པ་ཀུན་ཀྱང་རང
་གིས་སྤྱོད་
དུ་མ་བྲ་བར་བོད་ལ་རིག་གནས་དང་ཆོས་ལུགས་ཀྱི་རྨང་འཛུགས་པའི་སླད་དུ་
གཏོང་བར་བྱས་ཏེ། རང་ཉིད་ཀྱིས་ན་བཟའ་དུག་པོ་དང་། གསོལ་བ་ངན་ངོན་ཙམ་
གྱིས་སྐུ་འཚོ་བར་བྱས་པའི་ཚུལ་སོགས་ཀྱི་རྣམ་ཐར་དག་ལ་མཇལ་གྱིན་མཇལ གྱིན།
ཤ་དང་རུས་པའི་རྐང་བཏོན་པ་ལྟ་བུའི་སེམས་ཚོར་གྱི་ཀློང་ནས་མཆི་མ་གཏིང་ནས་
མི་དཀུ་བའི་དབང་ག་ལ་མཆིས་ཨང་། བོད་ཀྱི་ལོ་རྒྱུས་སྨྲ་བའི་དབང་པོ་དཔའ་བོ་
གཙུག་ལག་ཕྲེང་བས། དེ་ཕྱིར་ལོ་པཎ་དམ་པ་དེ་རྣམས་ཀྱི། །བཀའ་དྲིན་ཁྲག་ཁྲིག་
བྱེ་བའི་ཆ་ཙམ་ཡང་
། །རང་ཅག་བོད་ཡུལ་སྐྱེ་བོ་ཐམས་ཅད་ཀྱི། །ལུས་སྲོག་ལོངས་
སྤྱོད་བཅས་པ་ལན་སྟོང་དུ། །ཚང་བར་ཕུལ་ཡང་ཆ་ཙམ་ག་ལ་ཕེར། །ཞེས་གང་གསུངས་
པ་ཡང་ཐུགས་མད་པའི་གཏམ་དུ་སྣང་ངོ༌
། །
དེས་ན་ལོ་པཎ་དེ་དག་གིས་ཇི་ལྟར་བོད་དུ་ཆོས་དང་རིག་གནས་གདན་དྲངས་
ཚུལ་དང་། གཙུག་ལག་གཉིས་ཀྱི་རྨང་གང་ལྟར་བཏིང་ཚུལ། ཧི་མ་ལ་ཡའི་རི་ཚོགས་
ཀྱི་བཤུལ་ལམ་རིང་མོ་ནས་སྐུ་ངལ་གང་འདྲ་མྱོང་ཚུལ་སོགས་དང་། ད་དུང་བོད་
བཙན་པོའི་སྐབས་དང་
། སིལ་བུའི་སྐབས་ཡས་མས་ཀྱི་བོད་ཀྱི་སྤྱི་ཚོགས་གནས་སྟངས་
2



དཔེ་ཚོགས་གསལ་བཤད།
དང་༑ རིག་གནས་འཕེལ་འགྲིབ་སོགས་དང༌
། རིག་གནས་ཀྱི་ཕ་གཞིས་ལྟ་བུའི་རྒྱ་
གར་འཕགས་པའི་ཡུལ་གྱི་ལོ་རྒྱུས་དང་ས་རྒྱུས་སོགས་ཀྱང་ཤིན་ཏུ་གསལ་བས། ད་
ཐེངས་འདིར་བོད་ཀྱི་ལོ་རྒྱུས་རྒྱུ་ཆར་གལ་ཆེ་ཞིང་རྙེད་སོན་དཀའ་བའི་ལོ་པཎ་གྱི་
རྣམ་ཐར་དང་། ལོ་ཙཱ་བའི་ལམ་ཡིག་དག་ཕྱོགས་གཅིག་ཏུ་བསྒྲིགས་ཏེ་ལོ་པཎ་རྣམ་
ཐར་ཕྱོགས་བསྒྲིགས་ཞེས་པའི་དེབ་ཕྲེང་འདི་བསྐྲུན་པ་ཡིན། ང་ཚོ་དཔེ་ཀློག་པ་ཞིག་
ལ་མཚོན་ན་དཔེ་ཆ་གཞན་དག་ཏུ་མཚན་ཙམ་གསལ་བའམ། ལུང་དྲངས་པའི་དཔེ་
རྙིང་དག་མཇལ་འདོད་ཀྱི་འདུན་པ་དྲག་ཏུ་མཆིས་ནའང་ལག་ཏུ་འཐོབ་མི་ནུས་
པའི་དཀའ་ངལ་འཕྲད་ཀྱིན་ཡོད་དེ། དཔེར་མཚོན་ན། མཁས་དབང་དགེ་ཆོས་ཀྱི་
གཏམ་རྒྱུད་གསེར་ཐང་དང་། ནོ་མོ་ཧན་གྱི་འཛམ་གླིང་རྒྱས་བཤད་སོགས་སུ་ཆག་
ལོའི་ལམ་ཡིག་དང་། ཨོ་རྒྱན་པ་སྔ་ཕྱིའི་ལམ་ཡིག། མན་ལུང་གུ་རུའི་ལམ་ཡིག།
ནགས་རིན་གྱི་རྣམ་ཐར། ཁྲོ་ཕུ་ལོ་ཙཱའི་རྣམ་ཐར། ཁ་ཆེའི་པཎ་ཆེན་ཤཱཀྱ་ཤྲཱིའི་རྣམ་
ཐར༑ གུ་རུ་ལྷོ་ཕྱོགས་པའི་རྣམ་ཐར་སོགས་ཀྱི་ལུང་དང་མཚན་ཙམ་གསལ་ཞིང་
། དེ་
དག་ལ་ལྟ་འདོད་ཀྱི་སྲེད་པས་གདུང་ཡང་ལག་སོན་རྙེད་དཀའ་བ་ལྟ་བུའོ། །
དེ་བས་དེབ་ཕྲེང་འདིར་བསྒྲིགས་པའི་རྣམ་ཐར་ཕལ་མོ་ཆེ་དཔེ་དཀོན་ཤིན་ཏུ་
རྙེད་སོན་དཀའ་བའི་གྲས་འབའ་ཞིག་བཀོད་ཡོད་ལ། དེ་དག་ཀྱང་མ་དཔེ་ཁུངས་ཐུབ་
དང་༑ ཞུ་དག་དང་སྒྲིག་རིམ་སོགས་ཀྱང་གང་བྱུང་བྱུང་མ་བྱས་པར་གཟབ་ནན་གྱི་
ཚུལ་དུ་བྱས་པའི་ཁུལ་དུ་ལགས་མོད། ཡི་གེའི་དག་ཆའི་སྐོར་འདི་ནི་མ་ཤེས་ས་ནས་
ལུས་པ་དང་། ཤེས་ཀྱང་མིག་གིས་མ་ནོན་པ་སོགས་ཀྱིས་ནོར་འཛོལ་གང་མང་ཡོད་
ངེས་པས། ཀློག་མཁན་མཁྱེན་ལྡན་དག་གིས་ནོར་འཛོལ་གང་ཡོད་འདིར་དཔེ་སྒྲིག་
པ་ལ་དངོས་བརྒྱུད་ཅི་རིགས་ནས་གསུངས་ཏེ། ང་ཚོའི་དེབ་ཕྲེང་རྗེས་མ་དག་ཇེ་ལེགས་
3



ལོ་པཎ་རྣམ་ཐར་ཕྱོགས་བསྒྲིགས།
སུ་འགྲོ་བར་མཐུན་འགྱུར་གནང་བར་ཞུ། གཤམ་དུ་དེབ་ཚོགས་འདི་ཡི་ཞུ་དག་སོགས་
ཀྱི་བརྒྱུད་རིམ་དང་
། རྟགས་འགོད་ཚུལ་སོགས་ཀློག་མཁན་དག་གིས་གཞུང་དངོས་མ་
བཀླགས་པའི་སྔོན་དུ་ངེས་དགོས་པ་འགའ་ཞིག་འགོད་པ་ལ།
༡ མ་དཔེར་བསྡུར་སྟངས།
འདིར་འཁོད་ཀྱི་རྣམ་ཐར་མཐའ་དག་གི་མ་དཔེ་དཔེ་རྙིང་ཚད་ལྡན་ཏེ། འབྲས་
སྤུངས་གནས་བཅུ་ལྷ་ཁང་དང༌། པོ་ཏ་ལའི་དཔེ་མཛོད་ཁང་། སྣར་ཐང་། དགའ་
ལྡན་༑ གཙང་བཀྲ་ཤིས་ལྷུན་པོ། སྡེ་དགེ། རྟག་བརྟན་གླིང་། ཛམ་ཐང་སོགས་ནས་བྱུང་
བའི་མ་དཔེ་བྲིས་མ་རྙིང་པ་ཚད་ལྡན་དང༌། ཤིང་དཔར་ཚད་ལྡན་ཁོ་ནར་གཏུགས་
ཡོད་
མ་དཔེ་རྙིང་པ་ཡང་གཅིག་ཙམ་ལ་བསྡུར་བས་ཆོག་ཤེས་པར་མ་བྱས་པར་གང་
མང་མང་ཞིག་རྙེད་པར་འབད་བརྩོན་བྱས་པ་ཡིན་ལ། དེ་ཡང་འགའ་རེར་མ་དཔེ་མི་
འདྲ་བ་དྲུག་བདུན་རེ་བྱུང་ཞིང་། དེ་དག་ནང་ཕན་ཚུན་ཡི་གེ་འབྲི་སྟངས་དང་ཕྲད་
རྣམ་དབྱེ་མི་འདྲ་བ་མང་བར་མ་ཟད། ལྡེབ་འགའ་རེ་ཆད་ལྷག་ཤོར་བ་དང་
། ས་
བཅད་ཆད་ལྷག་ཤོར་བ། ལེའུ་གོང་འོག་འཁྲུགས་པ་སོགས་ཀྱང་འདུག་པས་ཤིན་ཏུ་
བསྡུར་དཀའ་བར་འདུག་མོད། ང་ཚོས་ངལ་བ་ལ་མ་འཛེམས་པར་མ་དཔེ་གང་རྙེད་
ཀུན་ལ་ཞིབ་ཏུ་བསྡུར་ཅིང་
། ཅི་ནུས་ནུས་དང་གང་ཤེས་ཤེས་ཀྱིས་ནོར་བ་བཅོས།
ཆད་པ་བསྐང་། འཁྲུགས་པ་བསྡེབས་ནས་བཀོད་ཡོད། དཔེར་ན་དེབ་ཕྲེང་སྔོན་མར་
ཆག་ལོའི་རྣམ་ཐར་ཆོས་དཔལ་དར་དཔྱངས་ཀྱིས་མཛད་པ་དེ་ལ་དཔེ་བདུན་ཡས་
4



དཔེ་ཚོགས་གསལ་བཤད།
མས་བྱུང་ཞིང་། དེ་དག་ལས་འགའ་རེར་ལྡེབ་འགའ་རེ་ཆད་ལྷག་བྱུང་བར་མ་ཟད།
ལེའུའི་གོ་རིམ་ཡང་མི་འདྲ་བར་འདུག་མོད། འདིར་ཞིབ་ཏུ་བསྡུར་ནས་ཆད་པ་
བསྐངས་པ་དང་འཁྲུགས་པ་བསྡེབས་པར་བྱས་པའི་ཚུལ་དུ་ཡོད་པ་དང་
། དེབ་ཕྲེང་
འདིར་འཁོད་ཀྱི་ཨུ་རྒྱན་པའི་རྣམ་ཐར་བྱིན་རླབས་ཆུ་རྒྱུན་ལའང་མ་དཔེ་མི་འདྲ་བ་
མང་དུ་བྱུང་མོད། ཚང་མ་དག་པ་དཀོན་པོར་འདུག་པར་མ་ཟད། གོ་རིམ་མི་འདྲ་བ་
དང་༑ ཆད་ལྷག་མཆིས་པ་སོགས་མང་དུ་ཡོད་པ་དག་ཀྱང་ཕན་ཚུན་ཞིབ་པར་བསྡུར་
ཏེ་བཀོད་ཡོད། འོན་ཀྱང་རྣམ་ཐར་འགའ་རེ་ཇི་ལྟར་བཙལ་ཡང་དཔེ་གཅིག་རེ་ལས་
མ་རྙེད་ཅིང་། ཨུ་རྒྱན་པའི་རྣམ་ཐར་ཚིགས་བཅད་མ་ལྟ་བུ་ཤིན་ཏུ་མ་དག་པ་འདུག་
སྙམ་པ་རེའང་མཆིས་མོད། གང་ལྟར་མ་དཔེ་ཁོ་རང་ན་ཇི་ལྟར་གསལ་བ་ལྟར་རང་
སོར་བཞག་ཡོད།
༢ ཞུ་དག་བྱེད་སྟངས།
༡ ཡིག་ནོར་དག་བཅོས་ཀྱི་སྐོར་ནས་གནའ་དཔེ་ཞིབ་འཇུག་པ་དང་
། བརྡ་དང་
ཡི་གེའི་འགྱུར་རིམ་ལ་ཞིབ་ཏུ་དཔྱོད་མཁན་དག་ལ་ཕན་དུ་རེ་བས། མ་དཔེ་རུ་ཡིག་
ནོར་ཡིན་ངེས་སུ་ཐག་ཆོད་པ་དག་ཀྱང་གཞུང་གི་དཀྱུས་སུ་གནའ་དཔེ་དེ་ག་མ་
བཅོས་པར་རང་སོར་བཞག་ཅིང་། དེ་ཡི་ནོར་བཅོས་རྣམས་གོར་ཐིག་ཏུ་བླངས་ནས་
བཀོད་ཡོད། འོན་ཀྱང་རྣམ་ཐར་འགའ་རེར་ཚིག་ཕྲད་དག་རྣམ་ཐར་གྱི་མགོ་ནས་
མཇུག་བར་དིང་གི་འབྲི་སྟངས་དང་མི་མཐུན་པར་བྲིས་འདུག་པས། ཀུན་ཀྱང་རྟགས་
སུ་བླངས་ན་ལྡེབ་ངོས་ཡོངས་རྟགས་འབའ་ཞིག་གིས་གང་བར་གྱུར་ཏེ་དེབ་མི་མཛེས་
5



ལོ་པཎ་རྣམ་ཐར་ཕྱོགས་བསྒྲིགས།
པར་འགྱུར་བར་དོགས་ནས་འགའ་བཅོས་པ་དང་
། ཐོག་མའི་ཞུ་དག་སྐབས་སུ་གཞུང་
གི་དཀྱུས་བཅོས་ཟིན་འགའ་སླར་ཡང་བསྐྱར་བཅོས་བྱས་ཏེ་གོར་ཐིག་ཏུ་ལེན་རྒྱུ་མ་
བྱུང་བར་ལུས་པ་འགའ་ཡང་ཡོད་པས་དེ་ལུགས་ཐུགས་ལ་ངེས་འཚལ།
༢ ཡང་དཔེར་ན་དྲིས་ལ་བྲིས་ཞེས་བྲིས་པ་དང་
། དགོང་མོ་ལ་རྒོངས་མོ། དགུང་
ལོ་ལ་རྡུང་ལོ། པཎྜི་ཏ་ལ་པཎ་ཊི་ཏ། པཎ་ཌི་ཏ་ལྟ་བུ་དང་། ན་ལེནྡྲ་ལ་ནཱ་ལེནྡྲ ན་ལེན་
དྲ་ལྟ་བུ་སོགས་འབྲི་སྟངས་མི་འདྲ་བ་དང་
། སྟེང་ལ་སྟེངས། སྒྲིག་གི་བྱེད་ཚིག་ལ་
སྒྲིགས། སྒྲུབ་ལ་སྒྲུབས། བཟང་ངན་ལ་བཟངས་ངན། མང་ཉུང་ལ་མངས་ཉུང་ལྟ་བུ་
སོགས་ཡང་འཇུག་ཡོད་མེད་ཀྱི་ཁྱད་དང་
། འདོ་ལི། མདོ་ལི། མཚུར་ཕུ། འཚུར་ཕུ།
འགོ༑ མགོ་སོགས་ལྟ་བུ་སྔོན་འཇུག་འ་དང་མ་རེས་མོས་སུ་བྲིས་པ་ལྟ་བུ་དང་
། ཇོ་བོ་
དང་ཇོ་འོ། ཕུ་བོ་དང་ཕུ་འོ། ཆུ་བོ་དང་ཆུ་འོ་སོགས་བ་དང་འ་རེས་མོས་སུ་བྲིས་པ་ལྟ་
བུ་སོགས་དིང་དུས་ཡོངས་གྲགས་ལ་ཡིག་ནོར་ལྟ་བུ་ཡིན་ནའང་
། སྔོན་གྱི་འབྲི་སྟངས་
མ་ནོར་བ་དེ་དག་རང་སོར་བཞག་ཡོད་པ་དང༌། གཞན་ས་མིང་ལ་མང་ཡུལ་སྐྱེ་རོང་།
སྐྱིད་རོང་
། ཀྱི་རོང་ལྟ་བུ་དང་
། ཆག་ལོའི་ཕ་ཡུལ་ལ་སྙལ་སྨད། དམྱལ་སྨད་སོགས་
རེས་མོས་སུ་བྲིས་པ་དང་། རྒོད་ཚང་བའི་གདན་ས་བྷུད་ཊ། བྷུད་ཀྲ། བྷུད་དྲ། སྦུ་ཏྲ་
རེས་མོས་སུ་བྲིས་པ་དང་། ཨུ་རྒྱུན་གྱི་སྒོ་ལ་ར་ཛ་ཧུར། ར་ཙ་དུར་སོགས་དང་
། སྨན་
ཚའི་རི་བོ་ལ་ད་དུ་ཁྲི། ན་བུ་འདི། ན་གུ་གྲི། ན་ཧུ་ཏི་ཟེར་བ་ལྟ་བུ་སོགས་ཀྱང་རུས་སྐྱི་
ཡིས་བཟུང་བས་སྐྱེ་རུང་ཟེར་སོགས་ལྟ་བུའི་བཤད་པ་རེ་ཡོད་ནའང་མ་བཅོས་པར་
རང་སོར་བཞག་ཡོད།
༣ ཞུ་དག་སྐབས་མ་དཔེ་ལ་བསྡུར་རྒྱུ་དེ་ང་ཚོས་ཨང་དང་པོར་བཞག་ཡོད། དེ་
ཡང་ད་ལྟ་ང་ཚོས་མཐོང་ཐུབ་པའི་ལྕགས་དཔར་གྱི་དེབ་མང་པོ་ཞིག་ལ་མ་དཔེའི་
6



དཔེ་ཚོགས་གསལ་བཤད།
སྟེང་ནས་ཡི་གེ་མང་དུ་ཆད་པར་མ་ཟད། སྐབས་རེར་ཕྲེང་མང་པོ་དང་
། ཐ་ན་ལྡེབ་
འགའ་རེ་ཆད་པ་དང་
། ཡང་སྐབས་རེར་ལྡེབ་འགའ་རེ་ལྷག་པར་མ་ཟད། གཞུང་དེ་
ལ་གཏན་མེད་པ་འགའ་རེ་ཡང་བར་དུ་བཙུད་དེ་ལྷག་པ་སོགས་ཤིན་ཏུ་མང་བར་
མཐོང་བས། ང་ཚོས་ཞུ་དག་སྐབས་སུ་མ་དཔེ་ལ་བསྡུར་ཏེ་མ་དཔེའི་སྟེང་ནས་ཆད་པ་
དང་༑ ལྷག་པ། ནོར་བ་སོགས་མེད་པ་ཞིག་ཡོང་རྒྱུ་དེ་གཙོ་བོར་བྱས་པ་ཡིན། དེ་ཡང་
མ་དཔེ་གཅིག་ལ་བསྡུར་བ་ཙམ་དང་
། ཐེངས་གཅིག་ལ་བསྡུར་བ་ཙམ་གྱིས་འཐུས་
པར་མ་བྱས་པར། རྣམ་ཐར་རེར་མ་དཔེ་མི་འདྲ་བ་གང་རྙེད་ཀུན་ལ་བསྡུར་ཡོད་ལ།
དག་བཅོས་དཀའ་ཤོས་ཀྱི་རྣམ་ཐར་དག་མ་དཔེ་ལ་ཐེངས་ལྔ་རེ་དང་
། ཉུང་མཐའ་
ཡང་གསུམ་རེ་ཚང་མར་བསྡུར་ཡོད། རྩིས་འཕྲུལ་ནས་དེབ་ཏུ་སྒྲིག་སྐབས་སྒྲིག་པ་
པོའི་མཐེབ་འོག་ནས་མ་གོ་ས་ནས་ཡི་གེ་འགའ་རེ་བསྣོག་ཤོར་བ་སོགས་ཀྱང་ཡོད་
སྲིད་པས། ང་ཚོས་དེབ་ཏུ་བསྒྲིགས་ཟིན་རྗེས་ཡང་བསྐྱར་མ་དཔེ་ལ་ཐེངས་གཅིག་
བསྡུར་ཡོད།
༣ རྟགས་ཀྱི་མཚོན་དོན།
ཡི་གེ་ནོར་བ་བཅོས་པ་དང་
། མཆན་བཏབ་པ། མ་དཔེ་མི་འདྲ་བའི་ནང་དུ་
གསལ་བ། ཆད་ལྷག་ཤོར་བ་ཡིན་ནམ་སྙམ་པ་དག་ང་ཚོས་རྟགས་སུ་བླངས་ནས་ཡོད་
པས་ ཀློག་མཁན་དག་གིས་སྔོན་དུ་ཅིས་ཀྱང་རྟགས་འདི་དག་ངེས་འཚལ།
༡ མ་དཔེར་ཡིག་ནོར་ཡིན་ངེས་སུ་སྙམ་པ་དག་ཀྱང་མ་ཡིག་བསུབས་ནས་བཅོས་
པ་སོགས་མ་བྱས་པར་མ་དཔེར་རང་སོར་བཞག་ནས། དེ་ཡི་ནོར་བཅོས་ཀྱི་ཡི་གེ་དེ་
7



ལོ་པཎ་རྣམ་ཐར་ཕྱོགས་བསྒྲིགས།
-
རྟགས( )འདིའི་ནང་དུ་བཀོད་ཡོད་ལ། དེབ་འགའ་རེའི་མཆན་ཡང་རྟགས་འདིར་
ཡིག་ཆུང་བྱས་ནས་བཀོད་ཡོད། དེ་བས་རྟགས( )འདིའི་ནང་དུ་ཡོད་པའི་ཡིག་ཆུང་
དག་མཆན་ཡིན་ལ། ཡིག་ཆུང་མ་བྱས་པར་རྟགས་འདིར་བཀོད་པ་དག་ནོར་བཅོས་ཀྱི་
སྐོར་ཡིན།
༢ མ་དཔེ་མང་དུ་རྙེད་པ་དག་ལས་མ་དཔེ་རྙིང་པ་གཅིག་མ་ཕྱི་རུ་བཟུང་ཞིང་།
དེ་རུ་མི་གསལ་བར་དཔེ་གཞན་དུ་གསལ་བའི་སྐོར་རྣམས་རྟགས{}འདིའི་ནང་དུ་
བཀོད་ཡོད་ལ། ཐ་སྙད་དང་རྗོད་ཚུལ་ཅུང་མི་འདྲ་བ་དག་ཀྱང་རྟགས་འདིར་བཀོད་
ཡོད༑ མ་དཔེ་མི་འདྲ་བ་གསུམ་བཞི་ཡན་ཆད་བྱུང་བ་དག་རྟགས{}འདིའི་ནང་དུ་
ཨང་གྲངས༡དང༢་སོགས་བཀོད་ཡོད། དཔེར་ན་ཆག་ལོའི་ལམ་ཡིག་ཏུ།{ ༡ ཉའི་
ཁོག་པ། ༢ ཉའི་ལྟོ་བ། ༣ ལྐོག་པ}ཞེས་པ་ལྟ་བུར་མཚོན་ན་མ་དཔེ་མི་འདྲ་བ་གསུམ་
དུ་བྱུང བའི་འབྲི་སྟངས་མི་འདྲ་བ་གསུམ་ཡིན་པ་ལྟ་བུའོ། །དེ་ལྟར་དཔེ་མི་འདྲ་བར་
མངོན་པ་ལའང་ཚེག་བར་འགའ་རེ་ཡོད་པ་ནས། མང་ཤོས་ལ་ལྡེབ་མ་རེ་ཙམ་དེ་ལྟར་
བཀོད་པ་ཡང་ཡོད། དེ་བས་རྟགས{}འདི་འདྲའི་ནང་དུ་ཡོད་པ་ཀུན་དཔེ་མི་འདྲ་
བའི་ནང་དུ་ལྷག་མོ་ཡོད་རིགས་དང༌། དཔེ་མི་འདྲ་བའི་སྐོར་རྣམས་ཡིན།
༣ མ་དཔེར་ཆད་སོང་བ་ཡིན་ནམ་སྙམ་པ་དག་རྟགས【0འདིའི་ནང་དུ་བླངས་
ཡོད༑ དཔེར་ན་ལོ་ཆེན་རིན་བཟང་གི་རྣམ་ཐར་དུ། 【མཁའ་འགྲོ་མས་ལུང་ཇི་ལྟར་
བསྟན་པ་དང་བཞི།】ཞེས་པའི་ས་བཅད་འདི་དབུ་ནས་ཆད་སོང་བ་ཡིན་ནམ་སྙམ་
ནས་བཙུད་པ་ལྟ་བུའོ། །
༤ མ་དཔེར་ཡོད་པའི་ཡི་གེའམ་ཚིག་འགའ་རེ་ལྷག་མོ་ཡིན་ནམ་སྙམ་པ་དག་
དང་༑ ཐག་མ་ཆོད་པའི་རིགས་རྟགས།《འདིའི་ནང་དུ་བླངས་ནས་བཀོད་ཡོད། དེ་
8



དཔེ་ཚོགས་གསལ་བཤད།
ཡང་དཔེར་ན་ལོ་ཆེན་རིན་བཟང་གི་རྣམ་ཐར་དུ། དགུན་རྒྱམ་ཤུར་དུ་ཐུགས་དམ་
མཛད་ནས། 《སོས་ཐུགས་དམ་མཛད་ནས།》 སོས་ཐུགས་དམ་ཐོན་ནས། ཞེས་པའི་
སོས་ཐུགས་དམ་ཐོན་ནས་ཞེས་པ་ལྷག་མ་ཡིན་པས་རྟགས་དེར་བཙུད་པ་དང་། ཤཱཀྱ་
དཔལ་གྱིས་མཛད་པའི་ཐུགས་སྲས་ལོ་ཙཱ་བའི་རྣམ་ཐར་དུ། 《སྒྱུ་མ་ལྟ་བུའི་ངང་ཐམས་
ཅདདད་ཅིང་གུས་པའི་འབུལ་བ་བྱུང་བ་རྣམས་ཀྱང་
། ཞེས་པ་ལྟ་བུ་མ་ཡིག་ཏུ་མི་
གསལ་བས་ཐག་མ་ཆོད་པ་ལྟ་བུའོ། །
༥ ད་དུང་རྣམ་ཐར་འགའ་རེར་མ་དཔེ་མི་འདྲ་བར་མཚན་དོན་མི་འདྲ་བ་
མང་དུ་བཀོད་པའང་འདུག་མོད། རྣམ་ཐར་གྱི་མགོ་རུ་མཚན་མི་འདྲ་བ་མང་དུ་བཀོད་
པ་དང་། རྟགས་མང་དུ་བཏབ་པ་སོགས་ནི་མི་མཛེས་པར་འདུག་པས། དེ་དག་གཞུང་
དཀྱུས་སུ་མ་བཀོད་པར་རྣམ་ཐར་རེ་རེའི་མགོ་ཡི་གསལ་བཤད་ནང་དུ་བཀོད་ཡོད།
༤ རྣམ་ཐར་དང་ལམ་ཡིག་སོ་སོའི་གསལ་བཤད།
ལོ་པཎ་གྱི་རྣམ་ཐར་དང་
། ལམ་ཡིག་ཚང་མར་གསལ་བཤད་རེ་རེ་བཀོད་ཡོད།
གསལ་བཤད་ནང་དུ་སྐབས་བབས་ལོ་པཎ་དེའི་འཁྲུངས་འདས་ལོ་ཚིགས་སོགས་
བསྡུས་ཙམ་དང་། རྣམ་ཐར་དང་ལམ་ཡིག་དེ་ཡི་སྐོར་གྱི་གསལ་བཤད་ཕྲན་ཙམ་བཅས་
བཀོད་ཡོད། དེ་ཡང་མཚམས་སྦྱོར་རྣམས་ཧ་ཅང་བསྡུས་པར་བྲིས་ཡོད། དེ་ལྟ་མིན་ཚེ་
མཚམས་སྦྱོར་དེ་དག་ཀྱང་ཉོག་ལ་རིང་བ་ཞིག་ཏུ་འགྱུར་བ་དང་
། སྐབས་རེར་མཚམས་
སྦྱོར་ཙམ་ལས་འདས་ཏེ་དཔྱད་བརྗོད་ལྟ་བུ་ཞིག་ཏུ་འགྱུར་དང་། མཚམས་རེར་ རྣམ་
ཐར་གྱི་དཀྱུས་སུ་ཡོད་པ་མང་པོ་ཞིག་དགོས་མེད་ཀྱིས་མགོ་རུ་བླངས་བཞག་པ་ལྟ་བུ་
9



ལོ་པཎ་རྣམ་ཐར་ཕྱོགས་བསྒྲིགས།
སོགས་ཡོང་བས་འདིར་རབ་ན་ལྡེབ་ངོས་གཅིག་གམ། ཐ་ན་ཡང་ཤོག་ལྡེབ་གཅིག་ཙམ་
དུ་ཤོང་བ་བཟོས་ཡོད། འོན་ཀྱང་རྣམ་ཐར་འགའ་རེའི་རྩོམ་པ་པོ་རྩད་གཅོད་དཀའ་
བར་འདུག་ལ། ལོ་པཎ་མང་པོ་ཞིག་གི་འཁྲུངས་འདས་ལོ་ཚིགས་དེ་སྔའི་ཚིག་མཛོད་
དང་ལོ་རྒྱུས་དག་ཏུ་གསལ་བོར་བཀོད་མེད་པ་མང་ལ། ཚིག་མཛོད་སོགས་སུ་བཀོད་
པ་དག་ཀྱང་རྣམ་ཐར་སོགས་དང་བསྡུར་ན་མི་དག་པ་མང་བས་འཁྲུངས་འདས་རེ་
རེ་བཞིན་འགོད་པ་ཤིན་ཏུ་དཀའ་བར་འདུག་ནའང་
། རྣམ་ཐར་དང་། ལོ་རྒྱུས། ཆོས་
འབྱུང་སོགས་ཕན་ཚུན་བསྒྲིགས་ཏེ་ཕལ་ཆེ་བར་འཁྲུངས་འདས་ལོ་ཚིགས་བཀོད་
ཡོད་ལ། རྣམ་ཐར་རྩོམ་པ་པོ་ཡང་དཔེ་ཚོགས་གཞན་དང་གཞན་དུ་རྩོམ་པ་པོ་མི་
གསལ་ཞེས་བྲིས་པ་དག་ཀྱང་དཀའ་བས་བཙལ་ཏེ་རྩོམ་པ་པོ་བཀོད་ཡོད་མོད།
མཐའ་གཅིག་ཏུ་ཁ་ཚོན་གཅོད་དཀའ་བས་མཁྱེན་ལྡན་དག་གིས་སླར་ཡང་དཔྱད་
འཚལ།
༥ དེབ་ཕྲེང་གཉིས་པའི་སྐོར།
འདིར་ལོ་པཎ་གྱི་རྣམ་ཐར་དག་གང་བྱུང་དུ་མ་བསྒྲིགས་པར་དེབ་ཕྲེང་རྣམས་
ཀྱི་གོ་རིམ་ནི་ལོ་པཎ་དེ་དག་བྱོན་དུས་ཀྱི་དུས་ཚོད་ཀྱི་སྔ་ཕྱི་ལྟར་བསྒྲིགས་ཡོད་ལ། དེ་
ཡང་ཕལ་ཆེ་བར་དུས་ཐོག་གཅིག་པའི་པཎྜི་ཏ་དང་ལོ་ཙཱ་བ་དག་སྟབས་གཅིག་ཏུ་
བསྒྲིགས་ཡོད། ལོ་པཎ་རྣམ་ཐར་དེབ་ཕྲེང་གཉིས་པ་འདིར་འཁོད་པའི་རྣམ་ཐར་དང་
རྩོམ་པ་པོ་དག་ནི།
དེབ་བརྒྱད་པ། མར་པ་ལོ་ཙཱའི་རྣམ་ཐར་ཕྱོགས་བསྒྲིགས།
དེབ་འདིར་བསྟན་པ་ཕྱི་དར་གྱི་ལོ་ཙཱ་བ་དག་གི་མེས་པོ་ལྟ་བུ། བཀའ་བརྒྱུད་
10



དཔེ་ཚོགས་གསལ་བཤད།
གྲུ་
བསྟན་པའི་སྲོལ་འབྱེད་མར་པ་ལོ་ཙཱ་བའི་རྣམ་ཐར་སྐོར་ཕྱོགས་བསྒྲིགས་བྱས་ཡོད། དེ་
ཡང་༑ ༡ ཀཿཐོག་ཚེ་དབང་ནོར་བུས་མཛད་པའི་མར་མི་དྭགས་པོ་ཇོ་བོ་རྗེ་ཡབ་སྲས་
སོགས་དམ་པ་འགའ་ཞིག་གི་རྣམ་ཐར་ས་བོན་དུས་ཀྱི་ངེས་པ་བརྗོད་པ་དག་ལྡན་
ཉུང་གསལ། ༢ ཁོང་གི་དངོས་སློབ་རྔོག་ཆོས་སྐུ་རྡོ་རྗེས་མཛད་པའི་བླ་མ་མར་པ་ཆོས་
ཀྱི་ལོ་རྒྱུས་ཐུན་མོང་མ་ཡིན་པ། ༣ ལོ་རྒྱུས་སྨྲ་བ་ཆེན་པོ་དཔའ་བོ་གཙུག་ལག་ཕྲེང་
བས་མཛད་པའི་རྗེ་བཙུན་མར་པའི་རྣམ་པར་ཐར་པ་གྲུབ་པའི་ངོ་མཚར། ༤ རྗེ་མི་
བསྐྱོད་རྡོ་རྗེས་མཛད་པའི་རྗེ་བཙུན་མར་པ་ལོ་ཙཱའི་རྣམ་ཐར་ངོ་མཚར་བསམ་ཡས།
༥ རྒྱལ་ཚབ་གྲགས་པ་དོན་གྲུབ་ཀྱིས་མཛད་པའི་ལེགས་པར་བཤད་པ་རིན་པོ་ཆེའི་
གཟིངས་རྣམས་བཀོད་ཡོད།
དེབ་དགུ་པ། ས་སྐྱ་པཎྜི་ཏའི་རྣམ་ཐར་ཕྱོགས་བསྒྲིགས།
དེབ་འདིར་བསྟན་པ་ཕྱི་དར་སྐབས་ཀྱི་ཡོངས་སུ་གྲགས་པའི་བོད་ཀྱི་པཎྜི་ཏ་
དང་ལོ་ཙཱ་བ་ཆེན་པོ། བོད་སིལ་བུའི་རྗེས་ཀྱི་ལོ་རྒྱུས་ལ་གལ་གནད་ཤིན་ཏུ་ཆེ་བའི་མི་
སྣ་འཇམ་མགོན་ས་སྐྱ་པཎྜི་ཏའི་རྣམ་ཐར་སྐོར་ཕྱོགས་བསྒྲིགས་བྱས་ཡོད། དེ་ཡང་། ༡
དམར་སྟོན་ཆོས་ཀྱི་རྒྱལ་པོས་མཛད་པའི་བླ་མ་དམ་པ་བོད་ཀྱི་ལོ་རྒྱུས། ༢ འཇམ་མགོན་
ས་སྐྱ་པཎ་ཆེན་གྱི་རང་རྣམ་ང་བརྒྱད་མ་རྩ་འགྲེལ། ༣ འཕགས་པ་བློ་གྲོས་རྒྱལ་མཚན་
གྱིས་མཛད་པའི་ས་སྐྱ་པཎྜི་ཏའི་རྣམ་ཐར་གསུང་སྒྲོས་མ། ༤ ཆོས་རྗེ་ས་སྐྱ་པཎྜི་ཏའི་
རྣམ་ཐར་ལྷོ་པ་ཀུན་མཁྱེན་རིན་ཆེན་དཔལ་གྱིས་མཛད་པ། ༥ ཞང་རྒྱལ་བ་དཔལ་
གྱིས་མཛད་པའི་དཔལ་ས་སྐྱ་པཎྜི་ཏ་ཆེན་པོའི་རྣམ་པར་ཐར་པ། ༦ ཡར་ལུང་གྲགས་
པ་རྒྱལ་མཚན་གྱིས་མཛད་པའི་ཆོས་རྗེ་ས་སྐྱ་པཎྜི་ཏ་ཀུན་དགའ་རྒྱལ་མཚན་དཔལ་
བཟང་པོའི་རྣམ་ཐར་འབྲིང་པོ། ༧ ཡར་ལུང་པས་མཛད་པའི་ཆོས་རྗེ་ས་སྐྱ་པཎྜི་ཏའི་
T
11



ལོ་པཎ་རྣམ་ཐར་ཕྱོགས་བསྒྲིགས།
རྣམ་པར་ཐར་པ་མདོར་བསྡུས་པ་ཡན་ལག་བདུན་ལྡན། ༨ རིན་སྤུངས་པ་ངག་དབང་
འཇིགས་གྲགས་ཀྱིས་མཛད་པའི་སྐལ་བཟང་ལེགས་ལམ་རྣམས་བཀོད་ཡོད།
དེབ་བཅུ་པ། གྲུབ་ཆེན་ཨུ་རྒྱན་པའི་རྣམ་ཐར།
དེབ་འདིར་ཨུ་རྒྱན་པ་རིན་ཆེན་དཔལ་ཞེས་ཨུ་རྒྱན་དང་། རྒྱ་གར། རྒྱ་ནག་
སོགས་སུ་ཕེབས་མྱོང་བའི་ལོ་ཙཱ་བ། མཁས་དབང་དགེ་ཆོས་ཀྱིས་ཨུ་རྒྱན་པ་སྔ་མ་ཞེས་
གང་གསུངས་པ་གང་དེའི་རྣམ་ཐར་སྐོར་ཕྱོགས་བསྒྲིགས་བྱས་ཡོད། དེ་ཡང་
། ༡ དངོས་
སློབ་ཟླ་བ་སེངྒེས་མཛད་པའི་ལམ་ཡིག་རིན་ཆེན་ཕྲེང་བ། ༢ ཟླ་བ་སེངྒེས་མཛད་པའི་
རྣམ་ཐར་གསུང་སྒྲོས་མ། ༣ མདོ་སྟོད་གཞོན་ནུ་ཡེ་ཤེས་ཀྱིས་མཛད་པའི་རྣམ་ཐར་
བསྡུས་པ། ༤ སྟོང་ལྡན་ཤཀ་འོད་ཀྱིས་མཛད་པའི་རྣམ་ཐར་ཚིགས་བཅད་མ། ༥
མཁའ་སྤྱོད་དབང་པོས་མཛད་པའི་རྣམ་ཐར་རྫོགས་ལྡན་བདེ་བའི་དགའ་སྟོན། ༦
དངོས་སློབ་བསོད་ནམས་འོད་ཟེར་གྱིས་མཛད་པའི་རྣམ་ཐར་རྒྱས་པ་བྱིན་རླབས་ཆུ་
རྒྱུན་རྣམས་བཀོད་ཡོད།
དེབ་བཅུ་གཅིག་པ། ནགས་རིན་དང་ཁྲིམས་ཁང་ལོ་ཙཱ་བའི་རྣམ་ཐར།
དེབ་འདིར་བོད་དུ་ཕེབས་པའི་པཎྜི་ཏ་ཐ་མའི་གྲས་པཎྜི་ཏ་ནགས་རིན་གྱི་རྣམ་
ཐར་དང་ཁྲིམས་ཁང་ལོ་ཙཱ་པ་གཉིས་ཀྱི་རྣམ་ཐར་བཀོད་ཡོད། ༡ འགོས་ལོས་མཛད་
པའི་ནགས་རིན་གྱི་རྣམ་ཐར་དེར་སྐུ་ཚེའི་སྟོད་ཙམ་མམ་བོད་དུ་ཕེབས་ཐེངས་དང་
པོ་ཡན་གྱི་རྣམ་ཐར་ཙམ་ལས་མེད་པས། འདིར་ཁྲིམས་ཁང་ལོ་ཙཱ་བས་དེ་ལ་འཕྲོ་
མཐུད་དུ་ནགས་རིན་གྱི་སྐུ་ཚེའི་སྨད་ཀྱི་རྣམ་ཐར་དུ་བརྩམས་པ་ཆོས་ཀྱི་རྗེ་པཎ་ཆེན་
ནགས་ཀྱི་རིན་པོ་ཆེའི་ཞལ་སྔ་ནས་ཀྱི་རྣམ་པར་ཐར་པ་དང་
། ༢ ཞྭ་དམར་ཆོས་གྲགས་
ཡེ་ཤེས་ཀྱིས་མཛད་པའི་ཁྲིམས་ཁང་ལོ་ཙཱ་བའི་རྣམ་ཐར་རྒྱས་པ་ངོ་མཚར་རྒྱ་མཚོ་
12



དཔེ་ཚོགས་གསལ་བཤད།
ཞེས་བྱ་བ་གཉིས་བཀོད་ཡོད།
དེབ་བཅུ་གཉིས་པ། གུ་རུ་ལྷོ་ཕྱོགས་པ་དང་ཏཱ་ར་ནཱ་ཐའི་རྣམ་ཐར་སྐོར།
དེབ་ལྔ་པ་འདིར་བོད་དུ་ཕེབས་པའི་པཎྜི་ཏ་ཐ་མའི་གྲས་བུདྡྷ་གུཔྟའམ་གུ་རུ་
ལྷོ་ཕྱོགས་པ་དང་
། རྗེ་བཙུན་ཏཱ་ར་ནཱ་ཐ་གཉིས་ཀྱི་རྣམ་ཐར་བཀོད་ཡོད། དེ་ཡང་།
རྗེ་བཙུན་སྒྲོལ་བའི་མགོན་པོས་མཛད་པའི་བུདྡྷ་གུཔྟའི་རྣམ་ཐར་རང་རྟོག་གི་དྲི་མས་
མ་སྦགས་པའི་ཡི་གེ་ཡང་དག་པའོ་ཞེས་པ་དང་
། དེ་ཡི་དངོས་སློབ་ལོ་ཙཱ་བ་རྗེ་བཙུན་
ཏཱ་ར་ནཱ་ཐ་ཉིད་ཀྱི་རྣམ་ཐར་སྐོར་ལས། ༡ རྗེ་བཙུན་ཐམས་ཅད་མཁྱེན་པ་ཏཱ་ར་ནཱ་
ཐའི་དགུང་ལོ་བཞི་པ་ཡན་གྱི་རྣམ་ཐར་མདོར་བསྡུས། ༢ གསང་བའི་རྣམ་ཐར་
བསྡུས་པ། ༣ གསང་བའི་རྣམ་ཐར་འབྲིང་པོ། ༤ གསང་བའི་རྣམ་ཐར་ཅུང་ཟད་རྒྱས་
པ༑ ༥ ཤིན་ཏུ་གསང་བ་ཉམས་རྟོགས་ཀྱི་རྣམ་ཐར། ༦ རྣམ་ཐར་བསྟོད་པ་དད་པའི་
ལྗོན་ཤིང་། ༧ རང་རྣམ་ཤིན་ཏུ་རྒྱས་པ་མ་བཅོས་ལྷུག་པའི་རྟོགས་བརྗོད་ལས་དགུང་
ལོ་སུམ་ཅུ་ཡན་གྱི་རྣམ་ཐར་རྣམས་བཀོད་ཡོད།
དེབ་བཅུ་གསུམ་པ། ཏཱ་ར་ནཱ་ཐའི་རྣམ་ཐར།
དེབ་དྲུག་པ་འདིར་རྗེ་བཙུན་ཏཱ་ར་ནཱ་ཐའི་རང་རྣམ་རྒྱས་པ་མ་བཅོས་ལྷུག་
པའི་རྟོགས་བརྗོད་ལས་དགུང་ལོ་སོ་གཅིག་མན་གྱི་རྣམ་ཐར་བཀོད་ཡོད། རྗེ་བཙུན་
ཏཱ་ར་ནཱ་ཐའི་རྣམ་ཐར་ད་སྔ་དཔར་བ་དག་ནི་རྟག་བརྟན་གླིང་གི་དཔར་དང་
། ཛམ་
ཐང་གི་དཔར་མ་གཉིས་ལ་གཞི་བཟུང་ནས་དཔར་བ་ཡིན་འདུག་ལ། འབྲས་སྤུངས་
གནས་བཅུ་ལྷ་ཁང་ནས་བྱུང་བའི་དཔེ་རྙིང་བྲིས་མ་དེར་དཔར་མ་དེ་གཉིས་སུ་མ་
ཚང་བ་མང་པོ་ཞིག་འདུག་པས་དེ་ནས་བྱུང་བ་དག་ཁ་བསྐངས་ཏེ་ཞིབ་པར་བྱས་
ཡོད་ལ། དེ་ཡང་གཞན་དག་ལ་དཔྱད་གཞིར་སྨན་ཕྱིར་གཞུང་དཀྱུས་སུ་ཐད་ཀར་མ་
13



ལོ་པཎ་རྣམ་ཐར་ཕྱོགས་བསྒྲིགས།
བཙུད་པར་དཔེ་ནས་བྱུང་བ་དག་རྟགས་སུ་བླངས་ནས་བཀོད་ཡོད།
བཀའ་དྲིན་ཞུ་ཡིག།
ལོ་ཙཱ་བ་དང་པཎྜི་ཏ་དེ་དག་གི་རྣམ་ཐར་རྣམས་ཕྱོགས་བསྒྲིགས་བྱས་ཏེ་དེབ་
ཏུ་བསྒྲིག་རྒྱུ་ཞིག་བྱུང་ན་ཅི་མ་རུང་སྙམ་དུ་རིང་མོའི་དུས་ནས་སྨོན་ཞིང་བརྩོན་མོད།
གཞན་ལ་གཏགས་ཡོན་བྱེད་པ་སོགས་ཀྱང་མ་འབྱོར་ཞིང་། གཞན་ལ་རོགས་བྱེད་
པའི་རེ་ཞུ་བྱེད་པ་སོགས་ཀྱང་མ་སྤོབས། དེ་བས་རང་ཉིད་གཅིག་པུས་ལག་བསྟར་ཏེ་
རྩིས་འཕྲུལ་དུ་བཏགས་པ་ཡིན་མོད། དེ་ཡང་རུས་སྦལ་ནུར་འགྲོས་ཀྱི་ཚུལ་དུ་ཧ་ཅང་
ཕྱི་ཕྱིར་འགྱངས་ཤིང་ལུས་པར་གྱུར།
ཉེ་ལམ་ཧོར་ཤུལ་མཁན་པོ་དགེ་དཔལ་གྱིས་ཁོ་བོས་འདི་ག་ནས་ལོ་པཎ་གྱི་
རྣམ་ཐར་ཕྱོགས་སྒྲིག་བྱེད་ཀྱིན་ཡོད་པ་རྟོགས་རྗེས། ཁོང་གིས་ཀྱང་ལོ་པཎ་གྱི་རྣམ་
ཐར་འདི་དག་ཕྱོགས་སྒྲིག་བྱེད་པ་ནི་ཤིན་ཏུ་གལ་ཆེ་བར་བཟུང་ནས། ཕར་བསྐུལ་
བ་དང་ཞུ་བ་སོགས་གང་ཡང་མེད་ནའང་དཔར་དུ་སྐྲུན་བྱེད་ཀྱི་རོགས་དན་བླ་མེད་
གནང་བྱུང་བས་གཟོད་སྒོ་རུ་ཕུད་ཐུབ་པ་བྱུང་བས་ཁོང་ལ་བཀའ་དྲིན་རབ་ཏུ་ཆེ་
ཞེས་ཞུ།
གཞན་ཡང་དེབ་འདིར་མ་དཔེ་ཡི་མཐུན་འགྱུར་གནང་མཁན་དང་ཞུ་དག་པ་
ཡོངས་ལ་བཀའ་དྲིན་ཆེ་ཞེས་ཞུའོ། །
14



དཀར་ཆག
ཤག་འོད་པ། 69
103
107
ལམ་ཡིག་རིན་ཆེན་ཕྲེང་བ་ཨུ་རྒྱན་པས་ཨུ་རྒྱན་དུ་བྱོན་པ།
“ཟླ་བ་སེངྒེ། 1
ཨུ་རྒྱན་པའི་རྣམ་ཐར་གསུང་སྒྲོས་མ།
་ཟླ་བ་སེངྒེ། 17
ཨུ་རྒྱན་པའི་རྣམ་ཐར་བསྡུས་པ།
མདོ་སྟོད་པ་གཞོན་ནུ་ཡེ་ཤེས། 51
ཨུ་རྒྱན་པའི་རྣམ་ཐར་ཚིགས་བཅད་མ།
ཨོ་རྒྱན་པའི་རྣམ་ཐར་རྫོགས་ལྡན་བདེ་བའི་དགའ་སྟོན། མཁའ་སྤྱོད་པ་དྲི་མེད་ཡེ་ཤེས། 75
ཨུ་རྒྱན་པའི་རྣམ་པར་ཐར་པ་བྱིན་རླབས་ཀྱི་ཆུ་རྒྱུན། བསོད་ནམས་འོད་ཟེར། 103
ཐོག་མར་དགེ་བ་ཀླད་ཀྱི་དོན།
དམ་པའི་རིགས་སུ་སྐུ་འཁྲུངས་པའི་སྐོར།
དམ་པའི་ཆོས་ཀྱི་སྒོ་རུ་ཞུགས་ཤིང་ཕྱོགས་མེད་ཐོས་པ་བཙལ་བའི་སྐོར།
བསླབ་པ་ཡོངས་སུ་རྫོགས་པ་བསྙེན་རྫོགས་ཀྱི་སྡོམ་པ་ནོད་པའི་ཚུལ།
དུས་འཁོར་གྱི་ཆོས་བཀའ་ཞུས་ཤིང་དམ་པ་རྒྱ་གར་གྱི་ཞལ་གཟིགས་པའི་ཚུལ།
ཆོས་ཀྱི་རྗེ་རྒྱལ་བ་རྒོད་ཚང་པ་མཇལ་ཞིང་ཟབ་རྒྱས་གདམས་པ་ནོད་པའི་སྐོར
།
......
དཔོན་སློབ་གསུམ་བྱང་དར་འོག་གི་དོ་ལ་ཕེབས་པའི་སྐོར།
གངས་ཀྱི་རྒྱལ་པོ་ཏི་སེར་ཕེབས་པའི་སྐོར།-
ཀུ་ལུ་ཏ་དང་། མ་རུ། གན་དྷ་ལ་རྣམས་སུ་ཕེབས་པའི་སྐོར།
114
118
119
122
143
... 148
152
1



155
- 158
· 183
· 186
..190
201
114
.224
ལོ་པཎ་རྣམ་ཐར་ཕྱོགས་བསྒྲིགས།
སྤྱི་གཙུག་ཛ་ལེན་དྷ་རར་ཕེབས་པའི་སྐོར།
དཔལ་ཡེ་དང་གཉིས་ཀྱིས་ཨུ་རྒྱན་སྤྲུལ་པའི་ཞིང་དུ་ཕེབས་པའི་སྐོར།
ཨུ་རྒྱན་ནས་ཕྱིར་ཕེབས་པའི་སྐོར།
ཁ་ཆེའི་ཡུལ་དུ་ཕེབས་པའི་སྐོར།
མངའ་རིས་མར་ཡུལ་དང་རྟ་སྒོའི་གངས་སོགས་སུ་ཕེབས་པའི་སྐོར།
སླར་རྡོ་རྗེ་གླིང་སོགས་ཆོས་རྗེའི་གདན་ས་རྣམས་སུ་ཕེབས་པའི་སྐོར།
རྒྱ་གར་རྡོ་རྗེ་གདན་དུ་ཕེབས་པའི་སྐོར།
རྡོ་རྗེ་གདན་ནས་སླར་བྱོན་པའི་སྐོར།
འགྲོ་དོན་དུས་བབས་ཀྱི་ལུང་བསྟན་བྱུང་ཞིང་མཛད་འཕྲིན་བསྐྱངས་པའི་སྐོར།
སླར་ཡང་རྡོ་རྗེ་གདན་དུ་ཕེབས་པའི་སྐོར།
བལ་པོ་བརྒྱུད་བོད་དུ་ཕྱིར་ཕེབས་པའི་སྐོར།
ས་སྐྱ་དང་། ཚོང་འདུས། བསམ་ཡས། ལྷ་ས་སོགས་སུ་ཕེབས་པའི་སྐོར།
སླར་དཔལ་ལྡན་བྷུ་ཏུར་ཕེབས་པའི་སྐོར།
སེ་ཆེན་རྒྱལ་པོའི་གདན་འདྲེན་པ་བྱུང་ཞིང་རྒྱ་ནག་ཏུ་ཕེབས་པའི་སྐོར།
སླར་བོད་དུ་ཕེབས་ཏེ་སྐུ་ཚེའི་སྨད་ཀྱི་མཛད་འཕྲིན་བསྐྱངས་པའི་སྐོར།
མཐར་གཟུགས་སྐུ་ཆོས་དབྱིངས་སུ་བསྡུ་བ་མཛད་པའི་ཚུལ།
ཐ་མར་དགེ་བ་མཇུག་གི་དོན། ..
..225
..246
.. 250
-258
..288
292
.307
344
348
2.



ལོ་ཙཱ་བ་གྲུབ་ཆེན་ཨུ་རྒྱན་པ།
{༡༢༣༠-༡༣༠༩}
གྲུབ་ཆེན་ཨུ་རྒྱན་པ་ཞེས་ཡོངས་སུ་གྲགས་པ་དེ་ནི་རྒྱུས་ཀྱི་རིགས་སུ་རབ་བྱུང་བཞི་པའི་ལྕགས་སྟག་
ཕྱི་ལོ༡༢༣༠ལོར་གཙང་སྟོད་ནས་ཟླུམ་དུ་འཁྲུངས་ཤིང་
། རང་གི་ཁུ་བོ་མཁས་ཤིང་གྲུབ་པ་བརྙེས་པ་ནམ་
མཁའ་རྒྱལ་མཚན་ཞེས་བྱ་བ་དེས་མཚན་སེངྒེ་དཔལ་ཞེས་བྱ་བར་བཏགས། དགུང་ལོ་བདུན་ནས་བཅུ་དྲུག་
གི་བར་དུ་རང་གི་ཁུ་བོ་གོ་ལུང་པ་ནམ་མཁའ་རྒྱལ་མཚན་གྱི་མདུན་ནས་ཡབ་མེས་ཀྱི་ཆོས་མ་མོ་དང་།
ཕུར་པ། བདེ་མཆོག་སོགས་གསན་ཞིང་ཐུགས་སུ་ཆུད་པར་མཛད། དགུང་ལོ་བཅུ་དྲུག་སྟེང་གཙང་བོ་དོང་
ཆོས་གྲྭ་ཆེན་མོར་ཕེབས་ནས་སློབ་དཔོན་རིན་རྩེ་དང་། གཅེན་པོ་གོ་ལུང་པ་མདོ་སྡེ་རྒྱལ་མཚན། དུས་འཁོར་
བ་སངས་རྒྱས་རྡོ་རྗེ་སོགས་ལས་དཔལ་དུས་ཀྱི་འཁོར་ལོས་གཙོས་པའི་མདོ་སྔགས་ཀུན་ལ་མཁས་པར་སྦྱངས།
དགུང་ལོ་ཉེར་གསུམ་སྟེང་ཆོས་རྗེ་རྒྱལ་བ་རྒོད་ཚང་བའི་ཞབས་ལ་གཏུགས་ཏེ་ཟབ་རྒྱས་ཀྱི་གདམས་པ་མ་
ལུས་ཐོབ། མཐར་རབ་བྱུང་ལྔ་པའི་ས་བྱ་ཕྱི་ལོ༡༣༠༩ལོར་སྐུ་གྲོངས་པའི་ཚུལ་སོགས་རྒྱུས་པར་གཞུང་དངོས་
ལས་ཤེས་འཚལ།
ཁོང་གི་རྣམ་ཐར་དང་ལམ་ཡིག་ཁག་ནི་ཤིན་ཏུ་གྲགས་པ་ཆེ་བ་ཡིན་ཞིང་། མཁས་དབང་དགེ་ཆོས་
ཀྱིས་ཀྱང་ཨུ་རྒྱུན་གྱི་གནས་ངོས་འཛིན་པ་ལ་ཤིན་ཏུ་གལ་ཆེ་བར་གསུངས་པ་ལྟར། རང་རེ་ལ་གལ་ཆེ་བའི་ས་
གནད་ཨུ་རྒྱན་དང་། ཟངས་དཀར། སྦལ་ཏི། བྲུ་ཤ། ཁ་ཆེ། སྟག་གཟིག་སོགས་ངོས་འཛིན་པ་ལ་རྣམ་ཐར་འདི་
ལས་ལྷག་པ་ཞིག་མེད་པ་ལྟ་བུར་གྱུར་ཡོད། དེབ་འདིར་ཁོང་གི་རྣམ་ཐར་ལས། ༡ དངོས་སློབ་ཟླ་བ་སེངྒེས་
མཛད་པའི་ལམ་ཡིག་རིན་ཆེན་ཕྲེང་བ་ཨུ་རྒྱན་པས་ཨུ་རྒྱན་དུ་བྱོན་པ་ཞེས་པ་དང་
། ༢ དེ་ཡིས་མཛད་པའི་
ཨུ་རྒྱན་པའི་རྣམ་ཐར་གསུང་སྒྲོས་མ། ༣ དངོས་སློབ་མདོ་སྟོད་པ་གཞོན་ནུ་ཡེ་ཤེས་ཀྱིས་མཛད་པའི་ཨུ་རྒྱུན་
པའི་རྣམ་ཐར་བསྡུས་པ། ༤ དངོས་སློབ་སྟོང་ལྡན་ཤཀ་རས་ཀྱིས་མཛད་པའི་ཨུ་རྒྱན་པའི་རྣམ་ཐར་ཚིགས་
བཅད་མ། ༥ མཁའ་སྤྱོད་པ་དྲི་མེད་དཔལ་ཡེ་ཤེས་ཀྱིས་མཛད་པའི་ཨུ་རྒྱན་པའི་རྣམ་ཐར་རྫོགས་ལྡན་བདེ་
1



ལོ་པཎ་རྣམ་ཐར་ཕྱོགས་བསྒྲིགས།
བའི་དགའ་སྟོན། ༦ བསོད་སྙོམས་པ་བསོད་ནམས་འོད་ཟེར་གྱིས་མཛད་པའི་གྲུབ་ཆེན་ཨུ་རྒྱུན་པའི་རྣམ་
ཐར་རྒྱས་པ་བྱིན་རླབས་ཀྱི་ཆུ་རྒྱུན་ཏེ་དྲུག་ཙམ་བཀོད་ཡོད། དེ་དག་གི་ནང་དུ་ཕན་ཚུན་བཤད་ཚུལ་མི་འདྲ་
བ་དང་། གནས་ངོས་འཛིན་ཚུལ་ཅུང་མི་འདྲ་བའང་མཆིས་པས་ཀློག་མཁན་དག་གིས་དེ་དག་ལའང་ཞིབ་
དཔྱོད་བྱེད་པ་གལ།
རྣམ་ཐར་དེ་དག་ཀྱང་མ་དཔེ་རྙིང་པ་ཁུངས་ཐུབ་མང་ཙམ་ལ་བསྡུར་བ་ཡིན་ཞིང་
། ལྷག་པར་ཚིགས་
བཅད་མ་དང་དད་པའི་ཆུ་རྒྱུན་གཉིས་བསྡུར་དཀའ་བ་བྱུང་། དེ་ཡང་དད་པའི་ཆུ་རྒྱུན་ལ་མ་དཔེ་བྲིས་མ་
དབུ་མེད་མི་འདྲ་བ་གསུམ་ཙམ་ལག་ཏུ་འབྱོར་ཞིང་། སྔོན་ཆད་དེབ་གཟུགས་སུ་དཔར་བ་ཞིག་ཀྱང་ཡོད་པ་
དེ་དག་བསྡུར་བ་ཡིན། དཔེ་རྙིང་བྲིས་མ་དེ་དག་ལའང་ཕན་ཚུན་ཐག་གཅོད་དཀའ་བའི་མི་མཐུན་པ་དང་
ཆད་ལྷག་མང་དུ་བྱུང་བ་དང་། སྐབས་རེར་ལྡེབ་མང་པོའི་བར་དུ་གོ་རིམ་མི་འདྲ་བར་འཁྲུགས་སོང་བའང་
འདུག་པས་མི་གསུམ་རེས་ཉིན་གང་བསྡུར་ནའང་ལྡེབ་བཅུ་ཁ་རེ་ལས་མི་འགྲོ་བའི་ངལ་བ་ཡང་བྱུང་མོད།
ངལ་བ་ལ་མ་འཛེམ་པར་ཞིབ་ཙམ་བསྡུར་ཏེ། ད་ཐེངས་ཡིག་ནོར་གཅིག་གཉིས་རེ་ཡོད་སྲིད་པ་ལས་གཞན་
མ་དཔེར་བསྡུར་བ་སོགས་ཞིབ་ཙམ་བྱུང་ཡོད་སྙམ་པས་ཀུན་ཀྱིས་མ་དཔེ་གཞན་དག་དང་བསྡུར་ནས་
གཟིགས་འཚལ། དེབ་སྔ་མ་ཞིག་ཏུ་རྣམ་ཐར་འདིའི་སྐབས་རྣམས་སུ་ས་བཅད་ཀྱང་བཙུད་འདུག་མོད། སྡོམ་
གྱི་ཚིགས་བཅད་དེ་དག་ལས་གསལ་བའི་ས་བཅད་ཅིག་དགོས་དོན་མི་འདུག་སྙམ་ནས་མགོར་དཀར་ཆག་
ཙམ་བཀོད་པ་ལས་གཞུང་དཀྱུས་སུ་ས་བཅད་བཀོད་མེད།
ཨུ་རྒྱན་པའི་རྣམ་ཐར་ཚིགས་བཅད་མ་ཞེས་བྱ་བ་འདི་ལ་མ་ཡིག་བྲིས་མ་རྙིང་པ་གཅིག་ལས་མ་རྙེད་
ཅིང་༑ དེ་ཡང་མ་དག་པ་དང་
། ཐག་མི་ཆོད་པའི་སོམ་ཉིའི་ཡུལ་དུ་གྱུར་པ། ཚིགས་བཅད་ལྷུ་མི་འགྲིག་པ་དང་།
སྐབས་རེར་མཆན་ཞིག་དཀྱུས་སུ་ཤོར་བ་ཡིན་ནམ་སྙམ་པ་སོགས་མང་དག་ཅིག་འདུག་པས་ད་ཐེངས་འདིར་
མ་བསྒྲིགས་ན་འོས་སམ་ཡང་སྙམ་མོད། གྲོགས་པོ་ལོ་རྒྱུས་སྨྲ་བ་འགའ་རེས་རྣམ་ཐར་དེ་ཡག་ཤོས་ཤིག་ཏུ་
གྲགས་པས་ཅིས་ཀྱང་མ་དཔེ་ལྟར་བཀོད་ན་ལེགས་རབས་གསུང་བྱུང་བས། འདིར་ཐག་ཆོད་པ་དག་བཅོས་
རྟགས་སུ་བླངས། ཐག་མི་ཆོད་པའི་རིགས་རྣམས་མ་དཔེ་སོར་བཞག་བྱས་ཏེ་བཀོད་ཡོད་པས། དེ་ལུགས་
ཐུགས་ལ་ངེས་འཚལ།
2



༄༅། །ལམ་ཡིག་རིན་ཆེན་ཕྲེང་བ་ཨུ་རྒྱན་པས་ཨུ་རྒྱུན་དུ་
བྱོན་པ་བཞུགས་སོ། །
ཟླ་བ་སེངྒེས་མཛད།
ན་མོ་རད་ན(རཏྭཱ)གུ་རུ།
མངོན་སྤྱོད་ཚེ་ན་རྐང་གཉིས་གཙོ་བོ་སྟེ། །
ཚད་མེད་ཐུགས་རྗེའི་འོད་སྟོང་ལྡན་པ་ལ། །
འགྲོ་བའི་དཔལ་དུ་ཤར་བའི་རྡོ་རྗེ་འཆང་། །
ཨུ་རྒྱན་པ་ཞེས་ཉི་ཟླ་ལྟར་གྲགས་པའི། །
ཆོས་རྗེ་བླ་མ་དེ་ལ་གུས་པས་ཕྱག་འཚལ་ལོ། །
སྐུ་གསུང་ཐུགས་ཆེ་བའི་ཡོན་ཏན་དཔག་ཏུ་མེད་པ་དང་ལྡན་པའི་བདག་གི་
བླ་མ་དམ་པ་འདི་ལ། སྔར་གངས་ཅན་གྱི་རྒྱུད་དུ་ཡོངས་སུ་མ་གྲགས། ཁྱད་པར་དུ་
གདམས་པའི་སྐོར་བསམ་གྱིས་མི་ཁྱབ་པ་གཞན་ལས་འཕགས་པ་ཞིག་མངའ་
ཞིག(ཞིང་)། དེ་རྣམས་ཀྱི་ནང་ནས་མཆོག་ཏུ་གྱུར་པ། བླ་མེད་ཀྱི་རྒྱུད་ཐམས་ཅད་ཀྱི་
སྙིང་པོ་རྡོ་རྗེ་གསུམ་གྱི་བསྙེན་བསྒྲུབ་ཅེས་བྱ་བའི་བྱུང་ཚུལ་ནི། རྗེ་རྒོད་ཚང་པ་ཆེན་
1



ལོ་པཎ་གྱི་རྣམ་ཐར་ཕྱོགས་བསྒྲིགས།
པོ་འདྲན(འགྲན)ཟླ་ཐམས་ཅད་དང་བྲལ་བའི་བླ་མ་དེ་ཉིད་ཀྱིས་ལུང་བསྟན་ནས།
ཨུ་རྒྱན་སྤྲུལ་པའི་ཞིང་དུ་བྱོན་པའི་དུས་སུ། བཅོམ་ལྡན་འདས་མ་རྡོ་རྗེ་རྣལ་འབྱོར་
མ་ཉིད་ཀྱིས་མངོན་སུམ་དུ་གནང་བ་སྟེ། དེ་ཡང་རྗེ་རིན་པོ་ཆེ་པ་ཉིད་དགུང་ལོ་ཉི་
ཤུ་རྩ་གསུམ་པའི་དུས་སུ། མཚན་ཉིད་ཀྱི་ཆོས་ཐམས་ཅད་ལ་ནི་མཁས་པའི་གྲགས་
པ་ཐོབ། རྒྱུད་སྡེའི་ཐོབ་པ་རྣམས་ཀྱང་ལེགས་པར་རྫོགས་ཏེ། དེ་ནས་བསྒོམས་པའི་
ཏིང་ངེ་འཛིན་ལ་ཐུགས་གཞོལ་བར་དགོངས་ནས། རེ་ཞིག་དུས་འཁོར་བའི་མན་
ངག་སྦྱོར་བ་ཡན་ལག་དྲུག་གི་ཏིང་ངེ་འཛིན་བསྒོམས་པས། རྟགས་སྣང་རྣམས་རྫོགས་
པར་བྱུང་བའི་སྐབས་སུ། བོད་ན་ཡོད་པའི་སྦྱོར་དྲུག་གི་མན་ངག་ཀུན་གྱིས་ཅུང་ཞིག་
ཡིད་མ་ཚིམས་པར་དེ་ཉིད་ཞུ་བ་དང་
། དུས་འཁོར་གྱི་བཀའ་འཕྲང་མང་ཞིག་ལ་མ་
བདེ་བ་ཡོད་པ་རྣམས་ཀྱི་སྒྲོ་འདོགས་གཅོད་པའི་ཕྱིར། ཤམྦྷ་ལར་རིགས་ལྡན་གྱི་དྲུང་
དུ་གཤེགས་པའི་ཐུགས་དགོངས་བྱུང་
།
དེ་ཡང་རིན་པོ་ཆེ་པ་སྐུ་གཞོན་པའི་དུས་སུ། ཆོས་རྗེ་རྒོད་ཚང་པའི་ཞལ་ནས།
སྐྱེས་བུ་དམ་པ་འདི་ནི་སྦྱངས་པ་སྔོན་དུ་སོང་བ་ཡིན་ཏེ། བསྟན་པ་ཙམ་གྱིས་གྲོལ་
བར་འགྱུར་ཞིང་
། ནམ་ཞིག་ངའི་དྲུང་དུ་ཤོག་ཅིག །ཡང་(ཡོང་)དགོས་པའི་རྒྱུ་མཚན་
ཡོད་དོ་ཅེས(ཞེས)པའི་ལུང་བསྟན་ཡོད་པ་དང་། སྔོན་གྱི་སྨོན་ལམ་དང་འབྲེལ་བའི་
དབང་གིས། སྔོན་ལ་རྗེ་རྒོད་ཚང་པའི་དྲུང་དུ་བྱོན་ནས་དེ་ནས་ཤམྦྷ་ལར་གཤེགས་
དགོངས་ནས། དཔལ་བདེ་ཆེན་སྟེངས་ན་ཆོས་རྗེ་བཞུགས་པའི་དྲུང་དུ་བྱོན། དེར་
ཆོས་རྗེ་རིན་པོ་ཆེ་པ་བདེ་ཆེན་སྟེངས་སུ་གདན་ཕེབས་པའི་ཚེ། རྗེའི་ཞལ་ནས། མདང་
རྗེ་རས་ཆུང་པ་དང་མཇལ་བ་རྨིས། ལྟས་བཟང་པོ་མང་པོ་བྱུང༌
། དེ་རིང་ལས་ཅན་གྱི་
སློབ་མ་ཅིག(ཞིག)འོང་པ་ཡིན། སུས་ཀྱང་སྒོ་མ་བསྡུད་ཅིག་གསུངས། རིན་པོ་ཆེ་པ་
2



ལམ་ཡིག་རིན་ཆེན་ཕྲེང་བ།
ཉིད་ལ་བདེ་ཆེན་སྟེངས་ཀྱི་ནང་དུ་ཚུད་པ་ཙམ་གྱིས། བདེ་གསལ་མི་རྟོག་པའི་ཏིང་
ངེ་འཛིན་བཟང་པོ་འཁྲུངས། ཆོས་རྗེའི་གཟིམ་ཁང་གཟིགས་པ་ཙམ་གྱིས་སྣང་བ་ཐམས་
ཅད་རྨི་ལམ་དང་སྒྱུ་མ་ལྟ་བུར་རྟོགས། ཆོས་རྗེའི་ཞལ་གཟིགས་པ་ཙམ་གྱིས་རོ་གཅིག་
གི་རྟོགས་པ་རྒྱུད་ལ་འཁྲུངས། ཆོས་རྗེའི་ཞལ་ནས། བླ་མ་ཡང་མཚན་ཉིད་དང་ལྡན་
ཏེ་མཆི། ལས་ཅན་གྱི་སློབ་མ་ཕེབས་པ་ལགས་སམ། རང་གཞན་གྱི་དོན་གཉིས་འགྲུབ་
པ་མཚར། དུས་དེ་རིང་ཙམ་ལས་དགའ་བ་ཅིག(ཞིག)། ཅེས་པ་ལ་སོགས་པ་ཤིན་ཏུ་
མཉེས་པའི་བཀའ་རྩལ(སྩལ)མང་པོ་བྱོན།
དེ་ནས་ལྷན་ཅིག་སྐྱེས་སྦྱོར་གྱི་ཁྲིད་ཞུས་པས། རྟོགས་པ་ཉིན་མཚན་འཁོར་ཡུག
(ཁོར་ཡུག)ཏུ་སོང་། ཆོས་རྗེའི་ཞལ་ནས། དཔལ་ཕག་མོ་གྲུབ་པ་དང་། གླིང་རས་གཉིས་
མཇལ་བ་འདྲ་སེ་ཡིན། ཁོ་བོའི་རྟོགས་པའི་བཀའ་ཁྱེད་ལ་བབས་ལགས་གསུངས། མ་
ཅིག་འགྲོ་བ་བཟང་མོའི་ཞལ་ནས་ཀྱང༌། སློབ་དཔོན་ཇོ་བཙུན་གྱིས་ཁྲིད་བསྐྱངས་པ་
ཙམ་གྱིས་རྟོགས་པ་ཉིན་མཚན་ཁོར་ཡུག་ཏུ་སོང་སྟེ། རང་གཞན་གྱི་དོན་ཐམས་ཅད་
འགྲུབ་པ་ཡིན་ནོ། །ཞེས་པའི་ལུང་བསྟན་པ་ཡང་བྱུང་
། དེ་ནས་ཆོས་རྗེའི་དྲུང་དུ་ལོ་ངོ་
གསུམ་བཞུགས། འགྲོ་དོན་གྱི་སྒང་ལ་ཡོད་པས། ཁྱོད་ཀྱིས་ཁྲིད་གཉེར་གྱིས་ཤིག་
གསུངས་ནས། ཁྲིད་གཉེར་མཛད། སྐུ་མཚམས་ལ་བཞུགས་པའི་དུས་སུ་ཡང་རྗེ་རིན་
པོ་ཆེ་པ་སྒོ་མེད་ལ་ཡོད་པས། ཚོགས་དང་སྐུ་མཚམས་ཀྱི་ནང་དུ་གདམས་པ་མ་ལུས་
པ་ཡོངས་སུ་རྫོགས་པར་གནང་
།
ཉིན་གཅིག་གི་ཚེ་ཁྱོད་དང་ཡི་དམ་མཁའ་འགྲོ་མ་རྡོ་རྗེ་རྣལ་འབྱོར་མ་དང་
འབྲེལ་ཆེ་བར་གདའ་གསུང་པས། དེའི་ནུབ་མོ་རྗེ་བཙུན་མའི་བྱིན་རླབས་གནང་བའི་
སྣང་བ་བྱུང༌། ནང་པར་ཆོས་རྗེའི་དྲུང་དུ་དེས་བྱིན་རླབས་ཀྱི་གོ་ཆོད་དམ་མི་ཆོད་
3



ལོ་པཎ་གྱི་རྣམ་ཐར་ཕྱོགས་བསྒྲིགས།
ཞུས་པས། ཤིན་ཏུ་ཆོད་གསུངས། དེ་ནས་ཤམྦྷ་ལར་གཤེགས་པའི་རྟེན་འབྲེལ་སྒྲིག་
པའམ། གཞན་ཡང་རྒྱུ་མཚན་དུ་མ་ཞིག་ལ་བརྟེན་ནས། ཆོས་རྗེའི་དྲུང་དུ་བདག་ལ་
དུས་འཁོར་གྱི་དབང་ཞིག་གནང་བར་ཞུ་ཞུས་པས། དབང་བྱས་པས་ཆོག་གིས་གསོལ་
བ་ཐོབ་ཅིག་གསུང་
། དེར་དེའི་ནུབ་མོ་ནམ་ཐོ་རངས་ཀྱི་ཆ་ལ། འོད་གསལ་གྱི་ངང་དུ།
ཆོས་རྗེ་སྐུ་འཁོར་དང་བཅས་པ་བྱོན་ཏེ། དཀྱིལ་འཁོར་འཁོར་ལོ་མངོན་སུམ་དུ་ཞལ་
བསྟན་ནས། དུས་ཀྱི་འཁོར་ལོའི་དབང་ཡོངས་སུ་རྫོགས་པ་གནང་
། དུས་འཁོར་གྱི་
བཀའ་འཕྲང་མ་བདེ་བ་རྣམས་ཀྱང་ཞུས་པས་གནད་ཟབ་མོ་མང་ཞིག་གནང་ནས། མ་
བདེ་བ་རྣམས་ཀྱང་ཕལ་ཆེར་ཁྲོལ
།
ནང་པར་ཆོས་རྗེའི་དྲུང་དུ་ཕྱིན་པས། སྤྱིར་ང་རྩིབས་རིར་བསྡད་པའི་དུས་ན་
བཅོམ་ལྡན་འདས་མས་གསུང་རབ་ཐམས་ཅད་འདུས་པའི་པོ་ཏི་གནང༌
། མན་
ངག་མང་། རྒྱལ་བའི་གསུང་རབ་ཐམས་ཅད་ལ་མི་ཤེས་པའི་ཟོལ་མི་བདོག །དེས་ན་
ཁྱོད་འདོད་པའི་དབང་ཡང་བྱས་པ་དེ་ཀ་ལགས། ད་ཁྱེད་གཞེད(བཞེད)པའི་ཆོས་
རྣམས་ཡོངས་སུ་རྫོགས་པ་ནུབ་ཕྱོགས་ཨུ་རྒྱུན་དུ་ཐོབ་པར་གདའ། དེའི་རྟེན་འབྲེལ་
ཡང་དབང་གི་བྱིན་རླབས་ཀྱི་སྐབས་སུ་འགྲིག་དགོས་པས། ཨུ་རྒྱན་གྱི་གནས་ལ་
གཤེགས་པར་མཛོད་གསུངས། དེར་ཤམྦྷ་ལར་འགྲོ་བའི་ཐུགས་ཀྱི་འདུན་པ་དེ། ཨུ་
རྒྱན་དུ་བསྒྱུར་ནས་གཤེགས་པར་ཆས་ཏེ་བྱིན་རླབས་ཞུ་རུ་བྱོན་པས། ཆོས་རྗེའི་ཞལ་
ནས་དེ་ཡང་ཡིན་ཏེ། ཁྱེད་འདིར་བཞུགས་ན་ངས་ཀྱང་ཕྲིན་ལས་བཞི་ཀ་བསྐྱང་དུ་
བསྟུབ(བཏུབ)པར་འདུག །སྐུ་ཚེ་ལ་ཡང་ཕན་པར་འདུག །འདིར་བཞུགས་ལ་ངའི་
ཁྲིད་གཉེར་མཛོད། ངའི་དཔེ་ཆའི་གཉེར་ཡང་ཁྱེད་ལ་རེ་བ་ཡིན། གསུངས།
དེར་ཡང་ཞག་ཤེས(ཤས)བཞུགས་ཏེ། མཎྜལ་ཕུལ་ཞིང་གསོལ་བ་བཏབས་ནས་
4



ལམ་ཡིག་རིན་ཆེན་ཕྲེང་བ།
ནན་ཏན་དུ་ཞུས་པས། འོ་ན་དེ་བཞིན་དུ་མཛོད། གཅན་གཟན་གྱི་རྒྱལ་པོ་སེང་གེ་
དང་འདྲ་སྟེ། གང་ལྟར་བྱས་ཀྱང་སྟབས་བདེ་ཞིང་ཁེབས་སུ་འགྲོ་བའི་སྐྱེས་བུ་ལགས་
པས༑ ལོ་སུམ་ཅུ་རྩ་གསུམ་ལོན་ལོན་འགྲོ་དོན་མ་མཛད། དེ་ནས་འགྲོ་དོན་རྩོལ་མེད་
དུ་འབྱུང་བར་འགྱུར་རོ། །ཞེས་ལུང་བསྟན། དེ་ནས་བྱང་ཁ་མི་མེད་པའི་ས་ན་མཚོ་
(འཚོ)བ་ཆུ་དང་རྡེའུ་ལ་མཛད་ཅིང་བྱོན་ནས། གངས་དཀར་གྱི་རྒྱལ་པོ་ཏི་སེ་ལ་
ཐོགས་ཅིག(ཤིག)བཞུགས། དེ་ནས་རི་བོ་ཆེན་པོ་གྷ་དྷ་ལར་བྱོན་ཏེ། དེའི་ལམ་དུ་
རེས་འགའ་དྲོ་སྐད་རེ་ལ་གཞན་གྱི་ཉིན་ལམ་གསུམ་གསུམ་ཙམ་བཅད་པ་དང་
། ཉིན་
རེ་ལ་གཞན་གྱི་ཉིན་ལམ་བདུན་བདུན་ཙམ་བཅད་པའང་གསུངས།
དེར་གར་ཤ་མཁའ་འགྲོའི་གླིང་ཟེར་དུ་གདན་ཕེབས། གྷ་དྷ་ལ་ནས《ཉིན་གཅིག་
ལ་ནས]ཉིན་གཅིག་ལ་ནུབ་ཕྱོགས་ན་མ་རུ་ཞེས་པ་ཡུལ་ཉི་ཤུ་རྩ་བཞིའི་མཐེ་འོང
(བོང་)ལ་དགོངས་པ་དེ་ཡོད་པས་གཟིགས། གྷ་དྷ་ལ་ནས་ཉིན་ལམ་གྱི་ལ་ཕྱོགས་ན་
ཀུ་ལུ་ཏ་ཅེས(ཞེས)པ་ཡུལ་ཉེར་བཞིའི་དཔུས(པུས)མོ་ལ་བཀོད་པ་དེ་ཡོད་པས་གཟིགས།
རི་བོ་ཆེན་པོ་གྷ་དྷ་ལའི་རྩེ་མོ་ན་རིལ་བུ་དྲི་ཅེས(ཞེས)པ་འཕགས་པ་ཀླུ(ཀླུ)གྲུབ་ཀྱིས་
གསེར་འགྱུར་མཛད་པའི་གནས་ཡོད་པ་དེར་བཞུགས་ནས། དཀོན་མཆོག་ལ་གསོལ་
བ་འདེབས་ཀྱིན་ཨུ་རྒྱན་དུ་གཤེགས་པའི་ལམ་གང་ངོས་དགའ་བའི་ཐུགས་དགོངས་
མཛད་ཀྱིན་ཡོད་པའི་དུས་སུ་ནུབ་གཅིག་གི་ནམ་ཐོ་རེངས་ཀྱི་ཆ་ལ། ཡེ་ཤེས་ཀྱི་མཁའ་
འགྲོ་མ་རིགས་བཞི་ཕུགས་པའི་བླ་ཡེ་རུ་བྱུང་ནས་དབྱངས་སུ་སྙེད(བསྙད)པ་འདི་ལྟ་
སྟེ་
༑ ཨེ་མ་གསོན་དང་རྣལ་འབྱོར་པ། །ཡུལ་ཉི་ཤུ་རྩ་བཞིའི་དངོས་གྲུབ་དེ། །རང་ལུས་
རྒྱལ་བའི་དཀྱིལ་འཁོར་ལས། །དོན་ལོགས་ནས་སྙེད(རྙེད)པ་ཅང་ཡོད་དམ། །སེམས་
རྣལ་དུ་ཕོབ་ལ་སྲོག་རྩོལ་བསྒོམ། །ཨེ་མ་གསོན་དང་རྣལ་འབྱོར་པ། །མཆོག་དང་ཐུན་
5



ལོ་པཎ་གྱི་རྣམ་ཐར་ཕྱོགས་བསྒྲིགས།
མོང་དངོས་གྲུབ་དེ། །རང་རྩའི(རྩ་བའི)བླ་མ་མ་གཏོགས་པ། །དོན་ལོགས་ནས༴ ཨེ་
མ་གསོན་དང་༴ སེམས་རྣལ་དུ་ཕོབ་ལ་གསོལ་བ་ཐོབ། །ཨེ་མ་གསོན་དང་རྣལ་འབྱོར་
པ༑ །གཟུང་འཛིན་དག་པའི་ཆོས་སྐུ་དེ། །རང་སེམས་གཉུག་མ་མ་གཏོགས་པ། །དོན་
ལོགས་ནས༴ སེམས་རྣལ་དུ་ཕོབ་ལ་སོ་མར་ཞོག །ཨེ་མ་གསོན་དང་རྣལ༴ འབད་པ་
མེད་པའི་ཕྲིན་ལས་དེ། །ཚོགས་གཉིས་ཡོངས་སུ་རྫོགས་པ་ལས། །དོན་ལོགས་ནས་
བསྙེད(རྙེད)པ་ཅང་ཡོད་དམ། །སེམས་རྣལ་དུ་ཕོབ་ལ་སྨོན་ལམ་ཐོབ། །ཅེས་པའི་
ཚིགས་བཅད་རེ་གསུངས་ནས། དེ་མ་ཐག་ཏུ་མི་སྣང་བར་གྱུར་ཏོ། །
དེར་དེའི་དབྱར་པོ་དེ་གྷ་དྷ་ལར་བཞུགས། དགུན་ཛ་ལེན་དྷ་རར་སློབ་དཔོན་
ཀླུ་གྲུབ་ཀྱི་རྩུབ་ཤིང་དང་ནི་ལ་བྷིག་ཀྱུ་ཅེས(ཞེས)པ་ཤིང་ཆེན་པོ་བརྒྱད་ཀྱི་གྱ་ཅིག་
(ཞིག)ཡིན་ཟེར་བ་ཅིག(ཞིག)ཡོད། ཤིང་དེ་གཉིས་དང་ཉེ་བའི་སྟེང་ན། ནག་དཀར་
གླུ་པ་ཅེས(ཞེས)པ་སློབ་དཔོན་ཀླུ་གྲུབ་ཀྱི་ཕུག་པ་ཡིན་པས། དེ་དང་དུར་ཁྲོད་རྣམས་
སུ་བཞུགས། སྤྱི་གཙུག་ཛ་ལེན་དྷ་རར་ཏེ། གནས་ཀྱི་ངོ་བོ་ལ་གྷུ་ར་ཞེས་པའི་དུར་ཁྲོད་
ཆེན་པོ་ན། ཕ་བོང་ཐོད་པ་ལྟ་བུ་ལ། རྗེ་བཙུན་མ་རང་བྱོན་འབུར་དུ་དོད་པ་ཞིག་
བཞུགས། དེའི་དྲུང་དུ་རིན་པོ་ཆེ་པས་ཀྱང་གསོལ་བ་བཏབ་ཅིང་། རྟེན་འབྲེལ་
བསྒྲིགས་
་པས་རྨོངས་པ་དང་རེངས་པ་ལ་སོགས་པའི་བར་ཆད་ཀྱི་ལྟས་མང་པོ་བྱུང་བ་
རྣམས། མཁྱེན་པའི་ཡེ་ཤེས་དང་བརྩེ་བའི་ཐུགས་རྗེ་དང་། རྟེན་འབྲེལ་གྱི་ལམ་དུ་
བླངས་ནས། ཞབས་ཏོག་པ་དཔལ་ཡེ་ཤེས་དང་གཉིས་ཀྱིས་བྱོན་པས་ཞག་ལྔ་བཅུ་རྩ་
གསུམ་གྱིས་ར་ཙ་དྷུར་ཞེས་པ་ཨོ་རྒྱན་གྱི་སྒོ་ཡིན་ཟེར་བའི་འཕྲང་ཞིག་ཏུ་སླེབ་
སྤྱིར་ཨུ་རྒྱན་ལ《སྒོ》བཞི་ཡོད་དེ། ར་ཙ་དྷུར། ནི་ལིངས། པུ་ཤོར་རེ། ཀའོ་ཀ་
དང་བཞིའོ། །གྲོང་དེ(དེའི)བྱང་འཁྲིས་ན་མར་ཆུ་བོ་ཆེན་པོ་བཞིའི་བྱ་བ་སོ་ལུ་བྱ་བ་དེ་
6



ལམ་ཡིག་རིན་ཆེན་ཕྲེང་བ།
འབབ་ཀྱིན་འདུག །ཆུ་དེ་ལ་གཤེགས་པ་ཙམ་གྱིས་ལྟས་དང་བར་ཆད་ཀྱི་ཆོ་འཕྲུལ་
བསམ་གྱིས་མི་ཁྱབ་པ་བྱུང་སྟེ། བརྟུལ་ཞུགས་ཀྱི་སྤྱོད་པ་དང་
། སྟོང་གསལ་རིག་པའི
ངར་གྱིས་བཅོམ་ཞིང་། ཨུ་རྒྱན་གྱི་སྒོ་ལ་འཇུག་པའི་ཆོ་འཕྲུལ་དུ་མཁྱེན་ནས། དཔོན་
སློབ་གཉིས་ཀ་ལ་བར་ཆད་ཀྱི(ཀྱིས)མ་ཚུགས་གསུངས། གནས་དེ་ན་བུད་མེད་ཐམས་
ཅད་ཀྱང་འཇིག་རྟེན་པའི་མཁའ་འགྲོ་ཤས་ཆེ་བ། མཐུ་ཐོག(ཐོགས)པ་མེད་པ་ཡོད་པ།
འཇིགས་སུ་རུང་བ་འདུག་གསུང་
།
དེ་ནས་ཉི་མ་དྲུག་གི་ཁར་རག་ཁར་ཟེར་བའི་ཡུལ་དེར་སླེབས་ཏེ། ཡུལ་དེའི་
ཤར་ཕྱོགས་ན། ཨི་ལོ་པར་པ་ཏ་ཅེས(ཞེས)པའི་རི་ཅིག(ཞིག)ཡོད་དེ། རི་དེ་ནི་ཛམྦུའི་
གླིང་གི་གྲུབ་པའི་རི་ཐམས་ཅད་ཀྱི་མཆོག་ཏུ་གྱུར་པ་དེའི་ཤར་སྒོ་ཡིན་པར་འདུག་སྟེ།
ས་ལ་སྐྱེ་བའི་སྨན་ཐམས་ཅད་རི་དེ་ལ་མི་སྐྱེ་བ་མེད་ཟེར། ཤ་ར་སྣ་ལ་སོགས་པའི་རི་
དྭགས་མང་པོ་རང་བཞིན་གྱིས་རྒྱུ་བ། གྲུབ་པ་ཐོབ་པའི་རྣལ་འབྱོར་པ་མང་པོ་གནས་
ཤེས(ཞེས)གྲགས་ཤིང༌། ངེད་ཀྱིས་མཐོང་བར་ཡང་རྣལ་འབྱོར་པ་མཐིང་ནག་སྐྱ་
སྤྱི་བོར་བཅིངས་པ། སྦྲུལ་གྱི་ག་ཤ་བཅུག་ནས་མདའ་དང་གཞུ་འཛིན་པ་ཅིག(ཞིག)
འདུག །དེ་ལ་ཆོས་ཞུས་པས་ཁྱོད་ཀྱི་ཡི་དམ་གང་ཡིན་ཟེར། ཡི་དམ་བདེ་མཆོག་ཡིན་
བྱས་པས། དེའི་མན་ངག་གནང་། དེ་ནས་ཉི་མ་ཕྱེད་དང་གཉིས་ནས། རིའི་རྩར་
སླེབས་ཏེ། དེ་ནི་རྒྱལ་པོ་ཨིཎྜ་བྷུ་ཏི་དེའི་ཁབ་ཀྱི་ཤུལ་ཡིན་པར་འདུག །དེ་ཡང་ད་ལྟ་
གྲོང་ཁྱེར་གཉིས་སུ་འདུག །ཁབ་ཀྱི་ཤུལ་གྲོང་ཁྱེར་རྙིང་པ་དེ་ན་གཟུགས་མི་སྣང་བའི་
རོལ་མོ་སྣ་ཚོགས་པའི་སྒྲ་འབྱིན་པ་འདུག་གསུང་
། གནས་དེ་ན་འཇིག་རྟེན་པ་དང་ཡེ་
ཤེས་པ་གཉིས་ཀྱི་མཁའ་འགྲོ་མ་འདྲེས་མར་ཡོད་དོ་ཅེས(ཞེས)གྲགས་ཤིང་
། ཀུན་ཀྱང་
རང་གང་འདོད་པའི་གཟུགས་སུ་བསྒྱུར་ནུས་པ། འགྲོ་བ་རྣམས་ཀྱི་སྲོག་དང་མདངས་
7



ལོ་པཎ་གྱི་རྣམ་ཐར་ཕྱོགས་བསྒྲིགས།
ལེན་ནུས་པ་ཡིན་སྐད་དོ། །
སྤྱིར་ཨོ་རྒྱན་གྱི་ནང་དུ་ཚུད་མན་ཆད་སྔོན་གྱི་བག་ཆགས་ཤིན་ཏུ་འཐུག་པ་
འདུག་ཅིང་
། ཁྱད་པར་དུ་ཡང་ལམ་ཀར་མིའི་བརྙས་པ་བྱུང་བའི་དུས་སུ། ཡུལ་འདི་
རྣམས་ངའི་ཡུལ་དང་ས་ཡིན་པ་ལ་མཉམ(སྙམ)པ། ཁབ་ཀྱི་ཤུལ་གྱི་སོ་བག(ཕག)གི་
དུམ་བུ་འདུག་པ་རྣམས་ལ་འདི་པ་ང་ཡིས་བྱས་པ་ཡིན་ཏེ་སྙམ་པ་བྱུང་གསུང་
། དེ་
ནས་བརྒལ་ན་ཐར་པ་ཙམ་གྱི་ཆུ་ཅིག(ཞིག)འདུག །དེ་འདས་པ་ན་བྲག་སྣ་གཅིག་ན་
རེག་པ་མེད་དོ་ཅེས(ཞེས)པ། སློབ་དཔོན་ཆེན་པོ་ལ་བ་པའི་བྲག་ཕུག་ཡོད། དེ་ནས་ཉི་
མ་ཕྱེད་ནས་སྤྲུལ་པའི་ཞིང་གི་ངོ་བོ་དྷོ(དྷ)མ་ཐ་ལར་སླེབ(སླེབས)ཏེ། དེ་ན་གྲོང་ཁྱེར་
ལྔ་བརྒྱ་ཙམ་འདུག་གསུང་
། ཛ་ལེན་དྷ་ར་ནས་དེའི་བར་ལ་སྟག་གཟིག་དང་
། དུག་
སྦྲུལ་དང་། སྦྲུལ་སྒྲམ(སྦྲུམ)ཆེན་དང་
། ཕག་རྒོད་ལ་སོགས་པའི་གཅན་ཟན་གདུག་
པ་ཅན་གྱིས་བར་དུ་གཅོད་པ་དང་། མོ་གཡོ་དང་
། དུ་རུ་ཀ་དང་། རྒྱལ་པོའི་ཤོ་གམ་
པ་དང༌
། མི་རྒོད་དང་
། རིགས་ངན་གྱི་བྱག(རིགས་ངན་གྱི་ཇག)པ་ལ་སོགས་པའི་མིའི་
གནོད་པ་དང་
། གདུག་པ་ཅན་གྱི་མཁའ་འགྲོ་དང་
། མཁའ་འགྲོ་མ་དང་། ཤ་ཟ་དང་།
གནོད་སྦྱིན་མ་རུངས་པ་ལ་སོགས་པའི་མི་མ་ཡིན་པའི་བར་དུ་གཅོད་པ་བསམ་གྱིས་
མི་ཁྱབ་པ་བྱུང་སྟེ། ཐམས་ཅད་མཁྱེན་པ་དང་ནུས་པས་ཕར་ཟིལ་གྱིས་མནན་ནས་
བྱོན་པ་སྟེ། དེ་ཡང་རེས་འགའ་བརྟུལ་ཞུགས་ཀྱི་སྤྱོད་པ། རེས་ཐུགས་གཏད་ཀྱི་རྩལ།
རེས་འགའ་རྟེན་འབྲེལ་གྱི་ནུས་པ། རེས་བུད་མེད་འགའ་རེས་ལག་པས་ཁྲིད་པའི་
སྣང་བ་བྱུང་ཙམ་ན། ཉིན་ལམ་དུ་མ་རེ་ཆོད་ཅིང་བར་ཆད་བྱུང་བའི་ཆ་དེ་ལས་ཐར་
པ་མང་དུ་བྱུང་སྟེ། དེ་ལྟ་བུའི་སྟོབས་ཀྱིས་བར་ཆད་དེ་གཉིས་ཀ་ལའང་མ་ཚུགས་
པ་ཡིན་གསུང་
།
8



ལམ་ཡིག་རིན་ཆེན་ཕྲེང་བ།
དེ་ཡང་(དྷ)མ་ཐ་ལ་དེ་ན་བུད་མེད་ཐམས་ཅད་ཡེ་ཤེས་ཀྱི་མཁའ་འགྲོ་མ།
སྐལ་བ་ལྡན་པ་ཐམས་ཅད་རྗེས་སུ་འཛིན་ཞིང་སྐྱོང་བ། མཆོག་དང་ཐུན་མོངས་ཀྱི་
དངོས་གྲུབ་ཐམས་ཅད་སྟེར་བ། གདུག་པ་ཅན་གྱི་མཁའ་འགྲོ་མ་ཐམས་ཅད་གནོན་
པར་འདུག །དེ་ཡང་གནས་དེ་ན་ཕོ་སྐྱེས་ཐམས་ཅད་དཔའ་བོ། མོ་སྐྱེས་ཐམས་ཅད་
དཔའ་མོ་ཡིན་ལ། ཁྱོད་སུ་ཡིན་བྱས་ན། ང་ནི་རྣལ་འབྱོར་མ་ཞེས་པ་ལེན(ལན)
འདེབས་ཤིང་། གཞན་ཡང་དྲི་བ་ཐམས་ཅད་ལ་བརྡ་ཡིས་ལན་འདེབས་ཤིང་
། འདོད་
པའི་ཡོན་ཏན་ལ་མིག་སེར་དག་པ་ལ་སོགས་པ། མདོར་ན་སྤྱོད་པ་ཐམས་ཅད་བླ་ན་
མེད་པའི་རྒྱུད་ནས་བཤད་པ་བཞིན་དུ་འདུག་གསུངས། དྷོ( )མ་ཐ་ལའི་ནུབ་ན་ཀ་
མ་དྷ་ཀོ་ཟེར་བའི་གངས་ཅིག(ཤིག)འདུག །དེ་རྗེ་བཙུན་མའི་ཕོ་བྲང་ཡིན་ཟེར། དེ་ལ་
ཀོ་དྷི་བྷ་རི་ཟེར་བའི་ཆུ་གཅིག་འདུག །ཆུ་དེ་ལ་འཐུངས་པ་ཙམ་གྱིས་ཏིང་ངེ་འཛིན་
སྐྱེ་ཞེས་གྲགས་སོ། །
ཀ་མ་དྷ་ཀོའི་འགྲམ་ཀ་ཏི་བྷ་རི་ཆུ་མགོ་དང་ཉེ་བ་དང་
། གྲུབ་པ་ཐོབ་པའི་
རིགས་འཛིན་ཕུག་ཡོད། དེར་འགྲོ་བར་ནུས་ན་མཆོག་གི་དངོས་གྲུབ་ཐོབ་ཅེས་
ཟེར་རོ། །དོ(དྷ)མ་ཐ་ལའི་ཤར་ན། ཀཾ་བྷི་མ་ཤ་ན་ཟེར་བའི་དུར་ཁྲོད་ཆེན་པོ་ཅིག
(ཞིག)ཡོད་དེ། དེ་ན་ཕག་དང་། སྦྲུལ་དང་། སྟག་གཟིག་དང་
། ཀཾ་ཀ་དང་། འུག་པ་
དང་༑ ལྕེ་སྤྱང་དང་
། དོམ་དང་
། དྲེད་དང་
། ཝ་ལ་སོགས་པ་གནས་ཤིང་མཁའ་འགྲོ་
སྤྲིན་བཞིན་འདུག་གསུངས། དེ་ནས་ཅུང་ཟད་ཀྱི་བྱང་ན། ཨ་ཤོ་ཀ་བྷིར་ཀླུ་ཅེས(ཞེས)
པའི་ཤིང་བརྒྱད་ཀྱི་བྱ་བ་ཡོད་ལ། དེ་ཉིད་ན་མང་གྷ་ལ་བྷིག་ཀྱུ་ཞེས་པའི་ཤིང་ཏ་ལ་
ཅིག(ཞིག)འདུག །དེའི་རྩ་ན་མང་གྷ་ལ་པ་ནེ་ཞེས་པའི་ཆུ་ཅིག(ཞིག)ལྷོར་འབབ་ཀྱིན་
འདུག །དེའི་ཤར་ཕྱོགས་ན་ཤྲཱི་པར་པ་ཏ་ཞེས་ཟེར་བའི་རི་ཞིག་ལ་སེང་ལྡེང་གི་ནགས་
9



ལོ་པཎ་གྱི་རྣམ་ཐར་ཕྱོགས་བསྒྲིགས།
སྐྱེས་པ་ཅིག(ཞིག)འདུག །རི་དེའི་ནུབ་ན། མང་གྷ་ལ་སེ་ནའི་ཆུ་འགུལ་ན་མུ་ལ་པའི་
ཀོ་ཀྲ་ཟེར་བའི་ས་གྲུ་གསུམ་ཅིག(ཞིག)ཡོད་དེ། དེ་ན་མ་ག་ལ་དེ་བོའི་ཞེས་པའི་ཙནྡྷ་
ལས་བྱུང་བའི་རྗེ་བཙུན་མ་རང་བྱོན་ཅིག(ཞིག)བཞུགས་ཀྱི་ཡོད་པ་ལ། མོ་གོལ་གྱི་
དམག་བྱུང་ནས་བཞུགས་སུ་མ་བཅུག་པ་ཡིན་ཟེར། ད་ལྟ་དེ་རྙོ(དྷུ)མ་ཐ་ལའི་མདུན་
ན་ལྷ་ཁང་རྩེགས(བརྩིགས)ནས་དེ་ན་བཞུགས་ཀྱི་འདུག་གསུང་
། དྷོ(དྷུ)མ་ཐ་ལའི་བྱང་
ཤར་ན་མཆོད་རྟེན་ཅིག(ཞིག)འདུག་སྟེ། དེ་མཆོད་རྟེན་བརྒྱད་ཀྱི་གཅིག་ཡིན་ཟེར་རོ། །
ཨུ་རྒྱན་གྱི་སྒོ་ན་རྒྱལ་པོ་ཨིཎྜ་བྷོ་ཏིས་བཞེངས་པའི་གཞལ་ཡས་ཁང་ཆེན་པོ་
གཅིག་འདུག །དེ་མཐོང་ན་སྒོམ་པའི་སྐབས་སུ་དཀྱིལ་འཁོར་སློང་བ་རྣམས་རྣམ་པ་
གསལ་པོ་ཤེས་པ་འདུག་གསུང་། དེ་རུ་རིན་པོ་ཆེ་པས་ཀྱང་ཞག་འགའ་གཟིམས་པས།
གནས་གསུམ་མཁའ་འགྲོ་མ་རྣམས་བར་སྣང་ལ་སྤྲིན་འཐིབས་པ་བཞིན་འདུ་ཞིང་།
དྲིལ་བུ་ལ་སོགས་པ་རོལ་མོ་སྣ་ཚོགས་པའི་སྒྲ་སྒྲོག་པ་ལ་ཐེག་པ་སྣ་ཚོགས་ཀྱི་ཆོས་སྒྲ་
འབྱིན་པ་འདུག་གསུངས། རྗེ་བཙུན་མ་རང་བྱོན་དེའི་དྲུང་དུ་གྲོང་ཁྱེར་གྱི་བུད་མེད་
མང་པོ་འཚོགས་ནས་མཆོད་པ་བྱེད་ཀྱི་འདུག་པ་ལ། ཀི་ལི་དང་རྩི་ལིའི་སྒྲ་སྒྲོག་ཅིང་
ནུས་པ་དང་མི་ལྡན་པ་རྣམས་དཔའ་བསྐོང་(བཀོང་)ཞིང་
། སྐལ་ལྡན་རྣམས་རྗེས་སུ་
འཛིན་པ་ཡིན་སྐད་དོ། །རིན་པོ་ཆེ་པས་ཀྱང་ལྷ་མོ་དེའི་དྲུང་དུ་ནུབ་གཅིག་གཟིམས་
ནས་གསོལ་བ་གདབ(བཏབ)ནས་ནང་པར་གྲོང་ཁྱེར་དུ་བསོད་སྙོམས་བྱ་བར་ཐུགས་
ཀྱིས་དགོངས་ནས། གྲོང་ཁྱེར་དེ་ན་གཅིག་ཅིས་ཀྱང་རྗེ་བཙུན་མ་ཡིན་ཟེར་ཏེ། གང་
ཡིན་ངོ་མ་ཤེས་ནས་ཐམས་ཅད་ལ་བསོད་སྙོམས་བླངས་ནས་ཟས་འབྲེལ་བཅུག་པས།
སྐལ་པ་དང་མཐུན་པའི་དངོས་གྲུབ་རེ་སྟེར་བ་ཅེས(ཅིས)ཀྱང་ཡིན་གྲག་གོ(གྲགས་
སོ)༑ །
10



ལམ་ཡིག་རིན་ཆེན་ཕྲེང་བ།
གྲོང་ཁྱེར་དེའི་ཕྱོགས་བཞི་ན་སོ་ནི་གྷ་བུ་རི། མ་ཏང་གི། ཏ་པ་སི། ཤེས་ཟེར་བའི་
ཛོ་ཀི་ཆེན་མོ་བཞི་འདུག །དེ་རྣམས་ལ་ཏིང་ངེ་འཛིན་མཆོད་པ་ཕུལ་ཞིང་། གསོལ་བ་
བཏབ་པས་ལྟས་དང་རྟེན་འབྲེལ་བཟང་པོ་མང་པོ་ཞིག་བྱུང་བས་དགའ་བ་ཆེན་པོ་
ཐོབ་གསུང་
། དེ་ནས་ཉིན་ཅིག(ཞིག)གི་ཚེ་གྲོང་ཁྱེར་ནས་བླངས་པའི་མཚོ(འཚོ)བ་
ཟོས་ནས་ཨ་ན་དྷ་ཀོ་ཅེས(ཞེས)པའི་ཕྱོགས་ཀྱི་ས་སྒངས་ཤིག་ལ་བཞུགས་ནས་ཡོད་
པའི་དུས་སུ། དཔྲལ་བ་ན་མཚལ་གྱི་གཡུང་དྲུང་རིས་བྲིས་པའི་བུད་མེད་ཅིག་བྱུང་
།
དེར་ལེགས་པར་གཟིགས་པས། མཚལ་གྱི་མིན་པར་རང་བྱུང་གིས་གཡུང་དྲུང་རིས་
སུ་འདུག །དེར་དེའི་དྲུང་དུ་ཕྱིན་པས་ཅི་བྱེད་ཟེར། བཟའ་བཏང་བློ་བ(བཟའ་བཏུང་
སློང་བ)ཡིན་བྱས་པས། འཐབ་ཏུ་ཡོང་ཟེར། དེས་ཅིས་ཀྱང་བློང་(སློང་)བྱས་པས་ཆང་
ཅིང་(ཞིག)བྱིན་ནས། དེ་འཐུངས་པས་ཏིང་ངེ་འཛིན་ལ་ཡུན་རིང་པོར་ཕྱམས་ཀྱིས་
སོང་བའི་ནང་དུ་བདེ་སྟོང་ཁྱད་པར་ཅན་ཉམས་སུ་མྱོང་བ་ཅིག(ཞིག)བྱུང་
། དེ་སད་
པ་དང་མཆོག་གི་དངོས་གྲུབ་ཞུ་གསུངས་པས། ཁྱོད་འདོད་པའི་ཟས་དང་དངོས་གྲུབ་
ཀའོ་ཀར་འབྱུང་འགྱུར་གྱིས་དེར་སོང་
། ཞེས་པའི་ལུང་བསྟན། དེར་ནང་པར་དཔོན་
སློབ་གཉིས་ཀས་ཀའོ་ཀར་བྱོན་པས། དགོངས་མོ་ཅིག(ཞིག)ས་མུནྟ་སུ་ཀ་ཟེར་བའི་
སྨད་འཚོང་མ་ཅིག(ཞིག)གིས་ཐུག་པ་རེ་བྱིན་པ་ལ་བརྟེན་ནས། དེ་ཉིད་དུ་ས་གཡོས།
དཔོན་སློབ་གཉིས་ཀར་གྱིས་སྐུ་ལུས་ཉ་ར་མི་ཡོང་བ་བཞིན་སང་(སོང་)བ་ལས་རིགས་
དྲུག་གི་གནས་སྦྱོང་དུ་མ་བྱུང་
། ནང་པར་ནམ་ལངས་ནས་ཉི་མ་ཤར་ཤར་གྱི་བར་ལ་
ལུས་མི་འདྲ་བ་བཅུ་བདུན་བླངས་པའི་སྣང་བ་བྱུང་
། ང་ལ་དམྱལ་བ་དང་ཡི་དྭགས་
ཀྱི་གནས་སྦྱོང་ཡོང་བའི་ས་བོན་མི་འདུག །གཞན་གྱི་གནས་སྦྱོང་ཡོང་བའི་སྣང་བ་མང་
པོ་བྱུང་
། དཔལ་ཡེ་ཤེས་ལ་དམྱལ་བ་ཡན་ཆོད་ཀྱི་སྣང་བ་མང་པོ་བྱུང་འདུག་གསུངས།
11



ལོ་པཎ་གྱི་རྣམ་ཐར་ཕྱོགས་བསྒྲིགས།
དེ་ནས་དྲན་པ་བསྙེད(རྙེད)ཙམ་ན་ཉི་མ་ཤར་འདུག །ཁང་པ་དང་ཁྱིམ་ན་
ཡོད་པའི་ཡོ་བྱད་ཐམས་ཅད་ཁྲིག་ཁྲིག་པར་འཕར་ཞིང་
། ཕྱོགས་ཐམས་ཅད་ནས་
སངས་རྒྱས་ཀྱི་ཞིང་ཁམས་བསམ་གྱིས་མི་ཁྱབ་པ་ཤིག་གེ་འདུག །ལུས་ཀྱི་རྩ་ལ་སྲོག་
ཤིང་དང་འཁོར་ལོའི་གནས་ཚུལ་དང་
། རྩ་འདི་དང་དོན་སྙིང་འདི་ལ་བརྟེན་ནས་
ནད་འདི་དང་འདི་སྐྱེད་པ་དང་
། རྩའི་མདུད་པར་རིགས་དྲུག་གི་ས་བོན་གནས་ཚུལ་
དང་༑ དེ་ཉིད་སྐྱེ་ཚུལ་དང༌
། ཉོན་མོངས་པ་དུག་གསུམ་སྐྱེད་པའི་རྩ་དང་
། རླུང་
མཁྲིས། བད་ཀན་དང་། འདུས་པ་ལ་སོགས་པའི་རྩའི་གནས་ལུགས་ཕྲ་ཞིང་ཕྲ་བ་
ཡན་ཆད་མངོན་སུམ་དུ་གཟིགས། དེའི་རྗེས་སུ་བཅོམ་ལྡན་འདས་མ་དང་ཞལ་མངོན་
སུམ་དུ་མཇལ་ནས། རྡོ་རྗེ་གསུམ་གྱི་བསྙེན་བསྒྲུབ་གནང་ཞིང་། ཕྱི་ནང་གི་ཆོས་
ཐམས་ཅད་མངོན་སུམ་དུ་གྱུར་ཏེ། ཁྱད་པར་གདམས་པ་ཟབ་མོ་ཉམས་སུ་བླངས་པས།
ཉམས་མྱོང་དང་ཡོན་ཏན་སྐྱེ་བའི་རྒྱུ་མཚན། དེ་ལ་བོགས་དབྱུང་བའི་ཐབས་ལ་སོགས་
ལ་སྐྱེ་བ་མང་པོའི་གོང་ནས་ཀྱི་སྦྱངས་པ་དང་
། བག་ཆགས་རྣམས་ཤིན་ཏུ་ཆེས་པས་
གསལ་པོར་ཤེས་པ་བྱུང་པས། ད་ལྟ་ང་གེགས་སེལ་ལ་མཁས་པའི་རྒྱུ་མཚན་དེ་ཚུག་
ཡིན་གསུང་།
དེའི་ནང་པར་ནས་ཀྱང་ལག་ལེན་དམར་ཁྲིད་དུ་དགོས་པ་རྣམས་ཞུ་བ་དང་
།
བརྗེད་པ་གསོ་བ་ལ་སོགས་པ་རྗེ་བཙུན་མ་ཉིད་དང་ནམ་མཇལ་བར་འདོད་པའི་
དུས་སུ། གསོལ་བ་བཏབ་པས་དངོས་སུ་མཇལ་ཏེ། དེ་ལྟར་མཇལ་བར་བྱེད་པའི་
ཐབས་དང་། གདམས་པ་གནང་བར་བྱེད་པའི་རྟེན་ཐམས་ཅད་ང་ལ་ཐུག་པ་སྟེར་བའི་
བུད་མེད་དེས་བྱས་པ་སྟེ། བུད་མེད་དེ་རྗེ་བཙུན་མའི་སྤྲུལ་པ་དངོས་ཡིན་པར་འདུག་
གསུངས། དེ་ཡི་དུས་སུ་བྱང་སེམས་འཛག་མེད་དུ་གྱུར་ཏེ། བདེ་སྟོང་གི་ཏིང་ངེ་
12.



ལམ་ཡིག་རིན་ཆེན་ཕྲེང་བ།
འཛིན་མཐར་ཕྱིན་པ་འཁྲུངས། རྩའི་ནང་དུ་དུས་ཀྱི་རེ་གའི་རྟགས་དང་སྲོག་གི་
གཟུགས་རྣམས་གཟིགས་ཤིང་
། དེ་ཀའི་མཇུག་ཐོག་ཏུ་བདེ་མཆོག་དྲུག་ཅུ་རྩ་གཉིས་
ཀྱི་དཀྱིལ་འཁོར་མདུན་གྱི་ནམ་མཁའ་ལ་ཞལ་གཟིགས། དུས་འཁོར་གྱི་མ་བདེ་བའི་
སྒྲོག་ ཐམས་ཅད་གྲོལ། རོ་བཅུད་དང་བུམ་པའི་སྨན་འགའ་རེ་ཙམ་མ་ཤེས་པ་རྒྱ་གར་
ཤར་ཕྱོགས་སུ་ཤེས་པར་འགྱུར་ཞེས་པའི་ལུང་བསྟན་ཐོབ། གྲོང་ཁྱེར་གྱི་ཕྱོགས་ན་
བཞུགས་པའི་ཛོ་ཀི་ཆེན་མོ་བཞི་པོ་དེ། ཡེ་ཤེས་ཀྱི་མཁའ་འགྲོ་མ་རིགས་བཞི་རུ་འདུག །
དེ་རྣམས་ཀྱི་གདམས་པ་སྣ་རེ་གནང་བ་ཡོང་གསུང་། ཨུ་རྒྱན་གྱི་ས་ཆ་ལ་ཚུད་ནས་
འདི་ཡན་ལ་ཟླ་བ་ལྔ་སོང་
།
དེ་ནས་བོད་ཡུལ་དུ་གཤེགས་པར་བརྩམས་པས། ཐུག་པ་འདྲེན་པའི་མཁའ་
འགྲོ་མ་དེས་ལུང་བསྟན་པ་སྟེ། སྤྱིར་གདམས་པ་འདི་ལོ་བཅུ་གཉིས་ཀྱི་བར་དུ་མེ་ལ་
མ་སྟོན། ལོ་སུམ་ཅུ་རྩ་གསུམ་མ་ལོན་གྱི་བར་དུ་དངོས་སུ་མ་མཛད། དེ་ནས་འགྲོ་དོན་
རྩོལ་མེད་དུ་འགྲུབ་ཅིང་
། ཁྱད་པར་དུ་དྲག་པོའི་ཕྲིན་ལས་ལ་མངའ་མཉེས(བརྙེས)
པར་འགྱུར་རོ། །ཞེས་པ་དང་
། དམ་ཚིག་གི་སེལ་དྲག་པོ་ཅིག(ཞིག)གིས་མ་ཕོག་ན་ལོ་
དགུ་བཅུ་རྩ་དྲུག་ཐུབ་པར་འགྱུར་རོ། །ཞེས་པ་དང་
། ཡང་རྡོ་རེག་པ་མེད་པའི་འོག་
ཏུ་ལོ་གཅིག་བསྒོམས་ན་གྲུབ་ཐོབ་བརྒྱད་ཅུ་རྩ་བཞི་དང་མཉམ་པར་འགྱུར་རོ། །ཞེས་
པའི་ལུང་བསྟན་ཐོབ། དེ་ནས་དཔོན་སློབ་གཉིས་ཀ་བོད་ཡུལ་དུ་ཞལ་གཟིགས་ནས་
བྱོན་པའི་དུས་སུ། རིན་པོ་ཆེ་པས་ལ་བ་པའི་ཕུག་ཏུ་ཆུ་འཐུང་མཛད་ཀྱིན་བཞུགས་
པར་དགོངས་པས། དཔལ་ཡེས་ན་རེ། འདིར་འདུག་པས་མི་ཚུགས་པས་བོད་དུ་
གཤེགས་ཟེར། དེར་རིན་པོ་ཆེ་པས་མ་གསན་པས། ཁོང་ཉེན(ཉན)དུ་མ་འདོད་དེ།
ཉིད་རང་མི་གཤེགས་ནའང་ང་མར་ཡུལ་ཐུག་པ་སྐྱེལ་རོགས་མཛོད། དེ་ཙམ་མི་སྐྱེལ་
13



ལོ་པཎ་གྱི་རྣམ་ཐར་ཕྱོགས་བསྒྲིགས།
ན་པུ་རི་ཐུག་པ་ཅིས་ཀྱང་སྐྱེལ་རོགས་གྱིས། དེ་མིན་ཡང་ར་ཙ་དྷུར་ཐུག་པ་མི་སྐྱེལ་བའི་
ཤགས་མེད་ཟེར་ནས་ཅི་བྱས་ཀྱང་མ་ཉེན(ཉན)ཏེ། དེར་གཞན་གྱི་ཐབས་ནི་མ་བྱུང་།
གནས་ཆེན་ལ་སྡོངས(བསྡོངས)པའི་གྲོགས་པོའི་སྲོག་གི་བར་ཆད་དུ་འགྲོ་བ་ནི་མ་
ཕོད་པར་ཁོང་སྐྱེལ་དུ་བྱོན། མར་ལམ་ཨི་ལོ་པར་པ་ཏ་ཅེས(ཞེས)པའི་རི་ཁྱད་པར་
ཅན་དུ་གྱུར་པ་དེ་ལ་བཞུགས་པས། སྔར་དང་མི་འདྲ་བའི་གཟིགས་སྣང་བྱུང་སྟེ། ཕྱི་
དེ་ཉིད་སྔར་བཞིན་གྱི་རིའི་རྣམ་པ་ལ། གྲུབ་པ་ཐོབ་པའི་རྣལ་འབྱོར་པ་མང་པོ་ཡང་
གཟིགས། རི་དེའི་ནང་གཞལ་ཡས་ཁང་དུ་ཡོད་པ་ལ། ཆོས་ཀྱི་ཕུང་པོ་བརྒྱད་ཁྲི་བཞི་
སྟང་(སྟོང་)ཚང་བ་སྟེ། རྒྱལ་བའི་གསུང་རབ་མ་ལུས་པ་བཞུགས་པ་ལ་མཆོག་ཏུ་གྱུར་
པའི་དངོས་གྲུབ་ཐོབ་པ་རྣམས་དང་། ཡེ་ཤེས་ཀྱི་མཁའ་འགྲོ་མ་མང་པོ་འདུས་ནས།
མཆོད་པ་རྒྱ་ཆེན་པོ་འབུལ་བ་དང་། ཚོགས་འཁོར་བསྐོར་བ་རྣམས་ཀྱང་འོད་གསལ་
གྱི་ངང་ནས་མཐོང་སྟེ། ནང་དུ་འགྲོ་བར་བརྩམས་པས། རྣལ་འབྱོར་པ་མཐིང་ནག་
དམར་པོའི་མདངས་དང་ལྡན་པ་སྦྲུལ་སྦྲམ་ཆེན་གྱི་ག་ཤ་བཅུག་པ། རལ་པ་གྱེན་དུ་
བཅིངས་ཤིང་
། ལྗོན་པ་ཐོད་དུ་བཅིངས་པ། ལག་ན་མདའ་གཞུ་འཛིན་པ། འོད་ཟེར་
ཉི་མའི་སྙིང་པོ་ལྟ་བུར་འཕྲོ་བ། བསྐལ་པའི་མེ་ལྟ་བུ་གཟི་བརྗིད་དང་ལྡན་པ་ཅིག(ཞིག)
གིས་སྒོ་བསྲུངས་ནས་ནང་དུ་མ་ཐལ། ང་ལ་ཡང་བསྐལ་བ་རེ་སྐྱེལ་གྱི་འདུག །
གཞན་ཡང་རྣལ་འབྱོར་པ་མང་ཞིག་ལ་ཕྱི་ན་བསྐལ(སྐལ)བ་སྐྱེལ་གྱི་འདུག་
གསུང་། དཔལ་ཡེས་ལ་རི་འདི་ཁར་སིང་(སང་)དང་འདྲ་འམ་མི་འདྲ་གསུང་པས།
འདྲ་བ་ལས་འོས་ཅི་ཡོད་ཟེར། ཁོ་ལ་མཐོང་སྣང་ཅི་ཡང་མ་བྱུང་བར་འདུག་གསུང་།
དེ་ནས་ཚུར་བྱོན་ནས་ར་ཛ་དྷུར་སླེབས་པ་དང་། རིན་པོ་ཆེ་པས་ཕར་ཟློག་པར་
མཛད་པས། ཁོང་ཉན་དུ་མ་འདོད། ཁ་ཆེའི་ཚོང་དུས་པ་ཀུན་ཀྱང་
། སྐད་ཀྱང་མི་ཤེས་
14



ལམ་ཡིག་རིན་ཆེན་ཕྲེང་བ།
པའི་མི་འདི་ཁྱེད་མེད་པར་བཏང་ན་འཆི་བ་ལས་གཞན་མེད་ཟེར། དེར་ཐུགས་ཀྱི་
དགོངས་པ་མཛད་པས། ཁོང་རང་ཉན་དུ་མི་འདོད་པར་འདུག །སེམས་ཅན་བློས་
སྤངས་པའི་ལྟུང་བ་ཡང་འཕོག་པར་འདུག་དགོངས་ནས། མར་ལམ་དུར་ཁྲོད་ཆེན་
པོ་གཏུམ་དྲག་གི་སྒོ་ལ་འགྲིམས་ནས། ར་མི་ཤྭ་རི་ཞེས་པ་ཡུལ་ཉེར་བཞིའི་སྨིན་མ་ལ་
བགོད(བཀོད)པ་དེ་གཟིགས་ནས་བྱོན་པ་སྟེ། ར་ཙ་དྷུར་ནས་ཞག་བཞི་བཅུ་རྩ་གཉིས་
ཀྱིས་ཁ་ཆེའི་ཡུལ་དུ་སླེབ་ཀྱི་འདུག །དེ་ནས་མར་ཡུལ་ཐུག་པ་བྱོན། མར་ཡུལ་དུ་དེ་
ཁྱིམ་གྱི་བླ་མཆོད་ལ་བཞུགས་པར་ཞུས། ཁོང་རྒྱལ་སྲིད་སྤངས་ནས་ཆོས་བྱེད་ཟེར་ཏེ།
དེ་ནས་ཕར་གཤེགས་པའི་དབང་མ་བྱུང་
།
ལ་བ་པའི་ཕུག་ཏུ་ལུང་བསྟན་པ་བཞིན་བསྡད་རྒྱུ་མ་བྱུང་བ་དེས་ཡོན་ཏན་
དང་འགྲོ་དོན་གྱི་རྟེན་འབྲེལ་མང་པོ་ཅིག(ཞིག)འཆུགས་འདུག་གསུངས། དེ་ནས་རྡོ་
རྗེ་གདན་དུ་བྱོན་པའི་དུས་སུ། རོ་བཅུད་ལ་སོགས་པའི་སྨན་མ་ཤེས་པ་རྣམས་ཀྱང་
ཤེས་པར་བྱུང་གསུང༌
། དེའི་དུས་སུ་སྔར་གྷ་དྷ་ལར་མཁའ་འགྲོ་མས་གསུངས་ པའི་
དབྱངས། ཨེ་མ་གསོན་དང་རྣལ་འབྱོར་པ། །ཞེས་པ་རྣམས་ཀྱི་ཚིག་ཟིན་ཀྱང་དབྱངས་
རྟ་སྙེལ(བསྙེལ)ནས་ཡོད་པ་དེ། བལ་པོ་མཐའ་འཁོབ་ཅིག་ཏུ་བསོད་སྙོམས་ལ་བྱོན་
པས༑ བུད་མེད་འགའ་ཞིག་འབྲས་བརྡུང་ཞིང་རིན་པོ་ཆེ་པ་ལ་ཟུར་མིག་ལྟ། སྐབས་སུ་
སྒེག་མོ་ཐེག་ཐེག(གད་མོ་ཐག་ཐག)བྱེད་ཅིང་
། སྔར་གྱི་དབྱངས་རྟ་སྙེལ(བསྙེལ)བ་
དེ་གྱེར་ཞིང་འདུག་པས་དབྱངས་རྟ་དེ་རྙེད་པ་ཡིན་གསུངས།
སྤྱིར་རྒྱ་བོད་ལ་སོགས་པ་གང་དུ་བཞུགས་ཀྱང་བར་ཆད་ལ་སོགས་མི་མཐུན་པ་
ཡོང་བའི་དུས་སུ། ཨུ་རྒྱན་ནས་ལུང་བསྟན་བྱེད་ཀྱི་མཁའ་འགྲོ་མ་དེས། བར་ཆད་
སེལ་བའི་གྲོགས་རྣམ་པ་ཐམས་ཅད་དུ་སླེབ་ཀྱི་འདུག་གསུང་
། དུས་ཕྱིས་ཀྱི་རོང་ནས་
15



ལོ་པཎ་གྱི་རྣམ་ཐར་ཕྱོགས་བསྒྲིགས།
ཕྱགས་ཕེབས་པའི་དུས་ཅིག(ཤིག)ཏུ། ད་བསྙེན་བསྒྲུབ་ཀྱི་གཞུང་ཡང་ཡི་གེར་བཀོད་
པས་ཆོག །ཉི་མ་ཤར་ཕྱོགས་ནས་ལས་ཅན་གྱི་སློབ་མ་ཡོང་བས་དེ་ལ་གདམས་པ་བྱིན་
ཞིག་ཅེས་པའི་ལུང་བསྟན་བྱུང་བས། དེ་མ་ཐག་རིན་པོ་ཆེ་པ་མཁར་ཆུ་བ་བྱོན་ནས་
མཆོད་པ་རྒྱ་ཆེན་པོ་བཤམས། གསེར་གྱི་མཎྜལ་རྒྱ་ཆེན་པོ་ཕུལ། གསོལ་བ་མང་པོ་
གདབ(བཏབ)། དམིགས་པ་རེ་རེ་ལ་གསེར་ཞོ་རེ་ཕུལ་ནས། གདམས་པ་རྫོགས་པར་
གནང་བ་ཡིན་གསུང་།
གསུང་སྒྲོས་འདི་རྣམས་རྗེའི་ཞལ་ནས་བྱོན་པ་རང་གིས་ཟིན་པ་དང་། མཆེད་
གྲོགས་གོང་མ་རྣམས་ཀྱིས་གསུང་ལ་ཟིན་བྲིས་བྱས་པ་མང་ཞིག་མཐོང་བ་མཐུན་ཞིང་
ལེགས་པ་རྣམས་ནི་གསུང་ཡིན་པར་སྒྲོ་འདོགས་ཆོད། ཐེ་ཚོམ་ཟ་བ་རྣམས་རིན་པོ་ཆེ་
པ་ཉིད་ལ་ཞུས་ནས་སྒྲོ་འདོགས་བཅད་པས། ཐུགས་ལ་འདོགས་བཞིན་དུ་གནང་བས་
སྒྲོ་འདོགས་ཆོད་པ་རྣམས་སྤྲང་པོ་ཟླ་བ་སེང་གེས་ཡི་གེར་བྲིས་པའོ། །
བླ་མེད་རྒྱུད་ཀྱི་དགོངས་པ་སྙིང་པོའི་དོན། །
སྤྲུལ་པའི་ཞིང་ནས་ཆོས་རྗེས་བཙལ་བ་ལས། །
བསྙེད(རྙེད)པའི་ཚུལ་དང་དཀའ་བ་གཅད(སྤྱད)ཚུལ་དང་། །
བྲིས་པའི་དགེ་བས་འགྲོ་ཀུན་སངས་རྒྱས་ཤོག །
སྙན་རྒྱུད་ཡི་གེར་བཀོད་དང་བརྗོད་ཚུལ་ཉེས་པ་ཡིས། །
ནོངས་གྱུར་བླ་མས་མཁའ་འགྲོས་བཟོད་པར་གསོལ། །
སརྦ་སཏཱ་བྷུདྷལབས། དགེའོ།། །།
16



དེ༄༅། །ཆོས་རྗེ་རིན་པོ་ཆེ་ཨུ་རྒྱན་པའི་རྣམ་ཐར་
གསུང་སྒྲོས་མ་བཞུགས་སོ། །
ཟླ་བ་སེངྒེས་མཛད།
རྣམ་ཐར་མཚུངས་མེད་ཕས་ཀྱི་རྒོལ་བས་རྫིར(བརྫིར)མི་ནུས། །
སྙན་པའི་བ་དན་རབ་རྒྱས་འདུ་བ་གསུམ་གྱིས་གཏིབས། །
རྣམ་དཔྱོད་མཁྱེན་བརྩེའི་བློ་གྲོས་འོད་སྟོང་འཕྲོས་པ་ཡིས། །
གདུལ་བྱའི་མ་རིག་རྨོངས་པའི་མུན་པ་འཇོམས་མཛད་རྒྱལ། །
རྒྱལ་བའི་གསུང་རབ་ཀུན་ལ་མ་རྨོངས་པས། །
རིགས་ཅན་གསུམ་གྱི་སྐྱེ་དགུ་སྨིན་མཛད་པའི། །
ཆོས་རྒྱལ་མཉམ་མེད་ཨུ་རྒྱན་པ་ལ་འདུད། །
དེ་ཡང་ཉིན་གཅིག་གི་ཚེ་ཆོས་རྗེ་རིན་པོ་ཆེའི་དྲུང་ན་རིན་ཆེན་མཁར་ཆུ་བ་
དང་༑ མཁན་ཆེན་རྒྱམ་ཤེ་དང་། བླ་མ་རིན་རྒྱལ་བ་ལ་སོགས་པ་ཐུགས་ཀྱི་སྲས་མང་
དག་བཞུགས་པ་རྣམས་ལ། ཆོས་རྗེ་རིན་པོ་ཆེའི་ཞལ་ནས་འདི་སྐད་གསུང་
། ང་དང་
བོ་ཤམ་བྷ་ལར་འགྲོ་བའི་འདུན་པ་ཡོད་པ་ལ་ཆོས་རྗེས་ལུང་བསྟན་ནས་ཨུ་རྒྱན་དུ་
17



ལོ་པཎ་གྱི་རྣམ་ཐར་ཕྱོགས་བསྒྲིགས།
འགྲོ་བའི་འདུན་པར་འགྱུར། ངས་དེའི་ནུབ་མོ་རྨི་ལམ་བཟུང་ནས་ཨུ་རྒྱན་ལྟ་རུ་ཕྱིན་
པས༑ ནུབ་སྔ་མ་དེ་ཨུ་རྒྱན་རྩད་མ་ཆོད། ནུབ་གཉིས་པ་ལ་ཏེ་ལོ་པས་བྱོན་པའི་ཨུ་
རྒྱན་ཡིན་ཟེར་བའི་གཞལ་ཡས་ཁང་ཆེན་པོ་གཅིག་མཐོང་། དེ་རྗེ་བཙུན་མ་ལ་འཇལ་
(མཇལ)བ་ཡིན་བྱས་པས། སྐལ་བ་དང་ལྡན་ན་མཇལ་ཡོང་ཟེར་ནས་སྒོ་བས་གཏོང་
དུ་མ་འདོད། དེར་རྗེ་བཙུན་མ་གང་ན་བཞུགས་ལྟས(བལྟས)པས་གཞལ་ཡས་ཁང་
གི་ནང་མ་མཐོང་
། དེར་གཞལ་ཡས་ཁང་ཕྱི་གསལ་ནང་གསལ་དུ་བཤད་པ་ལ། འདིར་
ནང་མ་མཐོང་བ་ངའི་སྒྲིབ་པ་མ་དག་པ་ཡིན་ནམ། གཞལ་ཡས་ཁང་མ་དག་པ་ཡིན་
སྙམ་པ་ཞིག་བྱུང་ཙ་ན། ཇི(8)ཞིག་ལྟར་ལ་ས་དེ་ཀ་ནས་གཞལ་ཡས་ཁང་གི་ནང་
ཡང་མཐོང་། བཅོམ་ལྡན་འདས་མ་ཉིད་དང་འཇལ(མཇལ)། ཡན་ལག་བདུན་པ་
གཅིག་ཕུལ་ནས་གསོལ་བ་བཏབ་པས། བཅོམ་ལྡན་འདས་མའི་ཞལ་ནས། ཐམས་ཅད་
སྟོང་བའི་རང་བཞིན་ལས། །རྨི་ལམ་སྒྱུ་མ་བཞིན་དུ་སྣང་
། །ཅིར་ཡང་མ་གྲུབ་དངོས་
མེད་ལ། །སྣ་ཚོགས་རྟགས་སྣང་ཉམས་སུ་མྱོང་། །གང་ཡང་མཐོང་རྒྱུ་མེད་པ་ལ། །
དམིགས་མེད་སྣ་ཚོགས་རོལ་མོ་རྣམས། །རྣལ་འབྱོར་མངོན་སུམ་གཟིགས་མོར་ཆེ། །ཤར་
བའི་ནམ་མཁའི་འཇའ་ཚོན་བཞིན། །ཞེས་བྱ་བ་བྱུང་སྟེ། དེར་རྟགས་སྣང་ལ་སོགས་
པའི་སྒྲོ་འདོགས་མང་པོ་ཞིག་ཆོད།
ཕྱོགས་བཞི་ན་མཁའ་འགྲོ་མ་བཞི་འདུག་པས། འདི་ལྟ་སྟེ། རྡོ་རྗེ་མཁའ་འགྲོ་
མས་གནང་པ(བ)། ཐུགས་རྗེའི་མངའ་བདག་ཆེན་པོ་ཁྱེད། །སྙིགས་དུས་འགྲོ་བའི་
དོན་སླད་དུ། །མཛད་པ་རླབས་ཆེན་དཔག་མེད་ཀྱིས། །འགྲོ་རྣམས་བདེ་ཆེན་གནས་
སུ་དྲོངས། །ཞེས་པ་དང་། རིན་ཆེན་མཁའ་འགྲོས་གནང་པ(བ)། མཉམ་ཉིད་ངང་
ལས་མ་གཡོས་པར། །གཞན་གྱི་དོན་དུ་ཚད་མེད་བཞིས། །མ་བཅོས་ཐ་མལ་ལྟར་གནས་
18



རྣམ་ཐར་གསུང་སྒྲོས་མ།
པས༑ །སྲིད་གསུམ་ཚར་ཆོས་སྨིན་པར་མཛོད། །ཅེས་པ་དང་། པདྨ་མཁའ་འགྲོས་
གནང་བ། རང་གི་ཞེ་འདོད་དང་བྲལ་བས། །འཇིག་རྟེན་སྤྱོད་ལས་ལེགས་འདས་པའི། །
བྱམས་པས་བསྡུ་བ་རྣམ་བཞི་ཡི། །མ་རྣམས་བུ་བཞིན་རྗེས་སུ་བཟུང་། །ཞེས་པ་དང་
།
སྣ་ཚོགས་མཁའ་འགྲོས་གནང་པ། འཁོར་འདས་གཉིས་སུ་མ་བཟུང་བར། །རྨི་ལམ་ཆུ་
ལ་མི་སྒྲོལ་བཞིན། །བསྒྲལ་དང་མ་བསྒྲལ་གཉིས་མེད་པར། །ཐུགས་རྗེའི་རླབས་ཀྱིས་
འགྲོ་བ་སྐྱོང་། །ཞེས་བྱ་བ་བྱུང་སྟེ། དེ་ལྟར་གདམས་པ་བཞི་ལ་བསྟེན་ནས་ཏིང་ངེ་
འཛིན་གྱི་སྒོ་དུ་མ་ཅིག་བྱེ(ཞིག་ཕྱེ)བར་གྱུར་ཏེ། དེ་ནས་སྔོན་དུ་གཞལ་ཡས་ཁང་སྒྲིབ་
གཡོག་དང་བཅས་པ་དེ་གང་གིས་ལན་ཞུ་སྙམ་ཙ་ན་གཉིད་སད་དེ། དེ་མ་ཤེས། དུས་
དེ་ནས་ཨུ་རྒྱུན་དུ་དངོས་གྲུབ་ཐོབ་པའི་གོ་བ་རྙེད་གསུང་
། གསུང་སྒྲོས་འདི་ལ་སོཊ་པ་
རིན་པོ་ཆེ་མཁར་ཆུ་བའི་ཟིན་ཏིས(བྲིས)མང་དག་གཅིག(ཅིག)སྣང་
། བྱའི་ལོ་ཚེས་
གསུམ་གྱི་ཉིན་པར་གཅིག་སྐྱི་རོང་འཕགས་པའི་དྲུང་དུ་མར་མེ་རྒྱས་པ་གཅིག་ཕུལ་ཏེ་
གསོལ་བ་བཏབ་སྟེ་འོད་གསལ་བཟུང་སྡད(བསྡད)པས། ཤ་བ་རི་དབང་ཕྱུག་དང་
མཇལ་བའི་སྣང་བ་བྱུང་
། རྣམ་པ་ནི་དམ་པ་རྒྱ་གར་གྱི་རྣམ་པ་འདྲ་བ་གཅིག་མདུན་
གྱི་ནམ་མཁའ་ལ་ཁྲི་སྙན་ས་ལེའི་ལྤགས་པའི་གདན་ལ་བཞུགས་ནས། ད་ལྟར་གྱི་ཚེས་
བཅོ་ལྔ་འདི་ལ་བཅོམ་ལྡན་འདས་ཀྱི་དུས་མཆོད་ལ་བསམ་པས་རྡོ་རྗེ་གདན་ལ་དམིགས་
ནས་མཆོད་པ་རྒྱ་ཆེན་པོ་བཤམས་ཏེ་གསོལ་བ་བཏབ་ན། འགྲོ་དོན་ཕུན་སུམ་ཚོགས་
པའི་རྟེན་འབྲེལ་འགྲིག་པར་འགྱུར་རོ། །ཞེས་གསུངས་ཤིང་། ང་ལ་ཏིང་ངེ་འཛིན་
གྱི་དབང་ཞིག་བསྐུར་ནས་དེ་ཉིད་དུ་མི་སྣང་བར་གྱུར་ཏེ། དེ་ཀ་ལ་ང་ལ་ཏིང་ངེ་འཛིན་
ཁྱད་པར་ཅན་ཡ་མཚན་ཆེ་བ་གཅིག་སྐྱེས་འདུག །
དེ་ནས་ཟླ་བ་དེའི་ཚེས་བཅོ་ལྔ་ལ་མཆོད་པ་རྒྱ་ཆེན་པོ་བཤམས་ནས་དེ་བཞིན་
19



ལོ་པཎ་གྱི་རྣམ་ཐར་ཕྱོགས་བསྒྲིགས།
གཤེགས་པ་ལ་གསོལ་བ་བཏབ་པས། ནམ་མཁའ་ལ་གཟུགས་མི་སྣང་བའི་རོལ་མོའི་སྒྲ་
ལ་སོགས་པའི་ལྟས་བཟང་པོ་མང་བོ་བསམ་གྱིས་མི་ཁྱབ་པ་བྱུང༌
། དྲུང་ན་ཡོད་པ་
ཐམས་ཅད་ལ་དབང་གི་ཡེ་ཤེས་ཕེབས་པ་ལྟ་བུའི་བྱིན་རླབས་ཀྱི་སྣང་བ་དཔག་ཏུ་
མེད་པ་བྱུང་། དེའི་མཚན་མོ་འོད་གསལ་གྱི་ངང་དུ་དཔའ་བོ་དང་མཁའ་འགྲོ་མང་
བོ་སྤྲིན་གཏིབས་པ་བཞིན་བྱུང་ནས་དབང་བསྐུར་བ་དང་མཆོད་པའི་བྱེ་བྲག་དཔག་ཏུ་
མེད་པ་འབུལ་བའི་སྣང་བ་མང་པོ་བྱུང་། བཅོམ་ལྡན་འདས་མ་མདུན་གྱི་ནམ་མཁའ་
ལ་བྱོན་ཏེ། ཐུགས་ཁ་ནས་འོད་ཟེར་དཔག་ཏུ་མེད་པ་བྱུང་པ(བ)དེ་ཐམས་ཅད་ཁོ་
བའི(བོའི)སྙིང་ཁར་ཐིམ་ཞིང་། ནམ་མཁའ་ལ་གདུགས་དང་། རྒྱལ་མཚན་དང་
། བ་
དན་དང་། བླ་རེས་ལ་སོགས་པས་མཆོད་པ་དང་། བཀྲ་ཤིས་ཀྱི་ཚིགས་སུ་བཅད་པ་
མང་པོ་བརྗོད་ཅིང་
། བར་སྣང་ལས་གཟུགས་མི་སྣང་བའི་སྒྲ་གྲགས་འདི་སྐད་དུ། ཁྱོད་
ནི་པདྨའི་གེ་གསར(སར)ལས། །སྐྱེས་ཤིང་ཆགས་མེད་དྲི་བྲལ་བས། །འཕྲིན་ལས་བཞི་
ཡིས་སེམས་ཅན་ལ། །སྣ་ཚོགས་དཔག་མེད་འགྲོ་དོན་མཛོད། །ཅེས་བྱ་བ་བྱུང་གསུང་
།
དེ་ལ་རིན་པོ་ཆེ་མཁར་ཆུ་བས་འདི་སྐད་དུ། དེ་དུས་རང་ནས་རྨི་ལམ་དང་འོད་
གསལ་ལ་མངའ་བརྙེས་པར་བཞུགས་པར་གདའ་ཨང་ཞུས་པས། ཆོས་རྗེའི་ཞལ་ནས་
འདི་སྐད་གསུང་
། རྨི་ལམ་འོད་གསལ་ལ་མངའ་མ་རྙེས(བརྙེས)པས་དང་པོ་གཞལ་
ཡས་ཁང་གི་ནང་མ་མཐོང་ཞིང་རྗེ་བཙུན་མ་དང་མ་མཇལ་བ་ཡིན་མོད། དེ་རྟིང་
ཞལ་མཇལ་མན་ཆད་བྱིན་རླབས་ཀྱི་འཇུག་ཚུལ་བྱུང་བས་རྨི་ལམ་འོད་གསལ་ཡང་
དྲག་ཏུ་སོང་
།
ཡང་དེའི་སང་སྒོངས(རྒོངས)རྨི་ལམ་བཟུང་ནས་ཤར་ཕྱོགས་མངོན་དགའ་ལྟ་
རུ་ཕྱིན་པས། བཅོམ་ལྡན་འདས་འཁོར་དཔག་ཏུ་མེད་པས་བསྐོར་བ་མཐོང་ཞིང་
།
20



རྣམ་ཐར་གསུང་སྒྲོས་མ།
ཞལ་མཇལ་ཡན་ལག་བདུན་པ་གཅིག་ཕུལ་ནས་ཆོས་ཞུ་སྙམ་ཙ་ན། གཉིད་སད་ནས་
ཆོས་མ་ཐོབ། ཡང་དེའི་སང་རྒོངས་རྨི་ལམ་བཟུང་ནས་ནུབ་ཕྱོགས་བདེ་བ་ཅན་གྱི་
ཞིང་ཁམས་ལྟ་རུ་ཕྱིན་པས། བྱང་ཆུབ་སེམས་དཔའི་འཁོར་དཔག་ཏུ་མེད་པས་བསྐོར་
བ་མཐོང་ཞིང་ཞལ་མཇལ། ཡན་ལག་བདུན་པ་གཅིག་ཕུལ་ནས་ཆོས་ཞུ་སྙམ་ཙ་ན།
ཡང་གཉིད་སད་ནས་ཆོས་མ་ཐོབ། དེར་ཡི་དམ་གྱི་ལྷ་སྐལ་བཅོམ་ལྡན་འདས་མ་རང་
ཡིན་ཡོང་བར་འདུག་སྙམ་པ་བྱུང་གསུང་
། ཡང་དེའི་སང་སྒོངས(རྒོངས)རྨི་ལམ་བཟུང་
ནས་ཆོས་རྗེ་ཉིད་བཅོམ་ལྡན་འདས་བདེ་མཆོག་གི་གཙོ་བོར་བསྐྱེད། དཀྱིལ་འཁོར་གྱི་
གཙོ་བོར་བསྐྱེད། ལྷ་དྲུག་བཅུ(ཅུ)རྩ་གཉིས་གཞལ་ཡས་ཁང་དང་བཅས་བ(པ)རྫོགས་
པར་བསྐྱེད་ནས། དེ་རྣམ་ལ་ཕྱི་ནང་གསང་གསུམ་གྱི་མཆོད་པ་རྒྱས་པར་ཕུལ། ཀུན་ཏུ་
བཟང་པོའི་མཆོད་སྤྲིན་དཔག་ཏུ་མེད་པས་མཆོད། དེ་ཡང་མཆོད་པའི་སྤྲིན་ཚོགས་
མས་ཅད་རྒྱ་ནམ་མཁའ་དང་མཉམ་པ། རྒྱུན་འཁོར་བའི་རྒྱ་མཚོ་མ་སྟོངས་ཀྱི་བར་དུ་
གནས་པ། བྱེད་པའི་ལས་སེམས་ཅན་ཐམས་ཅད་བདེ་བ་དང་ལྡན། སྡུག་བསྔལ་དང་
བྲལ༑ མྱུར་དུ་བླ་ན་མེད་པའི་བྱང་ཆུབ་ཐོབ་པར་བྱེད་པའི་མཐུ་དང་ལྡན་པ་དཔག་
ཏུ་མེད་པར་སྤྲུལ་ནས་ཕུལ། ཆོས་རྗེ་རིན་པོ་ཆེའི་ཐུགས་དགོངས་ཡོངས་སུ་རྫོགས་པའི་
ཉམས་ཀྱང་ནང་ནས་ཤར། དེ་ལྟ་བུ་སྤྲོ་བ་ཆེན་པོ་སྐྱེས་ནས་ཆོས་རྗེའི་དྲུང་དུ་ཇི་ལྟར་
སྤྲུལ་པ་བཞིན་དུ་དུས་འཁོར་བ་སངས་རྒྱས་རྡོ་རྗེ་ལ་ཡང་སྤྲུལ་པའི་མཆོད་པ་དཔག་ཏུ་
མེད་པ་ཕུལ་བས་ཀྱང་ཐུགས་དགོངས་གོང་བཞིན་དུ་བྱུང་
།
ཡང་དེ་ལ་སྤྲོ་བ་སྐྱེས་ནས་མཁན་ཆེན་བོ་དོང་བ་རིན་རྩེ་ལ་ཡང་དེ་ལྟར་སྤྲུལ་
ནས་ཕུལ་བས་དེ་བཞིན་བྱུང་
། ནང་པར་ཆོས་རྗེའི་དྲུང་དུ་ཕྱིན་པས། ཆོས་རྗེས་དེ་
རྣམས་མཁྱེན་ནས་སློབ་དཔོན་ཇོ་བཙུན་གྱིས་མདང་ཅི་བྱས་གསུངས། མདང་ཏིང་ངེ་
21



ལོ་པཎ་གྱི་རྣམ་ཐར་ཕྱོགས་བསྒྲིགས།
འཛིན་གྱི་མཆོད་པ་ཕུལ་ལགས་ཞུས་པས། ཏིང་ངེ་འཛིན་གྱི་རྩལ་ཆེན་པོ་གདའ། ད་
ཟབ་ཆོས་ཞུ་བ་ཀུན་ཀྱང་རྨི་ལམ་དུ་ཞུས་པས་ཆོག་པར་གདའ་གསུངས
།
དགེ་བཤེས་ཀུན་རིན་ཟེར་བའི་དབུས་པ་གཅིག་གིས་ཞུས་པས། དོན་དམ་པ་དང་
ཀུན་རྫོབ་ཀྱི་རྣམ་བཞག་འདི་ལ་སྣོད་བཅུད་ཀྱི་སྣང་བ་མ་འགགས་པ་སྣ་ཚོགས་སུ་ཤར་
བ་ལ་ལོངས་སྤྱོད་པ་འདི་ཀུན་རྫོབ་ཡིན་པ་ལ་མ་བདེ་བ་ཙམ་ཡང་མི་གདའ་སྟེ། ཀུན་
རྫོབ་ཀྱི་སྣང་བ་སོ་སོར་བརྟགས་པས་རང་བཞིན་མེད་པར་ཤེས་པ་དོན་དམ་བདེན་པ་
ཡིན་ཅེས(ཞེས)པའི་རང་བཞིན་མེད་པ་འདི་ཡེ་རང་མ་གོ་ལགས། སྣོད་བཅུད་ཐམས་
ཅད་རང་བཞིན་མེད་པ་ཡིན་བསམ་བ་བྱས་ཀྱང་ནི་བློས་བྱས་ལས་མི་ཡོང་བར་
འདུག །བློས་བྱས་ནི་དོན་དམ་དང་དངོས་འགལ་ཡིན། ས་རླུང་གིས་འཁྱེར་བ། ཆུ་
སྐམ་པ། མེ་ཤི་བ། ནམ་མཁའ་སྟོང་པ། སེམས་ཅན་སྲོག་དང་བྲལ་པ(བ)ལ་བྱས་
ཀྱང་༑ དེ་རྣམས་ལ་རང་བཞིན་མེད་པའི་ཁྱབ་པ་མི་ཡོང་བར་གདའ་བས་འདི་ལ་ནན་
ཏར་མ་བདེ་ལགས། འདི་འཁྲོལ་བའི་གདམས་པ་གཅིག་ཐུགས་ལ་འདོགས་པར་ཞུ་
ཅེས(ཞེས)ཞུ་བ་ལ། རིན་པོ་ཆེའི་ཞལ་ནས་འདི་གསུངས། དོན་དམ་པའི་བདེན་པ་
ཞེས་བྱ་བ་དེའི་བཞུགས་ཚུལ་དེ་གཏན་ལ་མ་ཕེབས་པ་ལྟར་བདེན་པ་ལགས། དེ་ལ་
ཁྱེད་མི་ཚད་གཞན་ཡང་བདེ་མོ་མི་འོང་
། ཁྱད་པར་དུ་མི་ཆེན་པོར་གསོལ་བའི་ཨ་
ཏོར་འདོད་ཅིང་། སྤོམ་མེ་ཡོར་རེ་བྱས། ཁྲི་མཐོན་པོའི་ཁ་ལ་སྡད(བསྡད)། གོས་
བཟངས་ཀྱི་སྦུབས་སུ་བཞུགས། མགོ་འཕངས(འཕང་)དང་མིག་རྩ་སྟོད། ཁ་ཁྱེར་དང་
ཕོ་ཟོ་བསྐྱེད། སུ་དང་ལབ་དུ(ཏུ)བཅུག་ན་དཀའ་མོ་འོང་བ་ཡིན། དོན་དམ་པའི་
བདེན་པ་ཞེས་བྱ་བ་དེ་གཏན་ལ་འབེབས་པ་ལ་ངེས་དོན་གྱི་ཁྲིད་ཟབ་མོ་རྒྱུད་ལ་
ལེགས་པར་འཕྲོད་དགོས་པ་ཡིན། དེ་འཕྲོད་ནས་ཆོས་བརྒྱད་ཀྱི་འགོངས་པོས་མ་ཁྱེར་
22



རྣམ་ཐར་གསུང་སྒྲོས་མ།
བའི་སྒྲུབ་པ་སྙུགས་བསྲིངས་ན་སྒྲོ་འདོགས་ཆོད་ཅིང་། མ་བདེ་བ་འགྲོལ་བའི་སློབ་
དཔོན་ནང་ནས་འཆར་བ་ཡིན། དེ་ལ་འདིར་ཚིག་ཙམ་གྱིས་བརྡ་སྦྱར་ན་ཀུན་རྫོབ་
ནི་ཁྱེད་རང་གིས་གོ་བ་དེ་ཀ་ཡིན། དོན་དམ་པའི་བདེན་པ་ཞེས་པ་དེ་ལྷན་ཅིག་སྐྱེས་
པའི་ཡེ་ཤེས་སྨྲ་བསམ་ཤེས་བརྗོད་ཀྱི་ཡུལ་ལས་འདས་པ་དེ་རྒྱུད་ལ་འབྱོར་ནས
། རང་
སེམས་ཆོས་ཀྱི་སྐུ་རུ་རྟོགས་དུས་སུ་དོན་དམ་པའི་བདེན་པ་མཐོང་བ་ཡིན་གསུངས།
དོན་དམ་གཏན་ལ་འབེབས་པ་ལ་ངེས་དོན་གྱི་ཁྲིད་ཟབ་མོ་རྒྱུད་ལ་འཕྲོད་
དགོས་གསུངས་པའི་ངེས་དོན་གྱི་ཁྲིད་དེ་གང་ལགས་ཅེས(ཞེས)ཞུས་པས། འདིའི་ཁྲིད་
ལ་གཅིག་ཏུ་མ་ངེས། ཕྱག་རྒྱ་ཆེན་པོའམ། སྦྱོར་དྲུག་གམ། རྫོགས་ཆེན་ནམ། ཞི་བྱེད་
ལ་སོགས་པ་རྣམས་ལ་ཁྱད་ཆེན་པོ་མེད་ཅིང་། གང་གིས་ཀྱང་གོ་ཆོད། ཁྲིད་གདམས་
ངག་གིས་རྟ་མི་བླུ(ཏ་མི་བསླུ)སྟེ། ཉམས་སུ་ལེན་བྱེད་ཀྱི་གང་ཟག་གིས་གོ་ཆོད་པ་ལ་
དཀའ་མོ་ཡོད་པ་ཡིན་ཞིང་
། བླ་མ་ལ་ཡང་གྲུབ་ཐོབ་གོང་མ་རྣམས་ཀྱི་གདམས་ངག་
ལ་བང་ཆེན་པའི་འཕྲིན་ཡིག་ཀློག་པ་བཞིན་བྱེད་པ་རྣམས་ཀྱིས་འཕྲིན་བསྐྱལ་ཡང་
དོན་དམ་པའི་བདེན་པ་མི་རྟོགས་གསུངས།
འོ་ན་བདག་གིས་ཉམས་སུ་ལེན་པ་ལ་ཕྱག་རྒྱ་ཆེན་པོ་དང་སྦྱོར་དྲུག་གཉིས་
གང་དགའ་བ་ལགས་ཅེས(ཞེས)ཞུས་པས། འདི་གསུངས། དེ་གཉིས་ལ་ཁྱད་ཆེན་པོ་
མེད༑ ཁྲིད་གང་དང་གང་ལ་ཁམས་དང་དབང་པོའི་བྱེ་བྲག་དང་
། སྔར་གྱི་འབྲེལ་བ་
གང་ཡོད་པ་དང༌
། ལས་མཐུན་པ་གཅིག་དགོས་པ་ཡིན་གསུངས། དོན་དམ་པའི་
བདེན་པ་ཉམས་འོག་ཆུད་ཅིང་མངོན་དུ་འགྱུར་བ་དང༌
། སྦྱོར་དྲུག་པ་དང་ཕྱག་རྒྱ་
ཆེན་པོའི་ས་མཚམས་ཅི་ཙམ་གཅིག(ཞིག)ན་ཡོད་པ་ལགས་ཞེས་ཞུས་པས། འདི་གསུང་
དོན་དམ་པའི་བདེན་པ་ལ་དོན་སྤྱི་གོ་ཙམ་དེ་སྦྱོར་དྲུག་པ་ལ་སོར་སྡུད་ཀྱི་མཇུག་དང་
།
23



ལོ་པཎ་གྱི་རྣམ་ཐར་ཕྱོགས་བསྒྲིགས།
ཕྱག་རྒྱ་ཆེན་པོ་ལ་སྤྲོས་བྲལ་འབྲིང་པོ་ཙམ་ན་ཡོད། ཉམས་འོག་དུ(ཏུ)ཚུད་པ་སྦྱོར་
དྲུག་པའི་བསམ་བརྟན(གཏན)གྱི་དུས་དང་
། ཕྱག་རྒྱ་ཆེན་པོའི་རྩོལ་མེད་ཀྱི་དྲན་པ་
སྐྱེས་པའི་དུས་སུ་ཡོང་
། དོན་དམ་པའི་བདེན་པ་མངོན་དུ་འགྱུར(གྱུར)པ་སྦྱོར་དྲུག་
པའི་སྲོག་རྩོལ་དང་འཛིན་པ་ཡན་ཆོད་དུ་ཡོང་
། ཕྱག་རྒྱ་ཆེན་པོའི་ཟུང་འཇུག་གི་
རྟོགས་པ་བརྟན་པའི་དུས་སུ་ཡོང་པ(བ)ཡིན་གསུངས། ཕྱག་རྒྱ་ཆེན་པོའི་སྐབས་སུ་
དོན་དམ་པའི་བདེན་པ་ཉམས་འོག་དུ(ཏུ)ཆུད་པ་དང༌། མངོན་དུ་གྱུར་པ་གཉིས་
ཀྱི་དྲན་འཛིན་གཉིས་པོ་ལ་ཁྱད་པར་ཅི་འདྲ་ཞིག་ཡོང་བ་ལགས་ཞེས་ཞུས་པས།
འདི་གསུང་། ཉམས་འོག་དུཏུ)ཆུད་པའི་དྲན་འཛིན་ནམ། མངོན་དུ་གྱུར་པའི་དྲན་
འཛིན་གཉིས་པོ་གང་བཤད་བཤད་དུ་འོང་
། ཐ་དད་རང་དུ་མ་ངེས། སྤྲོས་བྲལ་འབྲིང་
པོ་ཙམ་གྱི་དྲན་འཛིན་དེ་རྐྱེན་སྣང་གི་སྟེང་དུ་དྲན་པས། བཟུང་བའི་དུས་སུ་མ་ཡེངས་
པ་ལྟར་གྱི་དྲན་པ་གསལ་ཡེར་རེ་བྱས་ནས། འདིའི་ཕག་ན་རྐྱེན་སྣང་འོག་འགྲུས་སུ་
བག་རེ་འཆོར་གྱིན་ཡོད་པར་སོང་ཡང་། དེ་དུས་ཀྱི་དྲན་པ་གསལ་ཡེར་རེ་བ་དེ་ཡང་
དོན་དམ་པའི་ངོ་བོ་ཕྱོགས་ཙམ་མཐོང་བ་ཡིན། དོན་དམ་པ་མངོན་དུ་གྱུར་པའི་
དྲན་པ་དེ་བཟུང་དྲན་གྱི་རྩོལ་བ་དེ་བུད་ནས་མ་ཡེངས་པའི་དྲན་པ་རྩོལ་མེད་རང་བྱུང་
དུ་ཤར་བ་གཅིག་ཡིན་པས། རྐྱེན་སྣང་དང་། སེམས་དང་
། དྲན་པ་གསུམ་ངོ་བོ་གཅིག་
ཏུ་འདྲིལ་ནས་གཤིས་ཇི་ལྟར་འདུག་པ་དེ་མངོན་དུ་གྱུར་པས། བདེ་སྡུག་དང་གྲགས་
མ་གྲགས་ལ་སོཊ་པའི་ཆོས་བརྒྱུད་ལ་ཡང་ཐམས་ཅད་དང་བྲལ་བ་གཅིག་ཡིན།
དྲན་པས་འཛིན་པ་དང་
། ངོས་ཤེས་པ་དང་
། རང་སར་གྲོལ་བ་དང་། མ་ཡེངས་པ་ལ་
སོགས་པ་དང་
། འཛིན་པ་མེད་པ་ལ་སོགས་པ་འདི་རྣམས་ཀྱང་གསར་བུ་ལམ་དམའ་
དུས་ཀྱི་སྐད་ཡིན། དེ་ལས་དགེ་སྦྱོར་ན་འཕར་ནས་རང་རིག་རང་གསལ་ལ་སོགས་
24



རྣམ་ཐར་གསུང་སྒྲོས་མ།
པའི་ཆོས་སྐད་ཇི་ཙམ་ལེགས་ཤིང་མཐོ་བར་བརྗོད་ཀྱང་དེ་ཐམས་ཅད་མཛུབ་མོས་ཟླ་བ་
མཚོན་པ་བཞིན་དུ། བརྗོད་མེད་ཀྱི་དོན་ཚིག་གིས་གཏན་ལ་འབེབས་པ་ཙམ་དུ་ཟད་ཀྱི།
དངོས་པོའི་གཤིས་ལ་ལུས་གནད་དང་ལྟ་སྟངས་ཀྱིས་བཅུན་ནས་བརྩོན་འགྲུས་སྐྱེད་
པའི་ངོ་ཤེས་དང་
། རང་སར་གྲོལ་པ(བ)ལ་སོགས་པ་འདི་ཚོ་དོན་དམ་པའི་བདེན་པ་
མ་ཡིན་གསུངས།
འོ་ན་རང་རིག་རང་གསལ་བརྟན་པས་དོན་དམ་པར་མི་འདོད་ན། ནན་ཏར་གོ་
མི་བདེ་བར་གདའ་ཅེས(ཞེས)ཞུ་བ་ལ། འདི་གསུང་། ལས་དང་པོ་པས་སངས་རྒྱས་ཀྱི་
ཡེ་ཤེས་གཏན་ལ་འབེབས་པ་ལ་གོ་བདེ་མོ་ག་ན་འོང་། དོན་འདི་གོའམ་ལྟོས་དང་།
དཔེར་ན་ཞལ་ལ་བྱེད་པ་ལ་ཆུ་མེད་ན་ཞལ་ལ་བྱ་རུ་མི་བཏུབ། མཇུག་ཏུ་ཆུ་དེ་མ་
སྐམ་ན་ཞལ་ལའི་དོན་མི་འགྲུབ། དོན་དམ་པ་རྟོགས་པར་བྱེད་པ་དང༌
། རྩིག་པ་ལ་
ཞལ་ལ་འདེབས་པ་གཉིས་དཔེ་འདྲ་བ་གཅིག་ཡིན། ཆུས་འདི་ལེགས་པར་སྦྱར་ནས་
རྩིག་པ་ལ་བཏབ་པས་སྡོད་པ་བཞིན་དུ། སེམས་ལ་བློ(གློ)བུར་གྱི་དྲི་མས་ཁ་ལོ་བསྒྱུར་
ནས་གཟུང་འཛིན་གྱི་སྒྲོག་ཏུ་ཆུད་པ་དེ་ལ། ལུས་གནད་དང་། ལྟ་སྟངས། བླ་མའི་
གདམས་ངག་གིས་བཅུན་པའི་དྲན་པའི་སེམས་ལ་ལྟས(བལྟས)ནས་ངོ་ཤེས་པའི་དྲན་པ་
མེད་ན་རྩོལ་མེད་ཡང་དག་གི་དྲན་པ་སྐྱེད་མི་བཏུབ། ཐོག་མའི་གཟུང་འཛིན་རྩོལ་བ་
ཅན་དེ་འདམ་སྦྱོར་བའི་ཆུ་དང་འདྲ་བ་ཡིན། ཆུ་མ་སྐམ་ན་ཞལ་ལ་མི་བཏུབ་པ་བཞིན།
གཟུང་དྲན་གྱི་རྩོལ་བ་དང་ཡུལ་ཡུན་དེ་མ་བུད་ན་དོན་དམ་པའི་བདེན་པ་ཞེས་པ་
རྩོལ་མེད་ཡང་དག་གི་དྲན་པ་ཡོང་བའི་སྐབས་མེད་པ་ཡིན། དཔེ་དེ་གོ་ན་གོ་དོན་
བདེ་རུ་འགྲོ་བ་ཡིན་གསུངས།
དབུས་ཀྱི་འགྲོ་དོན་ཆེན་མོའི་དུས་སུ་མར་རེས་ཤངས་ལ་བྱོན་པའི་ཤངས་མདའ་
25



ལོ་པཎ་གྱི་རྣམ་ཐར་ཕྱོགས་བསྒྲིགས།
ནས་གདན་བཏེགས་པའི་ཚེ། ཡུལ་ནན་ཏར་གྲང་མོ་ཞིག་བྱུང་
། ཁྱད་པར་གཡེ་དམར་
ནས་གཙང་འཕྲང་གི་བར་དེ་ལས་ལྷགས་འཚུབ་མི་ཁྱེར་རྟ་ཁྱེར་འདྲ་བ་གཅིག་བྱུང་
།
དེར་དྲུང་སྐོར་ཀུན་གྱིས་སྡུག་ཡུལ་ཕུང་ཡུལ་འདི་འདྲའི་གྲང་བ་བྱས་ནས། རིན་པོ་ཆེ་
པ་སྤྱན་ཧུར་མཛད་ནས། མ་འཐབ། གཙང་འཕྲང་རྒྱལ་པོའི་བསུ་བར་འདུག །ཁོ་འུ་
ཅག་ལ་ནས་ཤིག་ཀྱང་འབུལ། རུ་མཚམས་ན་མར་ཞབས་ཏོག་ཀྱང་ཁོས་བྱེད་ཟེར་གྱིན་
འདུག་གསུངས་པས། དེའི་སྔ་དྲོ་ནང་སོར་དཀོན་གཉེར་གྱིས་བསྙེན་བསྐུར(བཀུར)
བཟང་པོ་བྱས། ནས་ཁལ་བདུན་བཅུ་ཕུལ་བར་གདའ།
དགེ་བཤེས་རིན་སེང་གིས་ཞུས་པ། སྦྱོར་དྲུག་པ་ཚོ་ཁོ་རང་རྣམས་རྟགས་སྣང་
རང་ལ་མཆོག་ཏུ་བཟུང་ནས་ཕྱ(ཕྱག)རྒྱ་ཆེན་པོའི་དགོངས་པ་འདི་ལམ་དམའ་མོ་
གཅིག་སྐྱུར་བར་འདུག་སྟེ། ཁོང་རང་རྣམས་ཟས་གོས་ཀྱི་ཞེན་པ་སུ་བས་ཆེ་བ་གཅིག་
བྱས༔ མཆེད་གྲོགས་རྣམས་ཀྱང་གཅིག་གིས་གཅིག་ལ་ཁ་གཏོང་པ(བ)ཤ་སྟག་བྱེད་པ་
གཅིག་གདའ། འདི་ལ་ཕྱག་རྒྱ་ཆེན་པོའི་དགེ་བཤེས་ཤེར་རིན་མཁྱེན་པ་ཅན་ལགས་ཏེ།
ཁོང་ཡང་རྟགས་སྣང་ཟང་ཟིང་འདི་རྣམས་ལ་གཏད་ས་ཆེན་པོ་མེད། རྒྱུད་སྡེ་རྣམས་
ནས་རྟགས་ལ་བསྔགས་པ་ཆེན་པོ་གསུངས་པ་དེ་རྣམས་ལམ་དམན་པ་རྣམས་ཁ་
འདྲེན་པའི་ཕྱིར་དུ་གསུངས་པ་ཡིན་ཟེར་བར་གདའ་སྟེ། དེ་ལ་མི་མཐད(འཐད)སྙམས་
པ་རང་མ་བྱུང་། འདིའི་དོན་ཇི་ལྟ་བུ་ཅིག(ཞིག)ལགས། དེ་ལ་ལུང་ཡང་འདི་ལྟ་བུ་
འདྲེན་པར་གདའ། རྒྱན་སྟུག་པོ་བཀོད་པ་ལས། ཉི་མ་དང་ནི་ཟླ་བའི་དབྱིབས། །པདྨོ་
དང་ནི་འོད་འདྲ་ཞིང་
། །ནམ་མཁའི་རི་མོ་མེ་འདྲ་འབར། །རྣལ་འབྱོར་ཞུགས་པས་
རབ་ཏུ་མཐོང་། །འདི་དག་ཐམས་ཅད་སྤངས་ནས་སུ། །སྣང་བ་མེད་པར་རབ་ཏུ་
གནས། །གང་ཆོས་མཚན་མེད་རྣལ་འབྱོར་ཅན། །རྣམ་པར་མི་རྟོག་ཆགས་མེད་ན། །
26



རྣམ་ཐར་གསུང་སྒྲོས་མ།
སངས་རྒྱས་བྱེ་བ་རྣམས་ཀྱང་མཐོང་། །ཞིང་དང་ཞིང་ན་མཉམ་གཞག(བཞག)ན། །
དེ་དག་གིས་ནི་དབང་བསྐུར་བས། །དེ་ཡི་སྤྱི་བོར་དབང་བསྐུར་ཏེ། །སངས་རྒྱས་ས་
ལ་བཞུགས་པ་དང་། །སྣ་ཚོགས་གཟུགས་ནི་རབ་ཏུ་འབྱུང་
། །སྣ་ཚོགས་ཚུལ་གྱིས་དངོས་
ཐོབ་ན། །ཀུན་མཁྱེན་ཐམས་ཅད་རིག་པར་འགྱུར། །ཞེས་པ་ལུང་དུ་འགོད་པར་གདའ་
ཞུས་པས། རྗེའི་ཞལ་ནས་འདི་གསུང་
། སྤྱིར་ཆོས་སྟོན་པ་དང་ལམ་བགྲོད་པ་ཐམས་
ཅད་སེམས་ཅན་ཁ་འདྲེན་པའི་ཐབས་ཡིན་མོད། དེ་ལྟ་མ་ཡིན་པའི་སྦྱོར་དྲུག་གི་རྟགས་
སྣང་ཚོས། ལམ་གྱི་གོ་མི་ཆོད་པར་ལམ་འཚོལ་བ་དང་ཐེག་པ་དམན་པ་ཁ་དྲང་བའི་
དོན་ཁོ་ནར་གསུང་པ་ག་ན་ཡིན། ལུང་འདྲེན་པ་ལ་གསུང་རབ་ཀྱི་དོན་ཤེས་དགོས་པ་
ཡིན་མོད། འདི་དག་ཐམས་ཅད་སྤངས་ནས་སུ། །སྣང་པ(བ)མེད་པར་རབ་ཏུ་གནས། །
ཅེས(ཞེས)པ་དེ་སྟོང་གཟུགས་ལ་སོགས་པའི་སྣང་བ་སྣ་ཚོགས་འདི་རྣམས་ལ་ཆགས་
ཤིང་ཞེན་པ་དང༌། མཚན་མར་རྟོག་པ་འཛིན་པ་དང་
། རྫས་དང་ངོ་བོར་རྟོག་པ་
དང༌༑ ལྷག་པར་ཆགས་ཤིང་བདེན་དངོས་སུ་རྟོག་པ་དེ་ཐམས་ཅད་རྣམས(རྣམ)པར་
སྤངས་ནས། སྒྱུ་མའམ་བར་སྣང་གི་འཇའ་ཚོན་བཞིན་དུ་སྣང་བ་མ་འགགས་ཤིང་རང་
བཞིན་མེད་པ་གཅིག་སྟོན་པའི་གཞུང་ཡིན། ལམ་བགྲོད་པ་ལ་སྦྱོར་དྲུག་གི་རྟགས་ཚོ་
སྤང་དགོས་ན། སྣང་བ་ཐམས་ཅད་ཀྱང་སྤང་དགོས་ཏེ། འགལ་མང་པོ་འོང་
། ལར་
རང་ཡང་སྦྱོར་དྲུག་ལ་ལོག་ལྟ་བསྒོམས་པས་ཕྱག་རྒྱ་ཆེན་པོའི་ལམ་ཆོད་པ་མིན།
རང་གང་ལ་མོས་པའི་ལམ་དེ་ལ་བརྩོན་པ་བྱས་ནས་ཕྱོགས་རིས་དང་ཐམ་ཐུམ་ཚོ་
གཅིག་ཏུ་འདྲེས་ན། ཡིན་ལུགས་ཀྱི་སྟེང་དུ་ཁེལ་བའི་དུས་སུ་ཕྱོགས་རིས་དང་བཟང་
ངན་གྱི་ཡུལ་འབུད་པ་ཡིན་པས། གཞན་སྦྱོར་དྲུག་ལ་ལོག་ལྟ་བསྒོམས་པའི་རྗེས་སུ་
དབུས་ཀྱིས་འཇུག་དགོས་རྒྱུ་མེད། ཡིད་དཔྱོད་ཀྱི་བསམ་མནོ་མང་པོ་མ་གཏོང་བར་
27



ལོ་པཎ་གྱི་རྣམ་ཐར་ཕྱོགས་བསྒྲིགས།
བརྩོན་འགྲུས་ལ་འབད་པ་ཐོན།
ཕྱག་རྒྱ་ཆེན་པོའི་དགེ་བཤེས་སྦྱོར་དྲུག་ལ་ཁ་གཏོང་པ་ལ་ཁྱོད་ཀྱང་མཐད
(འཐད)སྙམ་ཡང་། ཁྱེད་ཀྱི་ཡིད་དཔྱོད་ཀྱི་བསམ་མནོ་དེ་ཚད་མ་མ་ཡིན། ཁྱོད་པས་མི་
མདོ་སྟེ། དགེ་བཤེས་མཁྱེན་པ་ཅན་དེའི་ངག་ཀྱང་ཚད་མ་མ་ཡིན། བཀའ་དང་བསྟན་
བཅོས་ཀྱི་དགོངས་པ་ལེན་པ་ལ་མཆུ་རྣོ་བ་དང་
། གོས་བཟང་བ་དང་། ནོར་ཕྱུག་པ་
དང་༑ མཐུན་འཇུག་མཁས་པ་དང་། དབང་ཆེ་བ་ལ་སོགས་པས་ཆོག་པ་མ་ཡིན་ཞིང་
།
ཐོས་བསམ་སྒོམ་གསུམ་གྱི་སྐྱ་བར་ནས་དགོངས་པ་དང༌། དགོངས་མིན་གྱི་དོན་ཤེས
པ་གཅིག་དགོས་པ་ཡིན་གསུང་
།
རིན་པོ་ཆེ་པ་ཉང་སྟོད་ཀྱི་གཞུང་ལ་བྱོན་པའི་དུས་ན་གནས་རྙིང་པའི་དགེ་
བཤེས་གཅིག་གིས་ཞུས་པ། བོད་དུ་རྨི་ལམ་དང་
། སྒྱུ་ལུས་དང་། འོད་གསལ་ལ་ནུས་པ་
ཐོབ་པ་མང་པོ་བྱུང་གདའ་བ་ལ། སྒྱུ་མ་བོད་དུ་མི་འོང་བའི་རྒྱུ་མཚན་གང་ལགས་ཅེས་
(ཞེས)ཞུ་བ་ལ། གྲུབ་ཆེན་པ་འདི་གསུངས། བོད་དུ་སྒྱུ་མ་མི་འོང་པའི་རྒྱུ་མཚན་བོད་
ན་རྡོ་རྗེའི་ས་གཞི་མེད་པས། ཚེ་ཉི་ཟླ་དང་མཉམ་པ་དང་སྒྱུ་མ་བསྒྲུབ་ཏུ་མི་བཏུབ་
པར་བཤད་པ་ཡིན་གསུངས། རྡོ་རྗེའི་ས་གཞི་དེ་ཅི་འདྲ་ཅིག(ཞིག)ལགས་ཞུ་བ་ལ། དེ་
ལ་ཁྲོམ་དུ་སྐམ་བཤད་མི་བཏུབ་གསུངས།
ཡང་རྨི་ལམ་སྒྱུ་ལུས་ཀྱི་གདམས་པ་དང་
། རིན་པོ་ཆེ་པ་རང་གིས་རྨི་ལམ་བཟུང་
སྤེལ་མཛད་པའི་རྣམ་ཐར་ཞིབ་པ་གཅིག་ཐུགས་ལ་འདོགས་པར་ཞུ་ཅེས(ཞེས)པ་ལ།
ཆོས་རྗེ་འདི་གསུངས། རྨི་ལམ་སྒྱུ་ལུས་ཀྱི་གདམས་པ་ལ་དམར་ཁྲིད་བསྐྱང་དགོས་པ་
ཡིན་མོད། བཤད་པས་ག་ན་གྲུབ། ངའི་རྣམ་ཐར་བཤད་པས་ཆོག །ངས་རྨི་ལམ་
བཟུང་ནས་པོ་ཏ་ལ་ལྟ་རུ་ཕྱིན་པས། བྱང་ཆུབ་སེམས་དཔའི་འཁོར་དཔག་ཏུ་མེད་
28



རྣམ་ཐར་གསུང་སྒྲོས་མ།
པས་བསྐོར་བའི་དབུས་སུ་མགོན་པོ་སྤྱན་རས་གཟིགས་དང་མཇལ། ང་ལ་སྤྱན་ཅེར་
གཟིགས་པ་ཙམ་གྱིས་ཐུགས་ཁ་ནས་འོད་ཟེར་ཁ་དོག་སྣ་ལྔ་བྱུང་པ་ངའི་ལུས་ཀྱི་
གནས་གསུམ་དུ་ཐིམ་པ་དང་། ནམ་མཁའ་ལས་ཆོས་ཀྱི་སྒྲ་བྱུང་བ་འདི་ལྟ་སྟེ། བཀའ་
བརྒྱུད་ཀུན་གྱི་གཙོ་བོས། །སྐྱེ་མེད་ཆོས་སྐུའི་ངང་ལས། །འགགས་མེད་ཐུགས་རྗེའི་
རྩལ་གྱིས། །འགྲོ་དྲུག་སེམས་ཅན་རྣམས་ལ། །སྨིན་ཅིང་གྲོལ་བར་མཛོད་ཅིག །ཚད་
མེད་སྙིང་རྗེ་ཆེན་པོས། །བྱམས་པའི་གངས་རི་དག་ལས། །ཐུགས་རྗེའི་ཆར་རྒྱུན་
ཕབ་ལ། །ཉོན་མོངས་མེ་དཔུང་ཆོམ་ཞིག །ཅེས་བྱ་བ་བྱུང་སྟེ། དེ་ཉིད་དུ་གཉིད་སད་
པས་བྱམས་པ་དང་སྙིང་རྗེའི་ཤུགས་ཆེན་པོ་ཐོབ་པ་བྱུང་
།
ཡང་རྨི་ལམ་བཟུང་ནས་ཡངས་པ་ཅན་དང་སེར་སྐྱ་ལྟ་རུ་ཕྱིན་པས། དེ་གཉིས་
སུ་བྱས་པའི་ཕྱི་གསལ་ནང་གསལ་གྱི་གན་དྷོ་ལ་ཆེན་པོ་གཉིས་ཀྱི་བར་ན་རིན་པོ་ཆེའི་
ཁྲི་ཆེན་པོའི་སྟེང་ན་མཁའ་འགྲོ་སྡེ་ལྔ་བཞུགས་འདུག་པས། ང་ལ་ཐམས་ཅད་ཀྱིས་
ཞལ་ཟས་ཀྱི་རྣམ་པ་རེ་གནང་ནས། དབུས་ཀྱི་གཙོ་མོས། ཆོས་རྣམས་རྨི་ལམ་འཇའ་
ཚོན་ལོགས་ན་མེད། །སེམས་ཀྱི་དེ་ཉིད་མངོན་གྱུར་ན། །སེམས་ཉིད་མི་ཕྱེད་རྡོ་རྗེ་སྟེ།
རྡོ་རྗེ་མཁའ་འགྲོས་བར་ཆད་བསྲུང་། །ཆོག་ཤེས་དགོས་འདོད་རིན་ཆེན་གཏེར། །
སངས་རྒྱས་སྐུ་དང་ཞིང་ཁམས་དང་
། །འཁོར་དང་ལོངས་སྤྱོད་ལ་སོགས་པ། །རིན་ཆེན་
མཁའ་འགྲོས་དགོས་འདོད་སྒྲུབ། །ཆགས་བྲལ་མི་རྟོག་པདྨ་སྟེ། །ཟག་པ་དང་བྲལ་བདེ་
བའི་ཆོས། །བྱ་བ་གཞན་ལས་ཁྱད་འཕགས་པ། །པདྨ་མཁའ་འགྲོས་དབང་དུ་བསྡུད་
(སྡུད)། །སྐྱེ་འགག་དང་བྲལ་པདྨ་ཀརྨ་སྟེ། །ཞི་རྒྱས་དབང་དང་མངོན་སྤྱོད་དང་
། །བསྟན་
པ་རིན་ཆེན་རྒྱས་བྱེད་པ། །ལས་ཀྱི་མཁའ་འགྲོས་ཕྲིན་ལས་བསབ། །ཅེས་བྱ་བ་བྱུང་
ནས་མི་སྣང་བར་གྱུར་ཏོ། །དེ་གཉིས་ཀྱང་རྣམ་ཐར་ལེགས་ཚད་ཡིན། གཞན་བཤད་
ལ
29



ལོ་པཎ་གྱི་རྣམ་ཐར་ཕྱོགས་བསྒྲིགས།
ཀྱིས་མི་ལངས་པ་ཡོད་གསུང་
།
འཇད་པ་བརྩོན་སེང་གིས་འདི་སྐད་ཞུ་ཡིན་འདུག །ཕྱག་རྒྱ་ཆེན་པོ་བ་དང་སྦྱོར་
དྲུག་པའི་བཞེད་པ་འདི་ནན་ཏར་མ་བདེ་བ་གཅིག་བྱུང་
།
སྦྱོར་དྲུག་པ་ཟེར་བས། ཁྱེད་ཀྱི་སྒོམ་ཐམས་ཅད་རྟོག་སྒོམ་དང་སྟོང་སྒོམ་ཡིན།
དེ་གཉིས་ཀྱིས་སངས་རྒྱ་བར་ག་ནས་བཤད་པ་མེད། མ་དག་པའི་ལས་སྦྱངས་པས་
སངས་ག་ན་རྒྱུ་ཟེར་ནས། རྗེ་དྭགས་པོ་རིན་པོ་ཆེས་ཀ་བ་ལ་ཕྱག་བརྒྱབ་པས་ཉི་ཞུར་
ལ་བརྒྱབ་པ་བཞིན་ཐལ་ཐལ་འགྲོ་བ་དེའི་དུས་ན་ཡང་ལམ་ཕྱིན་ཅི་མ་ལོག་པ་མ་
ཡིན་ཞིང་
། དེའི་དུས་ན་ཡང་སྦྱོར་དྲུག་གི་དོན་ལ་མ་སླེབ་པར་འདོད་ཀྱིཀྱིན)གདའ།
ཕྱག་རྒྱ་ཆེན་པོ་ཟེར་བས། སྣང་བ་དང་སྟོང་པ་ཟུང་འཇུག་དུ(ཏུ)མི་ཤེས་པའི་རྟགས་
སྣང་ཟང་ཟིང་ཅིག(ཞིག)ལ་ཞེན་ནས་སྒོམ་པ་དེ་ལ་ལམ་དང་འབྲས་བུ་གཉིས་ཀར་
འདོད་པ་འདུག་སྟེ། དེས་རྣམ་མཁྱེན་གྱིས་སངས་རྒྱས་ག་ན་ཐོབ། དེ་འདྲའི་རྟགས་
སྣང་ཟང་ཟིང་དེ་ལུས་གནད་ལྟ་སྟངས་བཅུན་ནས་ཉམས་ཀྱི་རྒྱུ་ཚོགས་ཅི་རིགས་པས་
འཚོགས་པས། ཉན་རང་དང་མུ་སྟེགས་པ་ཅི་རིགས་པ་ལའང་འོང་ཟེར་གྱིན། རྟགས་
སྣང་ལ་མཆོག་ཏུ་འཛིན་པ་ལང་ཀར་གཤེགས་པའི་མདོ་ལས་ཀྱང་བཀག་པ་ཡིན་ཟེར་
ནས་ལུང་འདི་འདྲེན་གྱིན་གདའ་ལགས། ལང་དཀར(ཀར)གཤེགས་པ་ལས། བྱིས་པ་
ཉེར་སྤྱོད་བསམ་གཏན་དང་། །དོན་རབ་འབྱེད་པའི་བསམ་གཏན་དང་། །དེ་བཞིན་
ཉིད་དམིགས་བསམ་གཏན་དང་། །དེ་བཞིན་གཤེགས་པའི་དགེ་བའི་བསམ་གཏན་
དང་༑ །རྣལ་འབྱོར་ཅན་གྱིས་བརྩོན་བྱས་ན། །ཉི་མ་ཟླ་བའི་དབྱིབས་འདྲ་དང་། །
འོད་དང་པདྨོ་ལྟ་བུ་དང་། །རི་མོ་ནམ་མཁའི་མེ་འདྲ་མཐོང་
། །མཚན་མ་སྣ་ཚོགས་དེ་
དག་ནི། །མུ་སྟེགས་ཅན་ལམ་འཁྲིད་པར་བྱེད། །ཉན་ཐོས་དག་དང་རང་རྒྱལ་གྱིས། །
30



རྣམ་ཐར་གསུང་སྒྲོས་མ།
སྤྱོད་ཡུལ་དུ་ཡང་ལྟུང་པར་བྱེད། །འདི་དག་ཐམས་ཅད་རྣམས་སྤང་ཞིང་
། །སྣང་བ་
མེད་པར་ནམ་གྱུར་པ། །དེ་ཚེ་སངས་རྒྱས་ལྷ་ཡི་ཕྱག །ཞིང་ཁམས་ཀུན་ནས་འབྱུང་
བ་ཡིན། །དེ་ཡི་མགོ་ལ་ཉུལ་མཛད་དེ། །ཡང་དག་རྗེས་སུ་འགྲོ་བའི་ལྟས། །ཅེས(ཞེས)
བཤད་པ་ཡིན་ཟེར་ཡོང་གི་གདའ་ལགས། འདི་རྣམས་ཀྱི་མ་བདེ་བ་འགྲོལ་བའི་བཀའ་
གསལ་ཞིབ་པ་གཅིག་ལ་ཐུགས་ལ་འདོགས་པར་ཞུ་ལགས་ཞེས་ཞུས་པས།
རྗེའི་ཞལ་ནས་འདི་སྐད་གསུངས། དེ་སྐད་ཟེར་མཁན་གྱི་མི་དེ་གང་ཡིན། རྒྱལ་
བའི་བཀའ་དང་བསྟན་བཅོས་ཚད་ལྡན་རྣམས་ཀྱི་དོན་རྟོགས་པར་བྱེད་པ་ལ། ཆོས་
ཀྱི་སྤྱན་ཐོབ་པ་དང༌། དགོངས་པ་དགོངས་མིན་གྱི་ཤན་ལེགས་པོར་ཕྱེད་པ་ཅིག
(ཞིག)དགོས་པ་ཡིན། ང་ཕྱག་རྒྱ་ཆེན་པོ་པ་ཡིན་ནོ་ཟེར་ནས་ཡིད་དཔྱོད་ཀྱི་རློམ་
སེམས་རྣམས་ཀྱི་སྒོ་ནས་དགོངས་པ་མ་ལོན་པའི་ཁ་ཏོ་མང་པོ་བཏང་བས་བླ་མ་དང་
ཆོས་རྒྱུད(བརྒྱུད)ཀྱི་ཞབས་ཏོག་དུ(ཏུ)མི་འགྲོ་ཞིང་ཞབས་འདྲེན་དུ་འགྲོ། འདི་རྣམས་
ལ་འདི་བཞིན་འོང་བ་ཡིན། དོན་རབ་འབྱེད་པའི་བསམ་གཏན་དང་
། བྱིས་པ་ཉེར་
སྤྱོད་ཀྱི་བསམ་གཏན་ཅེས(ཞེས)པ། ལུས་ངག་ཡིད་གསུམ་དབེན་པར་བྱས་ནས་ཐོག་
མའི་ཏིང་ངེ་འཛིན་གང་ཡིན་ལ་བརྩོན་འགྲུས་ཀྱིས་འཆུན་པར་བྱས་ན་རྟགས་སྣང་སྣ་
ཚོགས་མཐོང་བ་ཡིན། དེའི་དོན་ལ་ཉན་རང་དུ་ལྟུང་མི་ལྟུང་འདི་བཞིན་འོང་པ་
ཡིན་ཏེ། དེ་ལྟ་བུའི་ལམ་སྒོམ་པ་ལ་སེམས་སྐྱེད(བསྐྱེད)ཀྱིས་མ་ཟིན་པའི་བཏང་སྙོམས་
ཀྱི་སྒོ་ནས་བརྩོན་པ་དང༌། རྟགས་དེ་རྣམས་རྟག་མི་རྟག་དང་
། ཡུལ་ཡུལ་ཅན་གྱི
འཛིན་པ་ཞུགས་ཤིང་རང་ཉིད་ཁོ་ན་ཐར་བ་ཐོབ་པའི་དོན་དུ་བསྒོམས་ན་ཉན་རང་དུ་
ལྟུང་བའི་སྐྱོན་ཡོང་བ་ཡིན།
དེ་ལྟ་མ་ཡིན་པར་རྫོགས་པའི་སངས་རྒྱས་སྒྲུབ་པ་ལ་རྣམ་པ་ཐམས་ཅད་དུ་སྟོང་
31



ལོ་པཎ་གྱི་རྣམ་ཐར་ཕྱོགས་བསྒྲིགས།
གཟུགས་སྤང་དགོས་ན། བཀའ་བསྟན་བཅོས་རབ་འབྱམས་དང་འགལ་འགྲོ་བས་དེ་
གོ་དགོས་པ་ཡིན། དེ་ལྟ་ན་བར་སྣང་གི་འཇའ་ཚོན་དང་རྨི་ལམ་ཡང་འགག་དགོས་
ཏེ་མི་ཁེགས། དེ་དག་ཐམས་ཅད་རྣམས་སྤང་ཞིང་། །ཞེས་པ་དེ། སྟོང་གཟུགས་དེ་
དག་སྤོང་ཞིང་མེད་པ་ལ་གོ་བ་བླངས་ན། བཀའ་དང་དགོངས་འགྲེལ་གྱི་དོན་མ་ཤེས་
པ་ཏེ་(སྟེ། འདི་དག་ཅེས་པ་ནི་ཉེ་བའི་ཚིག་ཡིན་ལ། མུ་སྟེགས་ཅན་དང་ཉན་རང་དུ་
ལྟུང་བའི་ཞེན་པ་ཞེན་བྱེད་དེ་དག་སྤོང་ཞིང་སེམས་བསྐྱེད་དང་ལྡན་པར་བྱས་པས།
ཡང་དག་པའི་ལམ་དུ་ཆུད་པ་ཡིན་ཞིང༌
། སྣང་བ་མེད་པར་ནམ་གྱུར་པ། །ཅེས་བ་
(ཞེས་པ)ནི། རྟགས་སྣང་དེ་དག་མེད་པ་ལ་དགོངས་པ་མ་ཡིན། སྣང་བ་མེད་པ་ཅེས་
(ཞེས)པ་དེ། ངོ་བོ་དང་རང་བཞིན་མེད་པ། རྡུལ་ཕྲ་རབ་ཀྱི་རྫས་དང་བྲལ་བ་རྨི་ལམ་
སྒྱུ་མའམ། གཞོན་ནུ་མས་སྤུ་བབས་པ་ལྟ་བུ། འོད་གསལ་ཞིང་སྤྲོས་པ་དང་བྲལ་བ།
སྐྱེ་འགག་མེད་པའི་སྟོང་གཟུགས་བར་སྣང་གི་འཇའ་མཚོན(ཚོན)ལྟ་བུ་གཅིག་ཡིན།
དེ་ཡང་རྣམ་པ་ཀུན་ལྡན་གྱི་སྟོང་པ་ཅེས(ཞེས)པ། སྣང་སྟོང་དབྱེར་མེད་ཀྱི་
དོན་རྟོགས་ནས་སྨྲ་བསམ་ཤེས་བརྗོད་ཀྱི་ཡུལ་ལས་འདས་པའི་ཚེ་ན། དེ་ཚེ་སངས་
རྒྱས་ལྷ་ཡི་ཕྱག །ཅེས་པ་བསམ་གཏན་གྱི་ཡན་ལག་རྫོགས་ནས་སྲོག་རྩོལ་གྱི་སྟོབས་ཀྱིས་
ཉི་ཟླའི་ལམ་བཀག་སྟེ་སངས་རྒྱས་ཀྱི་ཞིང་ཅེས(ཞེས)པ་དབུ་མའི་ནང་དུ་ཆུད་པ་སྟེ། དེ་
ཉིད་བསྟན་པར་བྱས་པ་ལས། །མགོ་ལ་ཕྱག་གིས་ཉུལ་མཛད་དེ། །ཅེས(ཞེས)པ་རྗེས་དྲན་
གྱི་རྣལ་འབྱོར་གྱིས་གཏུམ་མོའི་མེ་སྦར་ཏེ་སྤྱི་བོའི་ཧང་ཞི་བ་ལས་བྱང་ཆུབ་ཀྱི་སེམས་
བབས་པའི་དགའ་བ་ཉམས་སུ་མྱོང་ཞིང་
། ཡང་དག་རྗེས་སུ་འགྲོ་བའི་ལྟས། །ཅེས(ཞེས)
པ་ཏིང་ངེ་འཛིན་གྱིས་རྣལ་འབྱོར་གྱིས་བྱུང་ཆུབ་ཀྱི་སེམས་ཇི་ལྟར་ཡས་མར་འོངས་
པའི་རྗེས་སུ་སླར་ཡང་ལྡོག་པ་སྟེ། དེ་ལྟར་སྟེང་དུ་ཕྱིན་པས་དྲི་མ་མེད་པར་བྱེད་དོ་
32



རྣམ་ཐར་གསུང་སྒྲོས་མ།
ཅེས(ཞེས)པའི་དོན་ཡིན། དེ་ལྟ་མ་ཡིན་པར་ཕྱག་ཆེན་པ་ཟེར་བའི་སྐྱོན་དེ་ཕོག་ན།
དེ་བཞིན་ཉིད་ལ་དམིགས་པ་མི་བརྟན་ཞིང་
། དེ་བཞིན་གཤེགས་པའི་དགེ་བའི་བསམ་
གཏན་ལ་བརྩོན་པ་མེད་ན་ནི་སངས་རྒྱས་ཐོབ་པ་མི་སྲིད་ལ། བརྩོན་པར་བྱས་ན་ནི་
རྟགས་དེ་རྣམས་འབྱུང་བར་བཤད་ཅིང་། རྟགས་དེ་རྣམས་བྱུང་བས་ཉན་རང་མུ་
སྟེགས་ཅན་དུ་ལྷུང་ན། རྣམ་མཁྱེན་གྱི་སངས་རྒྱས་མི་འབྱུང་བར་ཐལ་བའི་སྐྱོན་ཡོང་སྟེ།
ཐལ་འགྱུར་དེ་སུས་ཀྱང་མི་བཟློག་གསུང་
།
གནས་གསར་གྱི་དགེ་འདུན་གཅིག་ལ་གནང་བ། འོ་ན་སེམས་སྐྱེད(བསྐྱེད)ཀྱིས་
ཟིན་པར་མཛོད། སེམས་ཅན་འཁོར་བར་འཁྱམས་པར་བྱེད་པའི་རྩ་བ་བདག་དུ(ཏུ)
འཛིན་པས་ལན་ཅིང་(ཞིང་)། དེ་ལ་ཞེ་འདོད་དང་ཕྱོགས་རིས་མེད་པའི་ངང་ནས་
མཉམ་ཉིད་ཀྱི་ངང་ལ་འཇོག་པ་གཅིག་དགོས་པ་ལགས། ཚེ་འདིའི་བྱ་བ་ལ་འབད་པ་
སྟོན་ཡང་ཕྱི་མར་དགོས་དུས་སུ་སླུ་བས། དགེ་སྡིག་གི་སྤོང་ལེན་ཚུལ་བཞིན་དུ་བྱེད་
དགོས་པ་ལགས། དེ་ལྟར་ཉམས་སུ་ལེན་ཡང་བརྟན་པ་མ་ཐོབ་ཀྱི་བར་དུ་འདུ་འཛི་དང་
གཡེང་བས་རི་དྭགས་དམན་མ་བཞིན་དུ་གཅིག་པུར་ཉམས་སུ་ལེན་པ་ཅིག(ཞིག)
དགོས་པ་ལགས། སྙིགས་དུས་ཀྱི་སེམས་ཅན་ཉོན་མོངས་དང་ཕྲག་དོག་ཆེ་བས། ཡོན་
ཏན་གྱི་སྐྱེ་ཚུལ་ཐམས་ཅད་བུམ་ནང་གི་མར་མེ་བཞིན་དུ་རྟག་ཏུ་སྦེད་པ་གཅིག་དགོས་པ་
ལགས། གཤིས་ཀྱི་གནས་ལུགས་ཟུང་འཇུག་ཡིན་པས། ཅིར་སྣང་སྒྱུ་མར་བསྒོམས་ནས་
སྣང་བ་རང་བཞིན་མེད་པར་ཤེས་ཤིང་
། འཇའ་ཚོན་ལྟ་བུའི་ལུས་སྣང་འདི་ལ་རྟག་
ཏུ་དྲན་པས་འཛིན་པ་གཅིག་དགོས་པ་ལགས། ཚེ་འདིར་དགོས་འདོད་འབྱུང་ཞིང་ཕྱི་
མར་ལམ་སྣ་འདྲེན་པའི་བླ་མ་དམ་པ་དེ་ཉིད་སངས་རྒྱས་དངོས་སུ་སྒོམ་པ་གཅིག་
དགོས་པ་ལགས་གསུང་
།
33



ལོ་པཎ་གྱི་རྣམ་ཐར་ཕྱོགས་བསྒྲིགས།
ཁམས་པ་བརྩོན་སེང་གིས་ཞུས་པ། སྦྱོར་དྲུག་འདི་རྣལ་མ་ཞིག་མིན་པ་འདྲ་
ལགས། དེའི་རྒྱུ་མཚན་ངེད་ཀྱིས་རྡོ་རྗེ་གདན་དུ་ཕྱིན་ཙ་ན་སྦྱོར་དྲུག་པ་ལ་ཚད་པས་
ཐེབས་ནས་འཆི་བ་ལ། ཁོ་འཕོ་བ་འདེབས་འདོད་པར་འདུག་སྟེ། འཕོ་བ་འདེབས་
མཁན་མ་བྱུང་། ཁྱེད་རང་གི་སྦྱོར་དྲུག་གི་རྟགས་སྣང་ཚོ་སྒོམས་བྱས་པས། ཁོ་མགོ་
སྤྲུག་གིན་ཞེ་སྡང་ཆེན་པོ་སྐྱེས་ནས་དེ་ལ་ཤི་སོང་
། རྟགས་སྣང་འདི་ཚོ་ཡང་ལང་ཀར་
གཤེགས་པ་ལས་བཀག་ཡོད་ཟེར་གིན་གྱིན)གདའ། དེ་ཇི་ལྟར་མཆི་ལགས་ཞེས་ཞུས་
པས༑ ཆོས་རྗེའི་ཞལ་ནས་གོའང་། རྟགས་སྣང་ཇི་སྐད་བྱ་བས་བཀག་ཟེར། ལང་ཀར་
གཤེགས་པ་ལས་དགོངས་པ་ཅན་གྱི་ལུང་འགའ་རེ་ཡོད་པ་ཡིན། དེ་ཚོའི་དོན་ཤེས་
པ་ལ་དགོངས་པ་དང་དགོངས་མིན་དང་ལྡེམ་པོར་དགོངས་པའི་དོན་ཤེས་དགོས། དེ་ཚོ་
མི་ཤེས་པར་ལུང་གང་ཡིན་ཡིན་ལ། སྒྲ་དྲང་ཐད་དུ་བཟུང་ནས་ཆོས་གཞན་ལ་སྐུར་
པ་བཏབ་པས་ཆོག་ན། རྒྱུད་འགའ་རེ་ནས། ཕ་དང་མ་ནི་གསད་བྱ་ཞིང་། །ཅེས(ཞེས)
བྱ་བ་ལ་སོགས་པ་ཡོད་དེ། དེའི་དོན་ཡང་ཕ་མ་བསོད(གསོད)དམ། གཞུང་གང་དང་
གང་གི་དོན་ཤེས་ཀྱང་ཆོས་པ་གཅིག་གིས་གཅིག་ཁ་གཏོང་པ་དེ་ཆོས་སྤོང་བའི་ལས་
སུ་བཤད་པ་ཡིན། ཡིད་དཔྱོད་ཀྱིས་ལུང་རྣམ་དག་ཚོ་ལ་སྐུར་པ་བཏབ་ན་སང་དུས་
ཁུར་པོ་ལྕི་མོ་འོང༌། སྦྱོར་དྲུག་པ་ལྡམ་ལྡོམ་གྱིས་འཆི་བ་ལམ་དུ་མ་སློངས་པ་ལ་ རྟེན
(བརྟེན)ནས། ཆོས་ལ་སྐུར་པ་བཏབ་ཏུ་ག་ན་བཏུབ། འཆི་བ་འཕྲིག་མེད་དུ་ལམ་དུ་
སློངས་པ་ལ་དཀའ་མོ་འོང་བས། གང་དང་གང་གི་སྒོམ་ཆེན་ཞོལ་མ་ལྡམ་ལྡོམ་ཚོ་ལ་
དཔགས་ནས། དེ་དང་དེའི་ཆོས་ཐམས་ཅད་ལོག་ཆོས་སུ་བསྒྲུབས་པས། སང་འགྲོ་
དུས་ལམ་བདེ་མོ་འོང་གི་ད་དུང་དེ་ཙུག་གྱིས་ཤིག །དེ་དག་སྦྱོར་ལ་བློ་སྐྱེད་ཐོན་འདུག་
གིས་གསུངས།
34



རྣམ་ཐར་གསུང་སྒྲོས་མ།
རེས་གཅིག་གི་ཚེ་འདི་སྐད་གསུངས། ང་དམྱལ་དེའུ་ར་ན་ཡོད་དུས་རྒྱལ་པོའི་
གདན་འདྲེན་གྱི་གསེར་ཡིག་པ་ཡོང་གིན་འདུག་ཟེར་བའི་སྐད་བྱུང་
། དེར་རྒྱ་ནག་གི་
ཡུལ་ལ་བློ་ཆགས་མི་ཆགས་ལྟ་བ་དང་
། འཇམ་དབྱངས་ཀྱི་དྲུང་དུ་བསྟན་པ་ལ་ཕན་
ཐོགས་ཅི་འདྲ་ཡོང་
། རྒྱལ་པོ་དང་འཕྲོད་མི་འཕྲོད་ཅི་འདྲ་འོང་འདྲི་བའི་ཆེད་དུ་རྨི་
ལམ་བཟུང་ནས་རི་བོ་རྩེ་ལྔ་ལ་ཕྱིན་པས། དབུས་རིའི་རྩེ་ན་འཇམ་དབྱངས་ལ་འཁོར་
བྱང་ཆུབ་སེམས་དཔའ་དཔག་ཏུ་མེད་པའི་བསྐོར་བ་རྒྱང་རིང་པོ་ནས་མཐོང་
། དེ་ན་མེ་
ཏོག་གི་ཐང་ཆེན་པོ་འདུག་པ་ནས་མེ་ཏོག་ལེགས་པོ་ཁྱོར་བ་གང་ཁྱེར་ཕྱིན་ནས། འཇམ་
དབྱངས་ཀྱི་སྐུ་ལ་གཏོར་བས་དབུའི་སྟེང་ན་གདུགས་བཞིན་དུ་ཆགས་ནས་འདུག །
ཡན་ལག་བདུན་པ་གཅིག་ཕུལ་ནས་གསོལ་བཏབ་སྙམ་ཙ་ན། དེའི་ལོང་མེད་པར་ཐུགས་
ཁ་ནས་འོད་ཟེར་འཕྲོས་བྱུང་བས་ངའི་སྙིང་ཁར་ཐིམ་པས། གཤིས་ཀྱི་བདེན་འཛིན་
ཞིག་པ་མཆོག་ཡིན་དེ། །དེ་སྟེང་བཟུང་(གཟུང་)འཛིན་བྲལ་བ་མན་ངག་ཡིན། །ཕྱོགས་
བྲལ་སྙིང་རྗེ་གཞན་དོན་གནད་ཡིན་དེ། །འདོད་པ་ཟད་ན་དོན་གཉིས་ལྷུན་གྱིས་གྲུབ། །
ཅེས་གསུངས་ནས་ང་ལ་དུང་གཅིག་དང་
། འཕྱར་དར་དཀར་པོ་ནམ་མཁའི་མཐོང་
ཐམས་ཅད་ཁྱབ་པ་ལྟ་བུ་གཅིག་གནང་ནས། དུང་དེ་འབུད་དགོས་ཞེ་ལ་སྙམ་པ་གཅིག་
བྱུང་བས། དེས་རྐྱེན་བྱས་ནས་གཉིད་སད་དེ་གསོལ་གཞན་བྱ་རྒྱུ་མ་བྱུང་གསུང་
།
ལོ་རོ་བྱ་བའི་ཡུལ་ན་ཟངས་དང་ར་གན་གྱི་ལྷ་སྐུ་ཚོ་བཤིག་ནས། རྐང་ལག་ལ་
འཇུག་པའི་གདུབ་བུ་བྱས་ཏེ་མོན་གྱི་ལ་སྒོ་ལ་ཁྱེར་ནས་ལྷོ་ཟོང་མང་པོ་འདོན་པ་ཡོད་
པ་ལ། རིན་པོ་ཆེ་པ་དམྱལ་ལོ་རོ་ལ་བྱོན་དུས་སྲོལ་ངན་པ་དེ་བཅག་པ་ལགས།
ཡང་རིན་པོ་ཆེའི་ཞལ་ནས་འདི་སྐད་གསུང་། རང་རེའི་བོད་ཡུལ་དུ་དེ་བཞིན་གཤེགས་
པའི་རྟེན་རྣམས་བཞུགས་པའི་རིང་ལ་སངས་རྒྱས་ཀྱི་བསྟན་པ་ཡོད་པ་ཡིན། རྟེན་
དེ་
35



ལོ་པཎ་གྱི་རྣམ་ཐར་ཕྱོགས་བསྒྲིགས།
རྣམས་མི་བཞུགས་པ་དང་བསྟན་པ་ཡང་མེད་པར་འགྲོ། འཇིག་རྟེན་འདི་དང་ཕྱི་
མའི་བདེ་སྐྱིད་ཐམས་ཅད་སངས་རྒྱས་ཀྱི་བྱིན་བརླབས(རླབས)ལས་བྱུང་བ་ཡིན། དེ་ལ་
སྔོན་བཅོམ་ལྡན་འདས་ཀྱི་སྐུ་ལ་ལྷ་བྱིན་གྱིས་ཆོག(སྒྲོགས)བརྒྱབ་པས་ཞབས་ལ་ཟེར་
མ་ཕོག་ནས་ཁྲག་བྱུང་
། དེ་མཚམས་མེད་པའི་ལས་ཡིན། དེ་བཞིན་གཤེགས་པའི་སྐུ་
གཟུགས་བཅག་པ་དེ་དང་ཉེ་བའི་ལས་ཡིན། ལས་དེ་གཉིས་སྤྱད་ན་སེམས་ཅན་དམྱལ་
བར་སྐྱེ་བ་སྟེ། དེ་འདྲའི་ལས་བྱེད་པ་མི་ལ་ངོ་རེ་ཚ་ན། དེ་བས་ཕ་མའི་མགོ་བོ་འཚོང་
པ་ངོས་དྲག །ལོ་རོའི་ལུང་པ་གང་པའི་རི་དྭགས་བསད་པ་བས་ལྷ་གཅིག་བཤིགས་
པ་སྡིག་པ་ཆེ། དེ་འདྲའི་ལས་བྱེད་པ་ཁྱེད་མིན་པ་སུ་ཡང་མེད། དེ་ལྟ་མིན་ན་ཁྱེད་
ལུང་པ་དཀར་ལ་སྡིག་ཤས་ཆུང་པར་འདུག་པ་ལ། ལྷ་རྟེན་བཤིགས་ན་ལུང་པ་དཀར་
པོ་ག་ན་འོང་
། གཞན་མི་དགོས་སྔོན་དག་ལ་སྐྱབས་འགྲོ་བྱ་བའི་ཡུལ་མི་རྙེད་པ་ཡིན་མོད།
སྐུ་གཟུགས་བཅག །གསུང་རབ་བསྲེགས། དགེ་མདུན(མདུན)བསད་ནས་སྐྱབས་འགྲོ་
ག་ལ་བྱེད། སྐྱབས་འགྲོ་མེད་པར་སྡོམ་པ་གང་ལ་ལེན་ཞིང་གང་ལ་སྐྱེ། སྡོམ་པ་མེད་
པར་སངས་རྒྱས་དག་ཨ་ཅང་ཡང་ཆེ་སྟེ། མི་ལུས་ཙམ་
་ཆེ་སྟེ། མི་ལུས་ཙམ་ཡང་ག་ན་ཐོབ། གདུབ(གདུ)
བུ་མཁན་པོས་ངའི་ཕ་བསད་པ་ཡང་མིན། མ་བསད་པ་ཡང་མེད་དེ། ཁྱེད་རང་ཚོ་
དམྱལ་བར་འགྲོ་བ་མ་བཟོད་པ་ཡིན། ད་དེ་ཙུག་མ་བྱེད་ཅིག་གསུངས་ནས། ཡུལ་མི་
དྲག་ཤོས་འགའ་དང་གདུབ(གདུ)བུའི་བཟོ་བོ་རྣམས་ལ་གནང་སྦྱིན་ཆེན་པོ་གནང་།
སེམས་བསྐྱེད་ཕོག །ལྷོ་ཕྱོགས་ཀྱི་ལ་སྒོའི་བདག་པོ་མོན་གྱི་རྒྱལ་པོ་ས་མགུ་ལ་ལ་གོས་
ཕྱི་ནང་གི་གནང་སྦྱིན་བསྐུར། གདུབ(གདུ)བུ་འདྲ་བའི་ཟོང་གི་ལ་སྒོས་ཅི་ཡང་མི་
བཏུབ་པས། གདུབ(གདུ)བུ་རྒྱུག་ཏུ་མ་གཞུག་གསུངས་པའི་མཉེས་མཉེས་དང་ཆོས་
བཤད་མང་པོ་སྐུར་བ་མཛད་པས། གདུབ(གདུ)བུའི་ཚོང་དེ་ཁེགས་པ་ལགས་སྐད།
36



རྣམ་ཐར་གསུང་སྒྲོས་མ།
དམྱལ་སྨད་གསེར་ཕྱེ་འབུམ་པའི་རྩར་བྱོན་པའི་དུས་སུ། མཆོད་རྟེན་འདི་བྱིན་
རླབས་ཅན་ཡ་མཚན་ཆེ་བ་གཅིག་འདུག །འདིའི་རྒྱུ་མཚན་ཤོད་གསུང་། ཡུལ་མི་
རྣམས་ན་རེ། འདིའི་རབ་གནས་མཛད་མཁན་གཅིག་ག་ནས་བྱོན་ཆ་མེད་པར་བྱོན་
ནས་མཛད། དེ་ནས་གར་གཤེགས་ཀྱང་ཆ་མེད་པ་ཅིག(ཞིག)ལགས་ཟེར། ངས་དེ་ནུབ་
འོད་གསལ་བཟུང་ནས་བརྟགས་པས། རྒྱལ་པོ་ཟླ་བའི་གོ་ཆ་བྱ་བ་རིག་འཛིན་གྱི་ས་ལ་
བཞུགས་པ་གཅིག་རྒྱ་གར་བྱང་ཕྱོགས། འདི་ནས་ལྷོ་ཕྱོགས་ཐག་མི་རིང་བ་གཅིག་ན་
ཡོད་པ་དེས་རབ་གནས་མཛད་པ་ཡིན་ཟེར་བ་གཅིག་བྱུང་ནས། གསལ་སྣང་གིས་
ལེགས་པར་བརྟགས་པས་ཀྱང་དེ་ཀ་ཡིན་པར་འདུག །
ཡང་བསླབ་གསུམ་མཁར་དུ་བཞུགས་པའི་ནུབ་མོ་རྗེའི་ཞལ་ནས། དོ་རེད་རྐུན་
མ་འོང་པར་འདུག །ཟོན་གྱིས་ཤིག་གསུང་ཙ་ན། དེའི་ནུབ་མོ་ཟོན་བྱས་པས་རྐུན་མ་
གཉིས་རྐུ་རུ་བྱུང་པས། བཟུང་ནས་བརྡུངས་བཏག་བྱས་པས། ནོར་མ་བསྐུར་བར་ཁོང་
རང་གཉིས་ཐོང་གསུང་(གསུངས)པས་བཏང་
།
ཡང་རྗེའི་ཞལ་ནས་འདི་གསུངས། ངས་ཉིན་གཅིག་གི་ཚེ་རྨི་ལམ་བཟུང་པས་
(བས)གསལ་སྣང་མང་པོས་འཕྲོས་ནས་ལྟད་མོ་ལྟ་ཡིན་ཡོད་ཙ་ན། བླ་མ་ཕྱག་ན་ལ་
དཔོན་ཆེན་ཀུན་དགའ་བཟང་པོས་འདུད་གིན(ཀྱིན)འདུག་པ་མཐོང་གསུངས། ཡང་
ཉིན་གཅིག་གི་ཚེ་བྱ་རིན་པོ་ཆེ་པ་དཔོན་གཡོག་མང་པོ་འཇལ་དུ་བྱུང་བས། ཁོང་གི་
རྟའི་ཁྲོད་ན་གསེབ་རྒྱགས་པ་འགའ་ཞིག་འདུག་པས། ནང་པའི་རྟའི་གསེབ་ན་ཡང་
རྒོད་པ(རྒོད་མ)དྲོས་པ་གཅིག་གཉིས་ཡོད་པ། ཁོང་གི་གསེབ་ཚོ་མི་ཐུག་པར་གགས་
པོ་འདུག་པས། རྗེའི་ཞལ་ནས་ཁོ་ཕོ་ཨེ་ཡིན་དང་
། ང་ཕོ་ཨེ་ཡིན་ལྟས(བལྟས)པས་ཆོག་
གསུངས་ཏེ། རེ་རེ་ནས་ཐོང་གསུངས་ནས་རླུང་སྦྱོར་རེ་མཛད་གིན་འདུག །དེར་
37



ལོ་པཎ་གྱི་རྣམ་ཐར་ཕྱོགས་བསྒྲིགས།
གསེབ་རྒོད་མའི་སྟེང་དུ་ཁེལ་བའང་རྟག་འགེལ་ནས་ལྡུད་ལྡུད་འབབ་དགོས་པར་
སོང་ངོ༌། །ཡོན་མཆོད་ཐམས་ཅད་གཞད(བཞད)གད་ལ་འཚམས(མཚམས)མེད་པ་
བྱུང་༑ ངས་བྱས་ན་མི་ལང་། དེ་ཚུག་འོང་གསུངས་ནས། རྟོགས་ལྡན་ཚ་ཆུང་པ་ལ།
ཁྱོད་ཀྱང་ངར་ཆེ་རུ་རེ་བ་མིན་ནམ། ཁྱོད་རང་གི་རྟགས་དེ་སློང་(སློངས)གསུངས། དེར་
རྟོགས་ལྡན་གིས(གྱིས)ཀྱང་བླངས(བསླངས)བྱུང་བས། ཡང་དྲུང་ནས་རླུང་སྦྱོར་གཅིག་
མཛད་པས་འགྱེལ་སོང་། ནུས་པ་ཡོད་ན་ད་སློང་(སློངས)དང་གསུང་
། དེར་ལངས་རྒྱུ་
མ་བྱུང་།
སྒོམ་ཆེན་པ་མང་པོ་རྨི་ལམ་གྱི་ཉམས་མྱོང་མང་པོ་ཞུ་ཡིན་འདུག་པས། རིན་
པོ་ཆེ་པའི་ཞལ་ནས་འདི་སྐད་གསུང༌། ངེད་རྟ་སྒོའི་གངས་ལ་སྡོད་པའི་དུས་ཤག་
རས་དང་ངེད་གཉིས་ཀྱིས་རྨི་ལམ་གྱི་རྩལ་སུ་ཆེ་འགྲན་པ་ལ། ཉིན་གཅིག་གི་ཚེ་སུམ་
བཅུ་རྩ་གསུམ་གྱི་གནས་ལྟ་བར་བྱས་པའི་ཚེ། ངས་ནུབ་སྔ་མ་རང་ལ་དགའ་ཚད་
གཏན་ལ་ཕེབས་བྱུང་
། ཁོས་ནུབ་སྔ་མ་ལ་རྨི་ལམ་ཟིན་པ་ཟིན་ཏེ། སུམ་བཅུ་རྩ་གསུམ་
མཐོང་རྒྱུ་རང་མ་བྱུང་པར་འདུག །དེའི་སང་རྒོངས་ཁོས་ཀྱང་ཁོ་རང་གི་སེམས་ལ་ཤར་
བའི་སུམ་བཅུ་རྩ་གསུམ་ཙམ་གཅིག་མཐོང་བྱུང་
། ངས་ནུབ་གཉིས་པ་དེ་ལ་སུམ་བཅུ་
རྩ་གསུམ་གྱི་རང་མཚན་ཇི་ལྟ་བ་གཏན་ལ་ཕེབས་པས། རི་རབ་ཀྱི་རྒྱ་དང་ཚད་དཔག་
ཚད་འདི་ཡོད་ལ་སོགས་པ་ཚོ་ཡང་བརྟགས་པས་བཤད་ཚོད་དང་མཐུན་པ་ཙམ་དང་།
ཉེ་དབང་སུམ་བཅུ་རྩ་གཉིས་ཀྱི་གནས་ལྕོག་ཆེན་པོ་སུམ་བཅུ་རྩ་གཉིས་དང་
། དབུས་
ན་རྣམ་པར་རྒྱལ་བའི་ཁང་བཟངས་ཡོད་པ་དང་
། རྡོ་ཨ་མོ་ལི་ཀ་ལ་སོགས་པ་དགའ་
བདེའི་ཚལ་རྣམས་དང་ཇི་ལྟར་བཤད་པ་དང་འཐུན(མཐུན)པར་མཐོང་
།
ལྷའི་དབང་པོ་བརྒྱ་བྱིན་ལ་མཆོད་པ་རྣམ་ལྔ་ཅིག(ཞིག)འབུལ་དགོས་དགོངས་
38



རྣམ་ཐར་གསུང་སྒྲོས་མ།
ཙ་ན། རྣམ་པར་རྒྱལ་བའི་ཁང་བཟངས་ནས་ལྷ་དང་ལྷ་མོ་མང་པོ་བྱུང་ནས། ང་ལ་
མཆོད་པ་དཔག་ཏུ་མེད་པས་མཆོད་པ་བྱས། དེའི་ངང་ནས་མངོན་པ་ནས་བཤད་པ པ་
འདི་དང༌། དུས་འཁོར་ནས་བཤད་པའི་ཇིགས(འཇིག)རྟེན་ཁམས་མི་འདྲ་བར་བཤད་
པས་ དེའི་བྱེ་བྲག་བརྟག་དགོས་དགོངས་པ་གཅིག་བྱུང་ཙ་ན། དེ་ཀ་རང་ལ་རི་རབ་
དང་སུམ་བཅུ་རྩ་གསུམ་དང་བཅས་པ་ཁྱུར་གྱིས་འགྱུར་འགྲོ་བའི་རྣམ་པ་གཅིག་བྱུང་
བས༑ དེ་འདྲོགས་ལ་གཉིད་སད་བྱུང་
།
འདི་རིགས་ཀྱིས་རྨི་ལམ་བཟུང་ནས་ལྷ་གནས་ལྟ་བ་ལ་སོགས་པ་འདི་རྣམ་ཇི་
ལྟར་ཡོད་པ་བཞིན་མཐོང་བ་ལགས་སམ། ངོ་བོ་ཉིད་མ་ཡིན་པའི་ལྟར་སྣང་ཙམ་
གཅིག་མཐོང་བ་ལགས་ཞུས་པས། དེ་ལ་ཕྱོགས་གཅིག་དུ(ཏུ)མ་ངེས། རྨི་ལམ་ལེགས་
པར་ཚུད་ཅིང་འབྱོངས་ན་ཇི་ལྟར་ཡོད་པ་དེ་རང་སྒྲིབ་གཡོགས་མེད་པར་མཐོང་བ་ཡིན།
དེ་མ་ཡིན་པའི་རྨི་ལམ་ཟིན་པ་ཙམ་ལ་དེ་དང་དེའི་བག་ཆགས་ཀྱི་སེམས་ཤར་བ་ཙམ་
དང་༑ ཡུལ་དེ་པའི་རྣམ་པ་མཐོང་བ་ཙམ་དང་
། མཐོང་ལ་ཁད་པ་དང་
། ཕྱེད་མཐོང་
ཙམ་དང་། མཐོང་བ་ལ་གཞན་གྱིས་གེགས་བྱས་པ་ལ་སོགས་པ་རྣམ་པ་མང་པོ་འོང་
གསུང་
།
ཡང་གསུམ་བཅུ(སུམ་ཅུ)རྩ་གསུམ་གྱི་གནས་འདི་ངས་བཤད་པས་གཏན་ལ་
ཕེབས་པ་དང་
། ཁྱེད་ལ་བཤད་པས་གཏན་ལ་ཕེབས་པ་ཚོ་ཞིབ་པོ་མེད་པས་ཀྱང་ཁྱད་
པར་དུ་བྱས་པ་ཡིན་གྱིས། ད་ཞག་ལྷོ་ཕྱོགས་དཔལ་གྱི་རི་ལ་ལྟ་བ་ཡིན་ནོ། །ཁྱོད་རང་
ཡང་འབུངས་ཅིག(ཤིག)། ནུབ་གསུམ་པ་འདི་ལ་འོ་ཅག་འགྲན་པ་ཡིན་ནོ། །ང་ཡང་
སྔར་མཐོང་པ་དང་བཤད་པས་གཏན་ལ་ཕབ་མ་ཕབ་ལ་ཁྱད་པར་ཅི་ཙམ་ཡོད་ལྟ་བ་
ཡིན་ནོ་བྱས་ནས་གཉིས་ཀས་འབུངས་པ་ཡིན་ཏེ། ནུབ་སྔ་མ་དེ་ངེད་གཉིས་ཀ་ལ་ལྷོ་
39



ལོ་པཎ་གྱི་རྣམ་ཐར་ཕྱོགས་བསྒྲིགས།
ཕྱོགས་སུ་ཁ་ལྟ་བའི་བག་ཆགས་ཙམ་ལས་མཐོང་རྒྱུ་གང་ཡང་མ་བྱུང་
། དེ་ནས་ཉི་མ་
གཉིས་པ་ལ་རླུང་རྩོལ་དང་སྒྱུ་ལུས་ལ་བརྩོལ(རྩོལ)བ་སྐྱེད་ནས། ནུབ་བཞི་པ་འབུངས་
པས༑ ཡང་ཁོའི་སུམ་བཅུ་རྩ་གསུམ་དང་འདྲ་བའི་ཁོ་རང་གི་སེམས་ཀྱི་འཆར་སྒོའི་
དཔལ་གྱི་རི་ཡིན་པའི་ལྟར་སྣང་ཙམ་ཅིག(ཞིག)མཐོང་འདུག །ངས་བཤད་ཚོད་རྣམས་
དང་འཐུན(མཐུན)པའི་དཔལ་གྱི་རི་གསལ་པོ་གཅིག་མཐོང་། དཔལ་ཤ་བ་རིའི་ཕོ་
བྲང་ག་ན་ཡོད་སྙམ་གསོལ་བ་བཏབ་པས། མདུན་གྱི་ནམ་མཁའ་ལ་དཔལ་ཤ་བ་རི་
དབང་ཕྱུག་ཕྱག་ན་འདའ(མདའ)དང་གཞུ་འཛིན་པ། སྦྲུལ་གྱི་ག་ཤ་ཅན། རྣལ་
འབྱོར་མ་གཉིས་ཀྱི(ཀྱིས)སྐུ་རྟེན(བརྟེན)པ་གཅིག་མཐོང་
། ཡིད་ཀྱིས་ཏིང་ངེ་འཛིན་
གྱི་ཁྱད་པར་གྱི་ཕྱི་ནང་གསང་གསུམ་གྱི་མཆོད་པ་རྒྱས་པ་གཅིག་ཕུལ་ནས། བདག་རྗེས་
སུ་གཟུང་བར་ཞུ། བདག་གིས་ལམ་གྱི་མཐར་ཇི་ཙམ་ན་ཕྱིན་ཞུས་པས། ཡུམ་གཅིག་
གིས་ཞལ་ཟས་ཀྱི་རྣམ་པ་ཅིག(ཞིག)འདྲེན་གིན(གྱིས)འདུག་པས། དེ་གཉིས་སུ་བཅད་
ནས༑ གཅིག་ང་ལ་གནང་། དེ་ཟོས་པས་སྔར་ཟ་མ་མྱོང་བའི་རོ་མཆོག་ཁྱད་པར་
འཕགས་པ་ཉམས་སུ་མྱོང་།
དེ་ནས་འདི་སྐད་དུ། ཕྱི་ནང་བདེ་སྡུག་གཉིས་མེད་པས། །གཞན་གྱི་སྤང་བྱ་
ཁྱོད་ཀྱིས་ལོངས། །གཞན་གྱི་བླང་བྱ་ཁྱེད་ཀྱིས་སྤོངས། །བྱང་ཆུབ་སེམས་ཀྱིས་ཀུན་
བླངས(བསླངས)ནས། །མི་བྱ་བ་ནི་ཅི་ཡང་མེད། །ལམ་གྱིས(གྱི)མཐར་ཕྱིན་དེ་ལ་གྱིས། །
ཅེས(ཞེས)གསུངས་ནས་མི་སྣང་བར་གྱུར་ཏོ། །དེ་ཉིད་དུ་གཉིད་སད་དེ་བདག་གི་ལུས་
ཉམས་སྦྲུལ་གྱི་ལྤགས(པགས)པ་བུད་པ་བཞིན་དུ་སོང་ནས་འཇའ་ལུས་སུ་སོང་བ་སྙམ་
བྱེད་པ་བྱུང་སྟེ། དེ་རྣམས་ཤག་རས་ལ་བཤད་ནས། ད་ཡང་དང་ར་མའི་གནས་ཅི་འདྲ་
གཅིག་འདུག་ལྟ་བ་ལ་འགྲན་པ་ཡིན་གསུངས་པས། དང་ར་མའི་གནས་དག་ངས་
40



རྣམ་ཐར་གསུང་སྒྲོས་མ།
སྔར་ཡང་མཐོང་སྟེ། ད་ཁྱོད་དང་མི་འགྲན་ཟེར་ནས་ཁོ་ཉན་དུ་མ་འདོད་གསུངས།
རྡོ་རྗེ་གདན་དུ་དཔོན་སློབ་བདུན་བཅུ་ཙམ་བྱོན་པའི་དུས་སུ། གྲོང་ཁྱེར་ཆེན་པོ་གཅིག་
ན་ཁྲལ་པ་དང་སོག་པོའི་མི་ལིག་ཨ་ལ་གོ་དན་ཟེར་བ་གཅིག་གིས་བོད་ཀྱི་ལམ་
འགེགས་པར་འདུག །ཡོ་ཉེས་ན་ཐམས་ཅད་བསད་པའི་དཔེ་ཡོད་ཟེར་བ་བྱུང་བས།
དེར་རྗེ་རིན་པོ་ཆེའི་ཞལ་ནས། སྐྲག་མི་དགོས། ང་སྤྱི་བོར་བསྒོམས(སྒོམས)། ང་ལ་མོས་
གུས་གྱིས། ཐམས་ཅད་ཀྱིས་དབྱུག་པ་རེ་ཟུང་
། གནོད་པ་བྱེད་མི་བྱུང་ན་ཐེ་ཚོམ་མ་བྱེད་
པར་རྒྱོབ། ལམ་མ་བདེ་བ་ང་རང་གིས་འཆོས་པ་ཡིན། དེ་རིང་འདེགས་པ་ཨེན་ཙམ་
འཕྱི་བ་ཅིག(ཞིག)གྱིས་གསུངས། བླ་མ་ཤེས་རབ་རིན་ཆེན་པ་ལ་སོགས་པ་སྒོམ་ཆེན་
པ་བཅུ་ཙམ་གྱི་སྣང་ངོར། རིན་པོ་ཆེ་པ་ཆོས་གོས་ཀྱི(ཀྱིས)གཤོག་པ་མཛད་ནས་སྔོན་
ལ་འཕུར་ནས་གཤེགས་པའི་སྣང་བ་བྱུང་
། དེ་ནས་ཁྲལ་པ་དང་མི་ལིག་གི་སྣང་ངོར་རྒྱལ་
པོ་གཅིག་འོང་པའི་སྣང་བ་བྱུང་སྟེ། ངེད་ཀྱི་བོད་ལ་གནོད་པ་མ་བྱེད་ཟེར་ནས་མ་ཧཱ་
བོ་དྷིའི་དྲུང་དུ་སོང་། དེར་ཁྲལ་པ་དང་མི་ལིག་གིས་གྲོང་ཁྱེར་གྱི་ཕྱི་རུ་ཡང་འཐོན་མ་
ནུས། དེར་གྲོང་ཁྱེར་དུ་ལམ་བདེ་ལ་འཚོ་བ་མོད་པ་ཅིག(ཞིག)བྱུང་
།
དེ་ནས་བོད་ཚོས་རྡོ་རྗེ་གདན་དུ་སླེབས་པ་དང་
། དཀོན་གཉེར་ཀུན་ན་རེ། ཨུ་རྒྱན་
གུ་རུ་ཁ་སང་འདིར་བྱོན་ནས་དེ་ནས་མ་མངོན་པས། འདིར་ཡང་བོད་ཀྱི་དཔོན་ལ་ཡོང་
པ་ཅི་ལགས་ཅེས(ཞེས)ཞུ་བ་ལས། བླ་མའི་ཞལ་གནས་འདི་སྐད་གསུང་
། ཁྱེད་དཀོན་
གཉེར་རྣམ་པས་ཡིན(ཡིད)ལ་ཟུང་
། །ནམ་མཁའ་དང་མཚུངས་རྣལ་འབྱོར་གྱིས། །ཉི་
ཟླ་བཞིན་དུ་འགྲོ་དོན་བྱེད། །ས་གཞི་དང་མཚུངས་རྣལ་འབྱོར་གྱིས། །སྐྱོ་འཇིགས་
མེད་པའི་འགྲོ་དོན་བྱེད། །རྒྱ་མཚོ་དང་མཚུངས་རྣལ་འབྱོར་གྱིས། །ནོར་བུ་ལྟ་བུའི་
འགྲོ་དོན་བྱེད། །ལོ་ཐོག་དང་མཚུངས་རྣལ་འབྱོར་གྱིས། །འབྲུ་བཅུད་བཞིན་དུ་འགྲོ་
41



ལོ་པཎ་གྱི་རྣམ་ཐར་ཕྱོགས་བསྒྲིགས།
དོན་བྱེད། །འདས་པའི་གྲུབ་ཐོབ་དཔག་མེད་ཀྱིས། །རྣམ་ཐར་མཛད་པ་དཔག་མེད་
བསྟན། །བོད་ཀྱི་གུ་རུ་ཨུ་རྒྱན་པ། །བསོད་ནམས་དཔག་མེད་བསགས་པའི་འཐུས། །
བླ་མ་རྣམས་ཀྱི་མན་ངག་དང་
། །མདོ་རྒྱུད་རྣམས་ཀྱི་དགོངས་པའི་དོན། །ལེ་ལོ་མེད་
པར་ཉམས་སུ་བླངས། །ཁོ་བོ་ཏིང་འཛིན་བདག་པོར་གྱུར། །དེ་ཡི་མདངས་ལ་སྤྲུལ་པའི་
ཚོགས། །འདོད་ན་དཔག་ཏུ་མེད་པ་འབྱུང་། །ཁྱེད་ཀྱིས་ཅུང་ཟད་མཐོང་བའང་། །
ཀུན་ལ་སྨྲ་བར་མ་བྱེད་ཅིག །ཅེས་གསུངས། ཟིན་བྲིས་འདི་བླ་མ་ཤེས་རིན་གྱིས་བཏབ་
པར་སྣང་།
ཡང་ཉིན་གཅིག་གི་ཚེ་ཤམྦྷ་ལ་ལྟ་བར་འདོད་ནས། རྨི་ལམ་བཟུང་ནས་ཕྱིན་པས་
ཤམ་བྷ་ལ་ཁུངས་མ་ཆོད། གྲོང་ཁྱེར་ཆེན་པོ་གཅིག་གི་མ་ན་གོས་ཧྲུལ་པོ་གྱོན་པའི་
རྒན་པོ་གཅིག་དང་རྒན་མོ་གཉིས་འདུག །དེ་གཉིས་ལ་ཤམ་བྷ་ལ་གང་ན་ཡོད་དྲིས་
པས༑ སྣང་བ་དག་པའི་ས་ན་ཡོད་ཟེར། འོ་ན་ཁྱེད་ཀྱིས་བསྟན་པར་ནུས་སམ་བྱས་
པས༑ ལས་དག་པས(པའི)སློབ་མ་ལ་བསྟན་པར་ནུས་ཟེར། འོ་ན་རིགས་ལྡན་རྣམས་ག་
ན་བཞུགས། དེ་ནས་ས་སྐྱོང་ཆེན་པོ་ག་ན་བཞུགས་བྱས་པས། རིགས་ལྡན་མི་མངོན་
ནམ་མཁའི་དབྱིངས་ན་བཞུགས། རྒྱལ་ཆེན་ས་སྐྱོང་གྲོང་ཁྱེར་ཆེན་པོ་ཀ་ལ་པའི་དབུས་
ན་བཞུགས་ཟེར། ཡུལ་འདི་ཇི་སྐད་བྱ་བ་ཡིན་བྱས་པས། ཡུལ་ཆེན་པོ་སུམ་ཅུ་རྩ་གཉིས་
ཀྱི་ཡ་བ་གཅིག་ཡིན་ཟེར། དེར་འདི་པ་སྤྲུལ་པ་ཡིན་ཡོད་པར་འདུག་སྙམ་ནས་མོས་
གུས་བྱས། ཡན་ལག་བདུན་པ་གཅིག་ཕུལ་བས། ཁོང་གཉིས་རྒྱལ་པོ་ཡབ་ཡུམ་གྱི་ཆ་
བྱད་གཟུང་པ(བཟུང་བ)རིགས་ལྡན་གྱི་རྣམ་པར་གྱུར་ནས། ཐོག་མཐའ་མེད་པའི་རང་
བྱུང་ཡེ་ཤེས་ལ། །ཤམ་བྷ་ལ་དང་རིགས་ལྡན་རྒྱལ་པོ་སོགས། །ཐམས་ཅད་གཉུག་མའི་
རྩལ་དུ་ཤེས་པར་མཛོད། །ལྷ་དང་ཞིང་ཁམས་བཙལ་ནས་ཅི་ཞིག་བྱ། །བདེ་དང་སྡུག་
42



རྣམ་ཐར་གསུང་སྒྲོས་མ།
བསྔལ་འཁོར་དང་མྱང་འདས་སོགས། །ཐམས་ཅད་སེམས་ལ་རྫོགས་ནས་སྒྲིབ་མེད་
གསལ། །ཞེས་གསུངས་ནས་མི་སྣང་བར་གྱུར་ཏོ། །
དེ་ཀའི་མཇུག་ཐོགས་སུ་ཀ་ལ་པའི་གཞལ་ཡས་ཁང་ཆེན་པོ་ཆུ་བོ་སི་ཏ་ལ་སོགས་
པ་རྣམ་པ་གསལ་པོ་ལམ་པ་གཅིག་མཐོང་ནས། རིགས་ལྡན་གྱི་དྲུང་དུ་འགྲོ་སྙམ་ཙ་ན།
སྔར་ཐོས་མ་མྱོང་པའི(བའི)རོལ་མོའི་སྒྲ་དཔག་ཏུ་མེད་པ་ཅིག(ཞིག)གྲགས་པས།
དེས་རྐྱེན་བྱས་ནས་གཉིད་སད་དེ། ཟས་ཞིམ་པོ་ཟ་བའི་འཕྲོ་ལ་གཞན་གྱིས་ཕྲོགས་པ་
འདྲ་བའི་ཡིད་མ་ཆེས་པ་ཅིག(ཞིག)བྱུང༌
། སྔར་ཡང་འདི་བཞིན་བྱས་པས་ཡོང་གིན་
ཡོད་པས་དེ་འདྲོགས་ལ་གཉིད་བསྒུགས། འོད་གསལ་བཟུང་ནས་བལྟས་པས་སྔར་གྱི་
འཕྲོ་མ་རྙེད་གསུངས།
རིན་པོ་ཆེ་པ་སྦུད་ཏུ་ན་བཞུགས་པའི་དུས་གཅིག་ན་ཀོང་པོ་བསམ་རིན་ཟེར་བ་
གཅིག་མཇལ་དུ་བྱུང་བས། ཁོ་ལ་རྒྱལ་འགོང་གཅིག་གནོད་ཀྱིན་ཡོད་པ་ལས། དྲུང་དུ་
སླེབས་མ་ཐག་ཁོས་ཟིལ་མ་བཟོད་པར་སྡུག་སྐད་ཆེན་པོ་འདོན་ཀྱིན་ཕྱི་ན་མར་བྲོས།
དེར་དེ་ཟུང་ལ་ཤོག་གསུང་འཛིན་དུ་ཕྱིན་པས་ང་བསོད(གསོད)པའི་ཁྲོ་བོ་དམར་པོ་
དེ་འདུག་པས། ང་མི་འགྲོ། ཁྱེད་ལ་སྐྱབས་ཟེར། ཁོང་རྐང་ལག་བསྒྲད་ནས་འགྲོར་མ་
ཉན༑ དེ་ཚོས་ཁོ་བཏེགས་ནས་ཕྱིན་ཙ་ན། དྲུང་དུ་སླེབ་མ་ཐག་ཡང་འགྱུར་འདུག་ཟེར་
ནས༑ ཁོ་བརྒྱལ་ནས་འགྲོ་བ་འདྲ་འདུག །འགྱུར་བ་ཇི་ལྟར་འགྱུར་བྱས་པས། ཁྲོ་བོ་སྔོན་
པོར་འགྱུར་འདུག་ཟེར། དེར་ཁོས་སྲོག་སྙིང་ཕུལ། སེམས་ཅན་ལ་གནོད་པ་མི་བྱེད་པར་
དམ་བཅས། དེ་ནས་ཆོས་རྗེའི་གསུང་ནས། ཁོ་ཅི་ཟེར་ལྟོས་ཅིག(ཤིག)གསུངས་ནས།
གཟིགས་སྟངས་ཅུང་ཟད་ཅིག་མཛད་ཀྱིན་འདུག་ཙ་ན། ནད་པ་ཁོ། ཡང་ནི་འགྱུར་རོ།
ཡང་ནི་འགྱུར་རོ། ཟེར་ནས་འབྲོས་སུ་བྱུང༌
། ཅི་འགྱུར་བྱས་པས། ལྷ་ཁྲ་བོར་འགྱུར་
43



ལོ་པཎ་གྱི་རྣམ་ཐར་ཕྱོགས་བསྒྲིགས།
ནས་གསོད་པར་འདུག་གོ་ཟེར།
དེར་དྲུང་དུ་ཁོའི་ལྷའི་མཐོང་སྣང་འགྱུར་ལུགས་འདི་ཚོའི་རྒྱུ་མཚན་གང་ལགས་
ཞུས་པས། དེ་ལ་ངེས་པ་ཆེན་པོ་ཅི་ཡང་མེད། ཁོ་རང་གི་ལས་དང་བག་ཆགས་ཀྱི་རང་
གཟུགས་ལ་ཡང་འོང་
། གདོན་དབང་དུ་ཤོར་བའི་འཆར་སྒོ་ལ་ཡང་འོང་། བླ་མའི་
བསྐྱེད་རིམས་ཀྱི(རིམ་གྱི་འགྱུར་ལྡོག《ལ》ཡང་འོང་། ད་ལྟ་ལྷ་ཁྲ་བོར་འགྱུར་རོ་ཟེར་
བ་དེ་ཀུན་ཀྱང་ངས་དུས་འཁོར་གྱི་བསྐྱེད་རིམས(རིམ)གསལ་བཏབ་པས་བྱུང་བ་
ཡིན༑ ལྷ་གང་དང་གང་བསྒོམས་ཀྱང་དེ་དང་དེར་འགྱུར་འགྲོ་གསུང་
།
ཡང་རིན་པོ་ཆེ་པ་ཨ་སུ་རའི་བྲག་ཕུག་ན་བཞུགས་པའི་དུས་སུ། མཚན་མོ་འོད་
གསལ་གྱི་ངང་ལ་འདུག་པ་ན་བུད་མེད་མཚར་སྡུག་འོད་དུ་ཆགས་པ། རྒྱ་གར་བའི་
གཟུགས་བརྙན། གོས་ལེགས་པོ་གྱོན་པ། རིན་པོ་ཆེའི་རྒྱན་དུ་མས་སྤྲས་པ་ཅིག(ཞིག)བྱུང་
ནས་༑ དུར་ཁྲོད་བསིལ་བའི་ཚལ་དུ་རྗེ་བཙུན་ཏེ་ལོ་ཡང་བྱོན་ཡོད་པས། ངེད་མཁའ་
འགྲོ་མ་རྣམས་ཀྱི་ཚོགས་དཔོན་ལ་འབྱོན་པར་ཞུ་ཟེར། ཉི་མ་རྒོངས་ཁའི་ཉམས་ཤིག་
བྱུང་ནས་ད་འཕྱིས་ནས་བསིལ་བ་ཚལ་དུ་ག་ན་སླེབས་བྱས་པས། ངེད་ཀྱིས་གདན་
འདྲེན་པ་ལགས་ཟེར་ནས། དེ་དང་འདྲ་བའི་བུད་མེད་གཉིས་དུས་གཅིག་ལ་རོགས་
གིས་སླེབས་བྱུང་། དེར་ཁོང་གཉིས་ཀྱིས་རྒྱ་གར་བའི་འདོ་ལི་ལ་བཏེག་པ་སྙམ་བྱེད་
པ་ཞིག་གི་ཁ་ལ་བསིལ་བ་ཚལ་དུ་སླེབས་བྱུང་པས(བས)། དེ་ན་མཁའ་འགྲོ་མ་དཔག་
ཏུ་མེད་པའི་དབུས་ན་རྣལ་འབྱོར་གྱི་དབང་ཕྱུག་ཆེན་པོ་ཏེ་ལོ་པ། རིན་པོ་ཆེའི་ཁྲི་ཆེན་
པོ་གཅིག་ལ་གཟི་བརྗིད་ཉི་མའི་སྙིང་པོ་ལྟ་བུ་འོད་ཟེར་དཔག་མེད་འཕྲོ་བ། ལྟ་བར་
མི་ནུས་པ་འདྲ་བ་ཅིག(ཞིག)བཞུགས་འདུག །དེར་ཕྱོགས་བཞི་ན་མཁའ་འགྲོ་མའི་གཙོ་
མོ་བཞི་སྐུ་ལ་རྟེན་པ་ལྟར་དུ་བཞུགས་འདུག །དེའི་མདུན་དུ་རིན་པོ་ཆེའི་ཁྲི་ཆེན་པོ་
44



རྣམ་ཐར་གསུང་སྒྲོས་མ།
གཅིག་གི་སྟེང་ན་ཁྲི་སྙན་ས་ལེའི་ལྤགས་པ་གཅིག་བཏིང་
། དེའི་སྟེང་དུ་སྟག་གི་ལྤགས་
པ་གཅིག་བཏིང་ནས་དེའི་སྟེང་དུ་ང་བཞག །དེ་ནས་བྲམ་ཟེ་སྐྱེ་བ་བདུན་པའི་ཤ་ཡིན་
ཟེར་བ་ཅིག(ཞིག)མཁའ་འགྲོ་མ་རྣམས་ཀྱིས་དུམ་བུ་དུམ་བུར་བསྣུབས(གཏུབས)ནས།
དེ་རྣམས་ཀྱི་ཕུད་སྤྲོས་ནས་རྣལ་འབྱོར་གྱི་དབང་ཕྱུག་ཆེན་པོ་དང་ང་ལ་དྲངས
། ལུས་
ཟག་མེད་ཀྱི་བདེ་བའི་བས)གང་བ་ལྟར་སོང་
། རྗེ་ཏེ་ལོ་པའི་ཞལ་ནས། སྲིད་ཞིའི་དབང་
ཕྱུག་མཁའ་འགྲོའི་གཙོ། །གསང་བའི་བདག་པོས་བྱིན་གྱིས་བརླབས། །དྲག་པོའི་ལས་
ལ་མངའ་བརྙེས་པ། །མ་རུང་འདུལ་བའི་མཐུ་རྩལ་ཅན། །གསུངས་ནས་གསོལ་རས་
ཅིག(ཤིག)གནང་བའི་སྣང་བ་བྱུང་མ་ཐག་གཉིད་སད་བྱུང་གསུང་
།
ཡང་ཆོས་རྗེ་དཔོན་སློབ་གཉིས་མར་ཡུལ་དུ་གདན་ཕེབས་པའི་དུས་སུ། བླ་
ཆེན་དེ་ཁྱིམ་གྱིས་གསེར་དངུལ་དང་
། རྟ་དང་། ན་བཟའ་དང་། གོས་དར་ལ་སོགས་པ་
འབུལ་བ་དཔག་ཏུ་མེད་པ་ཕུལ་ནས་ཆོས་ཀྱི་ཞུ་བ་མཛད་པའི་དུས་ན། རྗེ་འབངས་
ཐམས་ཅད་ལ་ཐུགས་བསྐྱེད་རྒྱ་ཆེན་པོ་གསུང་པའི་རྗེས་སུ་རྗེ་ཉིད་ཀྱི་ཞལ་ནས། རྟ
མདོ(འདོ)བ་འཇག་མའི་ཐང་ལ་རྒྱབ། །དངུལ་བྲེ་ཆེན་བྱེ་མའི་སླེ་ལ་བོར། ཞེས་གསུངས་
པའི་དུས་སུ། གྲུབ་ཆེན་པ་འདི་གསུངས། བླ་ཆེན་པོ་འགྲོ་བའི་སྤྱི་རྗེ་འདི་ལྟར་ཐུགས་
ཀྱིས་དགོངས་མཛོད། ཁྱེད་བོད་ཀྱི་སྟེངས་ན་ཆེ་བའི་རྒྱལ་པོ་ལགས་ཏེ། དེ་བས་འཁོར་
ལོས་བསྒྱུར་བའི་རྒྱལ་པོ་ཐོབ་ཀྱང་འཁོར་བའི་གནས་ལས་མི་འདའ་ཞིང་། སླར་ངན་
སོང་དུ་འཇུག་པ་ལ་ཚེགས་མེད། ད་ལྟར་ཐམས་ཅད་ཀྱིས་བཀུར་བའི་གཙུག་རྒྱན་དུ་
གདའ་སྟེ། དགྲ་འཆི་བདག་གི་ཕོ་ཉས་བཟུང་དུས་ན། དཔུང་དང་གཉེན་ནི་མེད།
སྐྱབས་མགོན་དང་ནི་བྲལ། གྲོགས་དང་བཤེས་ནི་སྤངས། ལུས་ཀྱི་མདངས་ནི་ཤོར།
ལྡང་ནི་མི་ནུས། མཐུ་སྟོབས་ནི་མེད། ཤ་དང་ཁྲག་ནི་སྐམས། ཚིགས་རྣམས་ནི་བྱེ། རྐང་
45



ལོ་པཎ་གྱི་རྣམ་ཐར་ཕྱོགས་བསྒྲིགས།
7
ལག་ནི་གཡབ། ཁ་ཆུ་དང་མིག་ཆུ་ནི་འཛག །དབང་པོ་རྣམས་ནི་ཉམས། སྒྲ་ངར་
ངར་པོ་འབྱིན། ཟས་དང་བཏུང་བ་ནི་སྤངས། སྨན་པས་ནི་བོར། སྡོད་པའི་དབང་ནི་
མེད༑ འཇིག་རྟེན་ཕ་རོལ་ཏུ་ནི་འགྲོ། མལ་གྱི་མཐའ་མར་ནི་ཉལ། ཟས་ཀྱི་ཐ་མ་ནི་ཟ།
གཏམ་གྱི་ཐ་མ་ནི་སྨྲ། བྱུར་གྱི་གཡང་སར་ནི་ལྷུང་
། དབུགས་འགྱུ་བ་ནི་ཆད། ཁ་མིག་
ནི་གདངས། སོ་ནི་བརྩིགས(གཙིགས)། རྒྱགས་པ་དང་ནི་བྲལ། གྲོགས་ནི་མེད། སྐྱིད་
པ་ནི་ཟད། གཤིན་རྗེའི་བང་ཆེན་ནི་སླེབས། སྲིད་པ་ནས་སྲིད་པར་ནི་འཇུག །སྐྱས་
ཆེན་པོ་ནི་འདེགས
། འཇིག་རྟེན་འདི་ནི་འདོར། གཡང་ས་ཆེན་པོར་ནི་ལྷུང་
། ལས་ཀྱི་
རླུང་གིས་ནི་བརྡས(བདས)། མུན་ནག་ཆེན་པོར་ནི་འཐུམས། གདོན་ཆེན་པོས་ནི་
ཟིན༑ རྒྱུས་མེད་ཀྱི་ས་རུ་ནི་ཁྲིད། དཔེར་ན་གཅན་གཟན་གྱི་རྒྱལ་པོའི་རི་དྭགས་
བཟུང་བའམ། བྱ་གཅན་གྱིས་སྲོགས(སྲོག)ཆགས་བཟུང་བ་དང་། བྱེ(བྱེའུ)ཕྲན་ཁྲུས་
ཁྱེར་བ་འདྲ་བའི་དུས་ན། གཉེན་ཉེ་བས་ནི་བསྐོར། འཁོར་གཡོག་གིས་སྨྲེ་ངག་
འདོན། ནོར་ལོངས་སྤྱོད་ནི་གཞན་གྱིས་བགོད། དབུགས་ནི་སྔ་ཕྱིར་བརྩེག །བླ་མ་དང་
སློབ་དཔོན་ནི་འགྱུར། སྨྲེ་སྔགས་ཀྱི་ཚིག་ནི་འཆོར། ནོར་གྱིས་བླུར་ནི་མི་ཁུགས།
འདུན་མས་བཅོས་སུ་མེད། ཞུ་བ་ནི་མི་ཚུགས་པའི་དུས་སུ།
སྐྱབས་དང་མགོན་ནི་དམ་པའི་ཆོས་མིན་པ་གང་ཡང་མེད། རྣམ་པར་དཀར་
བའི་ཆོས་བྱས་ན་དེའི་དུས་སུ་སྐྱབས་མགོན་ཐུབ་པ་ལགས། ཐུགས་ལ་དམ་པའི་ཆོས་
གྲུབ་ན་འབྲོངས(འགྲོངས)པའི་དུས་དང་བར་དོའི་གཡང་ས་ཆེན་པོ་ལས་སྐྱོབ་ཅིང་
།
ཀྱི་གཤིན་རྗེའི་ལག་ནས་འདྲེལ་བར(འདྲེན་པ)ནུས་པ་ལགས་པས་མངའ་བདག་
ཆེན་པོ་རྣམས་ཐུགས་ཀྱིས་དགོངས་པར་མཛོད་གསུངས་པས། བླ་ཆེན་པོ་ཆོས་མཛད་
པར་དགོངས་ནས། དབུ་སྐྲ་གཅོད་པར་ཞུས་པས། ང་ད་དུང་འགྲོ་དོན་ལ་མ་བབ།
ལས།
46



རྣམ་ཐར་གསུང་སྒྲོས་མ།
ཆོས་རྗེའི་དྲུང་དུ་ཁྲིད་ཀྱིས་འདོང་ངོ་གསུངས་ནས། བླ་ཆེན་པ་རྟ་པ་ལྔ་བརྒྱ་ཙམ་
གྱིས་བསྐོར་ཏེ་བྱོན་པས། ངའི་ཉམས་སྣང་ལ། ཆོས་རྗེ་མྱ་ངན་ལས་འདས་པ་གསེར་
ཁར་མ་སླེབས་པར་ཤེས་ཏེ། བྱེད་པ་མ་བདེ་བར་བླ་ཆེན་པ་གསེར་ཁ་ཐུག་པ་འབྱོན་དུ་
བཅུག་པ་ཡིན་གསུང་
།
གུང་ལང་གསེར་ཁར་ཕྱག་ཕེབས་པའི་དུས་སུ། ཆོས་རྗེ་མྱ་ངན་ལས་འདས་ཟེར་
བ་གསན་ནས། དེར་བླ་ཆེན་པ་སྐུ་འཁོར་ཚོ་ཡར་ལ་ལོག །རིན་པོ་ཆེ་པས་བླ་ཆེན་པ་
ལ་ཤིག་ལྔ་གནང་ནས་བཏང་པས་བླ་ཆེན་པ་ལ་སྲས་པོ་ལྔ་བྱུང་བ་ཡིན་སྐད། དེ་ནས་
བླ་ཆེན་ལ་གདམས་པ་འདི་གསུངས། སང་དུས་ངེད་འགྲོ་དོན་བྱེད་པའི་དུས་ལ་བབ་
ཙ་ན་ལྷ་བཙུན་བྱེད་པ་ལགས། དེའི་བར་ལ་རྒྱལ་སྲིད་ཆོས་བཞིན་སྐྱོངས། ཐུགས་ལ་
འདི་བཞིན་མཛོད། དུས་ཐམས་ཅད་དུ་འགྱུར་བ་མེད་པའི་དད་པའི་གཞུ་བརྡུང་པ་
འདྲ་བ་གཅིག་དགོས་པ་ལགས། ཆོས་ལ་བརྩོན་འགྲུས་ནགས་ལ་མེ་མཆེད་པ་འདྲ་
བ་གཅིག་དགོས་པ་ལགས། ཆོས་ཀྱི་ཤེས་རབ་སྤུ་གྲིས་སྐྲ་གཅོད་པ་འདྲ་བ་གཅིག་དགོས་
པ་ལགས། ལྟ་བ་ཉི་མ་ཤར་བ་འདྲ་བ་སྣང་སྟོང་དབྱེར་མེད་དུ་ཤེས་པ་ཞིག་དགོས་པ་
ལགས། བསྒོམ་པ་ཆུ་ནང་གི་ཟླ་བ་ལྟ་བུ་གསལ་སྟོང་འབྲལ་མེད་ཅིག་དགོས་པ་ལགས།
སྤྱོད་པ་བུ་ཆུང་གི་བསམ་པ་བཞིན་དུ་ཞེན་མེད་ཅིག་དགོས་པ་ལགས། དེ་ལྟར་བྱས་པས་
འབྲས་བུ་རེ་དོག(དོགས)ཐམས་ཅད་དང་བྲལ་བ་མངོན་དུ་འགྱུར་བ་ལགས།
དམ་ཚིགས(ཚིག)དྲི་མ་དང་བྲལ་བ་ཤེལ་སྒོང་དག་པ་དང་འདྲ་བ་གཅིག་དགོས་
པ་ལགས། སེམས་ཅན་ལ་སྙིང་རྗེ་མ་བུ་གཅིག་པོ་ལ་བརྩེ་བ་འདྲ་བ་གཅིག་དགོས་པ་
ལགས། ཚེ་འདིའི་བསྒྲུབ་བྱ་ཆོས་བརྒྱད་ཀྱི་དབང་དུ་མི་འཆོར་བ་གཅིག་དགོས་པ་
ལགས། དབྱིངས་རང་བཞིན་གྱིས་རྣམ་པར་དག་པ་ཆོས་ཀྱི་སྐུ་ཁྱེད་རང་གི་རྒྱུད་ལ་
47



ལོ་པཎ་གྱི་རྣམ་ཐར་ཕྱོགས་བསྒྲིགས།
ཡོད་པ་དེའི་སྐྱོང་རན་ཁ་ནིང་(ནང་)ནས་གདམས་པ་བཏབ་པ་བཞིན་དུ་ཆོས་ཀྱི་
རྒྱལ་པོ་ཆེན་པོས་ཐུགས་ཉམས་སུ་བཞེས་པར་མཛོད་ཅིག །
དེ་ལྟར་ཐུགས་ཉམས་སུ་ལེན་ལུགས་མདོར་བསྡུས་ན་རྣམ་པ་བཞིར་འདུས་པ་
ལགས། དེ་ཡང་མ་བཅོས་སོ་མར་བཞག་པ། དྲན་རྟོག་རང་ཡལ་དུ་བཏང་པ(བ)། སྣ་
ཚོགས་གྲོགས་སུ་འཁྱེར་བ། སྣང་བ་རྒྱ་ཡན་དུ་བསྐྱངས་པ་དང་བཞི་ལས། དང་པོ་མ་
བཅོས་སོ་མར་བཞག་པ་ནི། དུས་གསུམ་གྱི་སྤྲོས་པ་བཅད་ནས་མ་བཅོས་པའི་ངང་ དུ་
བཞག་ན། མི་རྟོག་པའི་ཏིང་ངེ་འཛིན་ནི་ཏིང་ཕོར་ནང་གི་ཆུ་དྭངས་པ་འདྲ་བ་འཆར་
བ་ལགས། གཉིས་པ་དྲན་རྟོག་རང་ཡལ་དུ་བཏང་པ་ནི། དེའི་ངང་ནས་རྣམ་པར་རྟོག་
པ་གང་ཡང་རུང་བ་ཅིག(ཞིག)ཐོལ་སྐྱེས་པ་དེ་ངོས་བཟུང་ནས། དེ་རང་གི་སྟེང་དུ་
གློད་བཞག་པས། རྟོག་པ་དེ་ཉིད་སྦྲུལ་གྱི་མདུད་པ་བཞིན་དུ་རང་ཐོག་དུ(ཏུ)གྲོལ་འགྲོ་
བ་ལགས། གསུམ་པ་སྣ་ཚོགས་གྲོགས་སུ་འཁྱེར་བ་ནི། སྔར་གྱི་དེས་ཀྱང་རགས་པོ་ཚོ་
ལམ་དུ་མི་འགྲོ་བས། རྐྱེན་སྣང་དྲག་པོས་ལྟེམས་པའི་དུས་སུ་འགལ་རྐྱེན་དེ་མི་སྤོང་
བར་ཁོ་རང་གི་སྟེངས་སུ་མ་ཡེངས་པའི་ངང་དུ་མ་སྒོམ(བསྒོམས)པར་རི་བཙུགས་པ་
བཞིན་ལྟག་ཚན་བསྐྱེད་ནས་སྡོད་དགོས་པ་ལགས། བཞི་པ་སྣང་བ་རྒྱ་ཡན་དུ་བསྐྱང་
བ་ནི། ཕྱི་རོལ་གྱི་སྣང་བ་ས་རྡོ་རི་བྲག་རི་ཁང་ཁྱིམ། རྟ་གླང་པོ་ལ་སོགས་པ་གང་སྣང་
དེ་ཉིད་ངོས་བཟུང་ནས། དེ་རང་གི་ངོ་ཐོག་དུ(ཏུ)གློད་དེ་ཟུང་འཇུག་གི་ངོ་བོ་རང་
རིག་རང་གསལ་གྱི་ངང་ལ་འཇོག་པ་ལགས་གསུངས། འོད་གསལ་དང་། རྨི་ལམ། སྒྱུ་
ལུས་ལ་སོགས་པའི་ཟིན་བྲིས་འདི་རྣམས་རིན་པོ་ཆེ་མཁར་ཆུ་བའི་ཟིན་བྲིས་སུ་གདའ།
ཁོང་པ་ལ་ཡང་རིན་པོ་ཆེ་པ་རང་གི་བཀའ་རྒྱ་ཡོད་པས་སྤེལ་བའི་གནས་མ་རྙེད་
པར་མ་སྤེལ་བ་ཡིན་སྐད། རིན་པོ་ཆེ་མཁར་ཆུ་བ་ཞི་བར་གཤེགས་པའི་དུས་སུ་ཟིན་
48



རྣམ་ཐར་གསུང་སྒྲོས་མ།
བྲིས་རྣམས་ཉེ་གནས་གཅིག་གི་ལག་ན་ཡོད་པ། ཉེ་གནས་དེས་ཀྱང་རྟེན་རྣམས་ཀྱི་
དྲུང་དུ་མཆོད་ཡུལ་དུ་བཞག་གདའ། དེ་ནས་ཉེ་གནས་དེ་གྲོངས་པའི་དུས་སུ་ཇི(8)
ཞིག་ཅིག་ལ། དཔོན་རིན་ཆེན་སེང་གེ་ཟེར་བའི་ཐང་པོ་ཆེ་བའི་དཔོན་རྒྱུད། རིན་པོ་ཆེ་
པ་ཐང་པོ་ཆེར་གདན་འདྲེན་དེའི་ཕྱག་དུ(ཏུ)བྱུང་ཡོད་པར་གདའ། ཁོང་གིས་ཟིན་
བྲིས་འདི་འདྲ་ཚོ་བས་མི་ཟློ་བ་ཡོང་བའི་རྒྱུ་མཚན། རིན་པོ་ཆེའི་རྣམ་ཐར་ཁྱད་པར་
ཅན་མང་དག་དང་མཁར་ཆུ་བ་རང་གི་ཡང་ཡིག་ཆ་ཞིབ་པ་གཅིག་ཡོད་པར་ཐོས་
ཤིང་༑ ཁོང་གི་ཕྱག་ཏུ་མ་བྱུང་བས་དེར་རྩད་བཅད་ཀྱང་ཡེ་མ་ཆོད་གསུང་ཟེར། འདི་
རྣམས་ཁོང་གིས་སུ་ལ་ཡང་མ་བཤད་པར་མོས་གུས་ཀྱི་རྟེན་ལ་བཞག་ཡོད་པར་གདའ།
ཁོང་གྲོངས་པ་དང་ཁོང་རང་གི་སྲས་པོ་སློབ་དཔོན་རིན་དཔལ་གྱི་ཕྱག་ན་ཡོད་པ།
ཁོང་ངེད་ལ་ནན་ཏར་དད་པ་ཅིག(ཞིག)བྱུང་པས(བས)འདི་སྐད་གསུང་
། བདག་རིན་
པོ་ཆེ་པ་ཉིད་དང་ས་སྐྱ་རུ་མཇལ་བའི་དུས་ཁྱོད་རིན་ཆེན་སེང་གེའི་བུ་ང་ཅན་མཇལ་དུ་
འོངས་པ་དེ་ནན་ཏར་བཟང་
། ཁྱེད་དང་རྒྱུན་འདལ་གྱི་བར་བྱས་པ་དེ་བརྟན་པོ་
བྱུང་༑ ད་ཡང་ང་ཅན་ཡང་ཡང་ཤོག་གསུངས་པ་ལགས་ཏེ། གཞོན་པ་ཐལ་ཐོལ་དུ་
སོང་ནས་དྲུང་དུ་འགྲོ་བ་མ་བྱུང་
། ད་རྗེ་ཨུ་རྒྱན་པའི་དོད་པོ་ཁྱོད་ལ་རེ་བ་ཡིན་པས།
ཁྲིད་དང་། གདམས་ངག་དང་། ཆོས་བཀའ་ཐམས་ཅད་ཐུགས་ལ་འདོགས་པར་ཞུ་
ཟེར་ནས་བཀུར་ཆ་དང་
། བསྙེན་བཀུར་དང་
། འབུལ་བ་ཆེན་པོ་བྱས།
དེ་དུས་སུ་ཆོས་བདག་པོ་ལ་གཏོད་ཟེར་ནས་གསུང་སྒྲོས་འདི་རྣམས་ངེད་ལ་
ཕུལ་བ་ལགས། གཞན་ཡང་བླ་མ་སྤྲུལ་སྐུ་མགོན་ནེ་བ་སྐུ་མཆེད་རྣམས་ཀྱིས་ཟིན་བྲིས་
མཛད་པའི་གསུང་སྒྲོས་མང་དག་དང་
། ཁོང་གི་ག་ན་འདུག་པ་རྣམས་ཀྱང་ངེད་
ལ་གཏད་པ་ལགས། དེ་ནས་ཟླ་བ་སེང་གེ་ཞེས་བྱ་བ་བདག་གིས་གསུང་སྒྲོས་སིལ་བུ་
49



ལོ་པཎ་གྱི་རྣམ་ཐར་ཕྱོགས་བསྒྲིགས།
རྣམས་དཀྱུས་གཅིག་ཏུ་བསྒྲིགས་པ་ལགས་སོ།
།
དུས་གསུམ་སངས་རྒྱས་ཀུན་གྱི་ངོ་བོ་ཉིད། །
ཆོས་ཀྱི་རྒྱལ་བོ་རྒྱལ་བ་ཨུ་རྒྱན་པའི། །
སྐུ་གསུང་ཐུགས་ཀྱི་རྣམ་ཐར་ཁྱད་འཕགས་ཀྱིས། །
བསྟན་པ་གསལ་བར་བྱེད་པའི་སྒྲོན་མེ་རྣམས། །
ཆོས་གྲྭ་ཆེན་པོ་སོལ་ནག་ཐང་ཆེན་ནས། །
ཟླ་བ་སེང་གེ་ཞེས་བྱས་རྙེད་པ་ལགས། །
འདི་བྲིས་དགེ་བས་སྐྱེ་དགུ་མ་ལུས་པའི། །
སྒྲིབ་གསུམ་བསལ་ནས་སྐུ་གསུམ་མངོན་གྱུར(འགྱུར)ཤོག །
གམྦྷིརའོ།།	ཤུབྷཾ།།
50



༄༅། །རྗེ་ཨུ་རྒྱན་པའི་རྣམ་ཐར་བསྡུས་པ་བཞུགས་སོ། །
མདོ་སྟོད་པ་གཞོན་ནུ་ཡེ་ཤེས་ཀྱིས་མཛད།
༄༅། །ན་མོ་གྷུ་རུ། འགྲན་ཟླ་ཐམས་ཅད་དང་བྲལ་བའི་བདག་ཉིད། གྲུབ་ཐོབ་
གུ་
ཆེན་པོ་ཨུ་རྒྱན་པ་ཞེས་མཚན་ཡོངས་སུ་གྲགས་པ་དེའི་སྐུ་ཆེ་བའི་ཡོན་ཏན་གྱི་རྣམ་
པར་ཐར་པ་ནི། འཕགས་པའི་གང་ཟག་གིས་ཀྱང་རྟོགས་པར་དཀའ་ཞིང་
། སོ་སོའི་སྐྱེ་
བོའི་སྤྱོད་ཡུལ་མ་ཡིན་ཏེ་བསམ་གྱིས་མི་ཁྱབ་ཅིང་བརྗོད་པར་དཀའ་ནའང་
། ཕྱོགས་
སམ་ཟུར་ཙམ་ཞིག་མདོར་བསྡུ་བ་ནི།
དང་པོར་རིགས་ཁྱད་པར་ཅན་དུ་སྐུ་འཁྲུངས་ཤིང་ཐོས་བསམ་གྱི(གྱིས)སྒྲོ་
འདོགས་བཅད་པའི་ཚུལ་དང་། མཚན་ལྡན་གྱི་བླ་མ་དམ་པས་ཡོངས་སུ་བཟུང་ཞིང་།
ཨུ་རྒྱན་སྤྲུལ་པའི་ཞིང་དུ་བྱོན་ནས་རྡོ་རྗེ་རྣམ་འབྱོར་མས་རྗེས་སུ་བཟུང་བའི་ཚུལ་
དང་༑ དག་པའི་ལྷ་ཚོགས་དཔག་ཏུ་མེད་པ་ཞལ་གཟིགས་ཤིང་ཕྱི་ནང་གི་ཆོས་སྐྱོང་
དང་དྲེགས་པ་ལས་ལ་འཁོལ་བའི་ཚུལ་དང་
། བསྟན་པ་རིན་པོ་ཆེའི་ཁུར་འཛིན་ཅིང་
འགྲོ་བ་སེམས་ཅན་གྱི་དོན་ཇི་ལྟར་མཛད་པའི་ཚུལ་ལོ། །
དེ་ལ་དང་པོ་སྐུ་འཁྲུངས་པའི་ཡུལ་ནི། བསྟན་པ་དར་ཞིང་སྐྱེ་བོ་རྣམས་དགེ་
བ་བཅུ་ལ་གཞོལ་བ། སྤྲུལ་པའི་སྐུ་དུ་མས་ཞབས་ཀྱིས་བཅགས་ཤིང་
། གྲུབ་པའི་གནས་
51



ལོ་པཎ་གྱི་རྣམ་ཐར་ཕྱོགས་བསྒྲིགས།
ཁྱད་པར་ཅན་རྣམས་ཀྱིས་ཕྱོགས་ཐམས་ཅད་ནས་བརྒྱན་པ། རྩང་ལ་སྟོད་ལྷོའི་ས་ཆ་
ནས་ཟླུམ་བྱ་བ་ཡིན་ཞིང་
། གདུང་རིགས་ནི་སྔོན་ཡུལ་ཁམས་ཀྱི་ས་ཆ་ནས་བྱུང་བའི།
རྒྱུས་བྱང་ཆུབ་གཞོན་ནུ་བྱ་བ་དེ། སློབ་དཔོན་ཆེན་པོ་པད་མས(པདྨས)རྗེས་སུ་བཟུང་
ཞིང་༑ སྔགས་སྔ་འགྱུར་ལ་མཁྱེན་པ་དཔག་ཏུ་མེད་པ་མངའ་བ། ཐུགས་དམ་གྱི་ལྷ་
མང་པོ་ཞལ་གཟིགས་ཤིང་དངོས་གྲུབ་བརྙེས་པ་ཞིག་ལགས་སྐད།
དེ་ནས་བཟུང་སྟེ་ཡོན་ཏན་གྱི་བརྒྱུད་པ་བར་མ་ཆད་པ་ལ། འདི་ཉིད་ཀྱི་ཡབ་ནི།
དཔོན་རྒྱལ་ཚ་ཇོ་འཕན་ཞེས་བྱ་བ་ཡབ་མེས་ཀྱི་ཆོས་སྐོར་ལ་སོགས་པ་ཡོན་ཏན་དུ་མ་
དང་ལྡན་པ་ཡིན་ཞིང་
། ཡུམ་སྨན་འགབ་རུ་རིངས་ཀྱི་མེན་མོ་ཕྱུག་མོ་དུག་གེ་ཞེས་བྱ་བ།
ཡེ་ཤེས་ཀྱི་མཁའ་འགྲོ་མ་ཡིན་ཞེས་གྲགས་པ་དེ་གཉིས་ཀྱི་སྲས་སུ་ལྕགས་ཕོ་སྟག་གི་ལོ་ལ་
སྐུ་འཁྲུངས་སོ། །དེ་ཡང་དང་པོ་ལྷུམས་སུ་ཞུགས་པའི་དུས་དང༌
། སྐུ་བལྟམ(བལྟམས)
པའི་དུས་ཐམས་ཅད་དུ་ལྟས་དང་རྨི་ལམ་བཟང་པོ་དང་ལུང་སྟོན་པ་མང་པོ་བྱུང་
སྐད་དོ། །
ངར་
དེ་ལྟར་སྐུ་བལྟམས་པ་དེ་ཡང་གཞན་པས་སྐྱེད་ཆེ་ཞིང་
། ཆུང་ངུ་ན་རིག་པ་ང་
དང་ལྡན་པ་ལ་སོགས་རིགས་ཀྱི་ཡོན་ཏན་ཐམས་ཅད་ཀྱིས་མཛེས་པར་བརྒྱན་པ་
ཉིད་དོ། །
དེ་ནས་ཐོས་བསམ་གྱི(གྱིས)སྒྲོ་འདོགས་གཅད(བཅད)པའི་ཚུལ་ནི། ཁུ་བོ་དགེ་
བའི་བཤེས་གཉེན་ཆེན་པོ་ནམ་མཁའ་རྒྱལ་མཚན་ཞེས་བྱ་བ། མཁྱེན་པའི་སྤྱན་དང་
ལྡན་པ་དེའི་དྲུང་དུ་རྒུང་ལོ་བདུན་པ་ལ་ཡབ་ཆོས་མ་མོ་དང༌། ཕུར་པ་ཕུན་སུམ་
ཚོགས་པའི་ཕྲིན་ལས། བདེ་མཆོག་ནག་པོ་ཞབས་དང་
། དགེས(དགྱེས)རྡོར་མར་ལུགས་
དང་༑ ཕྱག་ན་རྡོ་རྗེ་འཁོར་ལོ་ཆེན་པོ་དང༌། ཡོ་ག་གཙུག་དགུ་ལ་སོགས་པ་རྣམས་
52



རྣམ་ཐར་བསྡུས་པ།
གསན་ཅིང་
། རྒུང་ལོ་བཅུ་དྲུག་གི་བར་དུ་ཆོས་བཀའ་དེ་རྣམས་ཀྱི་རྒྱུད་འགྲེལ་དང་
བཅས་པ་རྣམས་ལ་མཁས་པར་མཛད་དོ། །
དེ་ནས་རྒུང་ལོ་བཅུ་དྲུག་པ་ལ་རྩང་(གཙང་)བོ་དོང་གི་ཆོས་གྲྭ་ཆེན་པོར་
མཁས་པའི་དབང་ཕྱུག་དམ་པར་གྱུར་པ། དགེ་བའི་བཤེས་གཉེན་རིན་རྩེའི་སྤྱན་སྔར།
མངོན་པ་ཀུན་ལས་བཏུས་དང་
། མཛོད་དང་
། ཚད་མ་རྣམ་ངེས་དང་
། ཕར་ཕྱིན་ལ་
སོགས་པ་རྣམས་གསན་ཅིང་
། ཐུགས་སུ་ཆུད་དེ། འཆད་པ་དང་། བརྩོད་རྩོད)པ་དང་
།
རྩོམ་པ་ལ་ཐོགས་པ་མེད་པའི་བློ་གྲོས་ཀྱིས་མཁས་པའི་གཙུག་རྒྱན་དུ་གྱུར་ཏོ། །
དེ་ནས་རྒུང་ལོ་ཉི་ཤུ་ལོན་པའི་ཚེ། མཁན་པོ་མཁས་ཤིང་བཙུན་པ་བོ་དོང་རིན་རྩེ་
ཉིད་དང་
། ལས་ཀྱི་སློབ་དཔོན་ཞང་བསམ་གླིང་པ་དང་
། གསང་སྟེ་སྟོན་པ་སློབ་དཔོན་
བསོད་ནམས་འོད་ཟེར་གྱིས་མཛད་དེ་ཆོས་འདུལ་བ་ལ་རབ་ཏུ་བྱུང་ཞིང་བསྙེན་པར་
ཡོངས་སུ་རྫོགས་པར་མཛད། མཚན་ཡང་རིན་ཆེན་དཔལ་ཞེས་བྱ་བར་གསོལ་ཏོ། །
དུས་དེ་ནས་བཟུང་སྟེ་ལོ་བཅུ་གཉིས་ཀྱི་བར་དུ་ཤ་ཆང་མི་གསོལ་ཞིང་གདན་
གཅིག་པའི་བརྟུལ་ཞུགས་ལ་གནས་པར་མཛད་དོ། །དེ་ནས་སློབ་དཔོན་རིན་རྩེ་ལ།
དུས་འཁོར་འབྲོ་ལུགས་དང་། གོ་ལུང་དུ་གཅེན་པོ་དགེ་བའི་བཤེས་གཉེན་མདོ་སྡེ་
དཔལ་རྒྱལ་མཚན་ལ་དུས་འཁོར་ཆག་ལོ་ཙྪ་བའི་སྲོལ་དང་
། རྩང་པོ་སྣོར་མང་དུ་དུས་
འཁོར་བ་སངས་རྒྱས་རྡོ་རྗེ་ལ་རྩ་མི་ལོ་ཙའི་བཤད་སྲོལ། འགྲེལ་ཆེན་ཕྲན་དང་བཅས་པ་
རྣམས་གསན་ཅིང་། མཚན་བརྗོད་འགྲེལ་པ་དྲི་མ་མེད་པའི་དབང་བཀའ་དང་བཅས་
པ་ཞུས་སོ། །དེ་དག་ལ་སོགས་པ་ཆོས་ཀྱི་རྣམ་གྲངས་དུ་མས་སྔགས་མཚན་ཉིད་ཀྱི་
སྒྲོ་འདོགས་ལེགས་པར་ཆོད་པར་མཛད་དོ། །
དེ་ནས་ཐུགས་ཀྱི་དགོངས་པ་ལ། ད་ནི་དོན་དམ་སྟོན་པའི་བླ་མ་ཚོལ་དགོས་
53



ལོ་པཎ་གྱི་རྣམ་ཐར་ཕྱོགས་བསྒྲིགས།
དགོངས་ནས། ཆོས་རྗེ་རྒོད་ཚང་པའི་ཞབས་དྲུང་དུ་བྱོན་ཞིང་
། བྱིན་རླབས་ཀྱི་ཆུ་བོ་
བུམ་པ་གང་བྱོའི་ཚུལ་དུ་ཐུགས་སུ་ལེགས་པར་བལྟམས་པར་མཛད་ནས། རྗེའི་ལུང་
བསྟན་དང་བཅས་པས་ཨུ་རྒྱན་སྤྲུལ་པའི་ཞིང་དུ་གཤེགས་པར་མཛད་དོ། །དེ་དག་
གི་ལོ་རྒྱུས་གཞན་དུ་ཤེས་སོ། །དེ་ལྟར་བླ་མ་དང་ལྷག་པའི་ལྷས་བྱིན་གྱིས་བརླབས་ཏེ།
རྩ་རླུང་གི་ནུས་པ་དང་
། རྟོགས་པའི་ཡོན་ཏན་ཕུལ་ཏུ་བྱུང་བ་ནི། རྣལ་འབྱོར་གྱི་དབང་
ཕྱུག་དཔལ་བཱིར་བ་པའམ་རྗེ་བྲམ་ཟེ་ཆེན་པོ་དང་མཚུངས་པ་ཉིད་དོ།། །།
དག་པའི་ལྷ་ཚོགས་ཀྱི་ཞལ་གཟིགས་པ་ཡང་། མང་ཡུལ་སྐྱི་རོང་དུ་བདེ་ལེགས་
སྟེངས་ཞེས་བྱ་བའི་དགོན་པར་བཞུགས་པའི་དུས་སུ། བཅོམ་ལྡན་འདས་བདེ་མཆོག་
ལྷ་དྲུག་བཅུ་རྩ་གཉིས་ཀྱི་དཀྱིལ་འཁོར་ཞལ་གཟིགས་པའི་ཚུལ་དང་
། ཡང་སྐྱི་རོང་ཤེལ་
རི་ན་བཞུགས་པའི་དུས་སུ་བཅོམ་ལྡན་འདས་རྡོ་རྗེ་རྣལ་འབྱོར་མ་ཞལ་གཟིགས་ཤིང་
ལུང་བསྟན་པ་དང་། འབྱུང་པོ་འདུལ་བྱེད་ཀྱི་དཀྱིལ་འཁོར་ཞལ་གཟིགས་ཤིང་དངོས་
གྲུབ་གནང་བ་དང་། ཡང་དུས་གཅིག་ན་འཇམ་དཔལ་ཨ་ར་པ་ཙ་ནའི་ཞལ་གཟིགས་
པ་ལ། སྐྱེ་བ་འདི་ལ་བསྒྲུབས་པ་ནི་མེད་གསུང་
། ཡང་སྦུད་ཀྲར་ཚོགས་པ་སུམ་སྟོང་
ཙམ་ལ་སེམས་སྐྱེད་གསུངས་པའི་སར། ཐམས་ཅད་ཀྱི་འཐུན(མཐུན)སྣང་ལ་འཇའི་
གུར་ཕུབ་པ་བྱུང་ཞིང་
། རྗེ་ཉིད་ཀྱིས་འཇའི་ནང་དུ་སྤྱན་རས་གཟིགས་ཀྱི་ཞལ་གཟིགས་
པ་དང་། ཡང་དཔལ་དུས་ཀྱི་འཁོར་ལོའི་དབང་བསྐུར་མཛད་པ་ལ། ཐམས་ཅད་ལ་
བྱིན་བརླབས(རླབས)ཀྱི་སྣང་བ་དཔག་ཏུ་མེད་པ་དང༌
། རྗེ་ཉིད་ཀྱིས་དཀྱིལ་འཁོར་
འཁོར་ལོ་དང་། གཙོ་བོའི་ཕྱག་གི་པདྨ་ལ་སོགས་པའི་རྣམ་པ་ཐམས་ཅད་གསལ་བར་
ཉམས་སྣང་ལ་གཟིགས་པ་དང་
།
ཡང་ནུབ་ཅིག་རྣལ་ལམ་དུ་རྒྱ་གར་གྱི་གྲུབ་ཆེན་བརྒྱ་བཅུ(བརྒྱད་ཅུ)རྩ་བཞི་
54



རྣམ་ཐར་བསྡུས་པ།
དང་༑ རྡོ་རྗེ་འཆང་ནས་རྗེ་རྒོད་ཚང་པའི་བར་གྱི་བཀའ་བརྒྱུད་བླ་མ་ཆོས་རྗེ་འབྲི་
ཁུང་པ་དང་བཅས་པ་རྣམས། མཁའ་འགྲོའི་ཚོགས་དཔག་ཏུ་མེད་པ་དང་བཅས་པ་
ཚོགས་འཁོར་མཛད་ཅིང་། ཐམས་ཅད་ཀྱི་ཞལ་ནས་རྟེན་འབྲེལ་ཟབ་མོའི་གསུང་གླེང་
འབའ་ཞིག་མཛད་ཅིང་འདུག་པ་དང་
། ཡང་ནུབ་ཅིག་འོད་གསལ་གྱི་ངང་དུ་རྫོགས་
ཆེན་བརྒྱུད་པའི་བླ་མ་རྣམས་དང་མཇལ་ནས་ཆོས་ཀྱང་གནང་བ་དང་
། གཞན་ཡང་
རྗེ་རས་ཆུང་པ་དང་མཇལ་ནས་གདམས་ངག་གནང་བ་དང་
། རྗེ་དམ་པ་རྒྱ་གར་དང་
མཇལ་ནས་ཆོས་གནང་པ་དང་ལུང་སྟོན་པ་ལ་སོགས་པ་སྟེ། གཞན་ཡང་འདི་ལྟ་བུའི་
ལོ་རྒྱུས་དཔག་ཏུ་མེད་པ་དང་
། འདི་དག་གི་ཡང་ཚུལ་རྒྱས་པར་གཞན་དུ་ཤེས་སོ།། །།
ཆོས་སྐྱོང་དང་ཕོ་ཉ་ལས་ལ་འཁོལ་བའི་ཚུལ་ནི། སྤྱིར་དམ་པའི་སྐྱེས་བུ་འདི་
ཉིད་ལ། སྐུ་ན་ཆུང་ངུ་ནས་ཀྱང༌། བཀའ་བརྒྱུད་ཀྱི་ཆོས་སྐྱོང་དང་། མཁའ་འགྲོའི་
རིགས་ཀྱིས་སྲུང་སྐྱོབ་མཛད་པ་ཡིན་ཞིང་། དུས་ཕྱིས་འགྲོ་དོན་མཛད་པའི་དུས་སུ་ཡེ་
ཤེས་མགོན་པོ་ཕྱག་བཞི་པ་དང་
། དཔལ་ལྡན་ལྷ་མོ་ལ་སོགས་པ་རྣམས་ཀྱིས། གཞི་
བྱེས་ལམ་གསུམ་ཐམས་ཅད་དུ་འཕྲིན་ལས་སྒྲུབ་ཅིང་བར་ཆད་སེལ་བ་དང་
། གཞན་
ཡང་བོད་ཀྱི་བརྟན་མ་བཅུ་གཉིས་དང་
། བཀྲ་ཤིས་ཚེ་རིང་མ་དང་། ཇོ་བོ་རྩང་ལྷ་ལ་
སོགས་པའི་ཡུལ་ལྷ་རྣམས་ཀྱིས། རྒྱ་གར་དང་བོད་དུ་བྱོན་བཞུད་མཛད་པའི་དུས་
ཐམས་ཅད་དུ། བསུ་བ་དང་སྐྱེལ་བ་ལ་སོགས་པ་དང་
། རྒྱ་ཡུལ་དང་དབུས་ཕྱོགས་ལ་
སོགས་པར་བཞུད་པའི་དུས་ཀྱང་། ས་ཆ་དེ་དང་དེ་ཡི་གཞི་བདག་དང་མི་མ་ཡིན་
རྣམས་ཀྱིས་མདུན་བསུ་བ་ལ་སོགས་པ་སྟེ། དེ་ལྟ་བུ་དཀར་ཕྱོགས་ལ་དགའ་བ་རྣམས་
ཀྱིས་ནི། དང་པོ་ཉིད་ནས་བཀའ་ཉན་ཅིང་གསུང་སྒྲུབ་པ་དང་
།
ཡང་རྡོ་རྗེ་གདན་དུ་ལྷ་ཆེན་པོ་ཚོགས་ཀྱི་བདག་པོས། དང་པོ་འཇིགས་པའི་ཆོ་
55



ལོ་པཎ་གྱི་རྣམ་ཐར་ཕྱོགས་བསྒྲིགས།
འཕྲུལ་བསྟན་པ་ལ། བརྟུལ་ཞུགས་ཀྱི་སྒོ་ནས་དམ་ལ་བཏགས་པས། སྲོག་གི་སྙིང་པོ་
ཕུལ་ཏེ། བརྒྱུད་པ་འཛིན་པ་ཚུན་ཆད་ལ་སྡོང་གྲོགས་བྱེད་པར་ཁས་བླངས་པ་དང་
།
གཞན་ཡང་དུར་ཁྲོད་ཆེན་པོ་བསིལ་བའི་ཚལ་ལ་སོགས་པ་རྒྱ་གར་དང་བལ་པོའི་དུར་
ཁྲོད་འཇིགས་སུ་རུང་བ་རྣམས་སུ། ལྷ་འདྲེ་གདུག་པ་ཅན་གཞན་གང་གིས་ཀྱང་མ་
ཐུལ་བ་རྣམས་དམ་ལ་བཏགས་ཤིང་
། སྲོག་སྙིང་ཕུལ་ནས་ཕྱིན་ཆད་གཞན་ལ་འཚེ་བ་
མི་བྱེད་པར་ཁས་ལེན་ཅིང་འཕྲིན་ལས་སྒྲུབ་པ་དང༌
། བོད་ཀྱི་ས་ཆ་ལ་ལ་རྣམས་སུ་
ཡང་༑ ལྷ་འདྲེ་གདུག་པ་ཅན་སེམས་ཅན་ལ་གནོད་ཅིང་འཚེ་བ་རྣམས་དྲག་པོའི་སྒོ་
ནས་དམ་ལ་བཏགས་པས། གནོད་པ་ཞི་ཞིང་འཕྲིན་ལས་སྒྲུབ་པ་སྟེ་དེ་ཡང་ཚུལ་རྒྱས་
པར་གཞན་དུ་ཤེས་སོ།། །།
བསྟན་པ་རིན་པོ་ཆེའི་ཁུར་འཛིན་པའི་ཚུལ་ཡང་
། དམ་པའི་སྐྱེས་བུ་འདི་ཉིད་
དེ་ལྟར་བདེ་བར་གཤེགས་པའི་ཡོན་ཏན་གྱི་ཆོས་ཚད་མེད་པ་ཐུགས་རྒྱུད་ལ་མངའ་
བཞིན་དུ། སླར་ཡང་ཐུགས་ཀྱི་དགོངས་པ་ལ། དུས་གསུམ་སངས་རྒྱས་ཐམས་ཅད་
མངོན་པར་བྱང་ཆུབ་པའི་གནས་མ་ག་ཏ་རྡོ་རྗེའི་གདན་ཡིན་དགོངས་པའི་ལྷག་པའི་
བསམ་པ་དང་། བླ་མ་དམ་པས་ལུང་བསྟན་པ་དང་ལྡན་པའི་སྒོ་ནས་རྡོ་རྗེ་གདན་དུ་
གཤེགས་པར་མཛད་དོ། །
དེ་ཡང་ཐེངས་གསུམ་བྱོན་པའི་དང་པོ་ལ་ནི། གཅིག་པུ་གྲོགས་མེད་པར་
གཤེགས་ཏེ། མི་དང་མི་མ་ཡིན་པའི་ལམ་གྱི་འཇིགས་པ་ཐམས་ཅད་མཁྱེན་པ་དང་
ནུས་པ་ལ་དབང་ཐོབ་པའི་བརྟུལ་ཞུགས་ཀྱི་སྤྱོད་པས་ཟིལ་གྱིས་མནན་ཅིང་
། ཚོགས་
མེད་པར་བྱོན་ནས། རྟེན་བྱང་ཆུབ་ཆེན་པོ་དང་
། བྱང་ཆུབ་ཆེན་པོའི་ཤིང་གི་དྲུང་
དུ་བྱོན་ཏེ། སྔོན་ཐུབ་པའི་དབང་པོ་ཡང་ཤིང་འདི་ལ་རྒྱབ་བརྟེན་ནས་མངོན་པར་
56



རྣམ་ཐར་བསྡུས་པ།
རྫོགས་པར་སངས་རྒྱས་པ་ཡིན་དགོངས་ཏེ། དད་པའི་དབང་པོ་རབ་ཏུ་གཡོས་ཏེ། སྐུ་
ལུས་ལ་གཟིགས་པ་མི་མངའ་བར་ས་ལ་བརྡབ་ཅིང་
། ཕྱག་དབུ་གས་གས་ལྟར་མཛད་དེ།
དེ་ཡང་རླུང་སེམས་དབུ་མར་ཚུད་པའི་གནད་ཀྱིས་སྣད་པ་ལ་སོགས་མ་བྱུང་ཞིང་
།
དུས་དེ་ཉིད་དུ་ཐུན་མོང་མ་ཡིན་པའི་བྱང་ཆུབ་ཀྱི་སེམས་ཚད་མེད་པ་ཐུགས་ལ་
འཁྲུངས་ཤིང་
། བརྟན་པ་ཐོབ་པར་མཛད་དོ། །
སྟིང་(རྟིང་)མ་བྱོན་པའི་དུས་སུ་གསེར་ལ་སོགས་པའི་དངོས་པོ་དཔག་ཏུ
མེད་པས་རྡོ་རྗེ་གདན་གྱི་གཙུག་ལག་ཁང་གསོ་བ་དང་
། རྟེན་ལ་མཆོད་པ་དང་། དགེ་
འདུན་ལ་བསྙེན(བསྙེན)བཀུར་རྒྱ་ཆེན་པོ་མཛད་ཅིང་
། དུས་ཕྱིས་ཀྱང་གསེར་ལ་སོགས་
པའི་དངོས་པོ་དཔག་ཏུ་མེད་པས་རྡོ་རྗེ་གདན་གྱི་བརྟེན(རྟེན)དང་
། གཙུག་ལག་ཁང་
གི་ཞབས་ཐོག་མཛད་པ་ནི་མྱ་ངན་ལས་མ་འདས་ཀྱི་བར་དུ་མཛད་དེ། རྡོ་རྗེ་གདན་
གྱི་བྱང་སྒོ་ལ་བོད་ཀྱི་སྒོ་ཞེས་གྲགས་པར་གདའོ། །དེ་ཡི་རྒྱུ་མཚན་ཕྱོགས་གཉིས་པོ་
ཟངས་གླིང་གི་རྒྱལ་པོ་དང༌། ཡ་ཙེ་རྒྱལ་པོས་གསོ། ཕྱོགས་ཅིག(གཅིག)ནི་དམ་པའི་
སྐྱེས་བུ་འདི་ཉིད་ཀྱིས་གསོ་བར་མཛད་དེ། དེ་ལྟ་བུའི་མཛད་པ་རླབས་པོ་ཆེ་དང་
།
གཞན་ཡང་དབུས་རྩང་(གཙང་)གི་ས་ཆ་རྣམས་སུ་ཡང་གཙུག་ལག་ཁང་རྙིང་པ་གསོ་
བ་དང༌། དེ་དག་གི་ཞབས་ཐོག་ལ་དམིགས་པའི་ཕྱག་རྫས་ཀྱི་དངོས་པོ་རྒྱ་ཆེན་པོ་
གནང་བ་ནི་ཕྱོགས་མེད་དུ་མཛད་པ་དང༌
། ཁྱད་པར་དུ་ཡང་ཆོས་རྗེའི་གདན་ས་
རྡོ་རྗེ་གླིང་
། སྦུད་5(ཀྲ)། དགའ་ལྡན་གླིང་
། སྟེང་འགྲོ་རྣམས་སུ་ཆོས་རྗེའི་སྐུ་འདྲ་
རིན་པོ་ཆེ་དང་བཟང་སྨན་ལས་བཞེངས་པ་དང་
། གདུང་ཁང་ལ་གཙུག་ལག་ཁང་
འགའ་འཇི(གན་ཇི)ར་དང་བཅས་པ་དང་། གཞན་ཡང་བདེ་བར་བཤེགས་པའི་སྐུ་
གསུང་ཐུགས་ཀྱི་རྟེན་རིས་སུ་བྲིས་པ། ལུགས་སུ་བླུགས་པ་ལ་སོགས་པ་དཔག་ཏུ་མེད
57



ལོ་པཎ་གྱི་རྣམ་ཐར་ཕྱོགས་བསྒྲིགས།
《པ》དང་། དེ་དག་གི་མདུན་དུ་ཁོར་ར་ཁོར་ཡུག་ཏུ་མར་མེའི་ཕྲེང་བ་དང་
། མཆོད་
པའི
་ཁྱད་པར་བཀོད་པ་ངོ་མཚར་བ་རྣམས་མཛད་པ་དང་
། དཔལ་དུས་ཀྱི་འཁོར་
ལོའི་རྒྱུད་འགྲེལ་གསེར་དངུལ་དང་
། མཐིང་དང་
། མཚལ་ལ་སོགས་པ་རིན་པོ་ཆེས་
བཞེངས་པ་དང་། དཀར་ཤོག་ལ་བཞེངས་པ་དཔག་ཏུ་མེད་པ་རྣམས་གཞན་ལ་ཕན་
ཐོགས་པའི་དགེ་བའི་བཤེས་གཉེན་དང་
། བློ་དང་ལྡན་པའི་སློབ་མ་རྣམས་ལ་གནང་
ཞིང་༑ རྒྱུད་འགྲེལ་གྱི་བཤད་པ་ཡང་གྲོངས་ཁ་ཐུག་མཛད་པ་རྣམས་ནི། བསྟན་པའི་
བྱ་བ་ལ་དགོངས་པ་གཞི་ཆེ་བར་སྣང་སྟེ། དེ་དག་ཀྱང་ཚུལ་རྒྱུས་པར་གཞན་དུ་ཤེས་
སོ༑ །
སེམས་ཅན་གྱི་དོན་མཛད་པ་ཡང་། གདུལ་བྱའི་ཁམས་དང་། བསམ་པ་དང་།
དབང་པོའི་བྱེ་བྲག་ཐོགས་པ་མེད་པར་མཁྱེན་པའི་སྒོ་ནས་མཛད་དེ། དེ་ཡང་ཕ་རོལ་
གྱི་སྔོན་གྱི་སྐྱེ་བ་མཁྱེན་པའམ་གཟིགས་པ་ནི། ཆོས་རྗེ་སྙེ་མདོ་བ་དང་
། ཆོས་རྗེ་སྐར་
མ(ཀརྨ)པ་ལྟ་བུ་སྔོན་གྱི་བླ་མ་དག་གི་སྐུའི་སྐྱེ་བ་ཡིན་པར་མཁྱེན་པའི་སྒོ་ནས་རྗེས་སུ་
འཛིན་པར་མཛད་དེ། བསྟན་པ་དང་སེམས་ཅན་ལ་ཕན་ཐོགས་པ་དེ་ལྟ་བུ་དང་
། ད་
བསམ་པ་མཁྱེན་པ་ནི། རྐོང་པོའི་བླ་མ་མདོ་ཀྭ་རས་པ་ཞེས་བྱ་བས་སྐུའི་སྙན་
པ་ཐོས་ནས་མཇལ་དུ་བྱོན་པས། མཇལ་བ་རང་གིས་ཀྱང་ཤིན་ཏུ་དད་པར་གྱུར་ཏེ།
བསམ་པ་ལ། ཕྱག་རྒྱ་ཆེན་པོའི་རྟོགས་པ་ང་རང་ལ་གཤའ་མ་ཡོད་སྙམ་པ་ཅིག(ཞིག)
བྱུང་བས། དེ་ཐུགས་ཀྱིས་མཁྱེན་ཏེ་སྤྱན་ཧུར་མཛད་ནས། ཉིད་ལ་རྟོགས་པས་ཅི་བྱེད་
གསུངས་པས། སླར་ཡང་མོས་གུས་ཐུན་མོང་མ་ཡིན་པ་དང་
། དེ་རང་དུ་རོ་གཅིག་གི་
རྟོགས་པ་ཐུན་མོང་མ་ཡིན་པ་རྒྱུད་ལ་སྐྱེས་ཏེ།
རྗེ་འགྲན་གྱིས་དོ་མེད་ཨུ་རྒྱན་པ། །ཞལ་ལན་ཅིག་འཇལ(མཇལ)བས་སྣང་
ལྟར་གྱི་
58



རྣམ་ཐར་བསྡུས་པ།
པ(བ)འགྱུར། །གསུང་ཐོས་ལུས་ཀྱི་བ་སྤུ་གཡོས། །ཚེ་འདིར་བརྟེན་ཡུན་མི་རིང་ཡང་
། །
ཚེ་རབས་ཀྱི་བླ་མ་ཡིན་པར་ངེས། །ངས་མཁས་པར་བསླབས་པ་རྫུན་དུ་ཞིག །རྟོགས་
པ་ཅིག(ཞིག)ཡོད་པ་རྨང་ནས་འགྱེལ། །
ཅེས(ཞེས)པ་ལ་སོགས་པའི་འགུར་དེ་ཉིད་རང་དུ་རྗེ་རིན་པོ་ཆེའི་དྲུང་དུ་
བླངས་པ་དང༌། ཡང་མཁན་པོ་སྒྲུབ་རིན། ཀུན་གཞིའི་བཤད་པ་ངོ་བོ་ལུང་དུ་མ་
བསྟན་པ། རྣམ་པ་མི་གསལ་བ། བག་ཆགས་འཇོག་པའི་རྒྱུ་བྱེད་པ། རྣམ་པར་ཤེས་པ་
ཐམས་ཅད་ཀྱི་རྟེན་བྱེད་པ་ལ་སོགས་པ་ཡིད་ལ་བྱེད་ཅིང་ཡོད་ཙ་ན། དེ་ཐུགས་ཀྱིས་
མཁྱེན་ནས་ཞལ་འཛུམ་མཛད་དེ། ཉིད་ཀྱི་དེས་ཀུན་གཞི་ངོས་མི་ཟིན། ཀུན་གཞི་
ངོས་ཟིན་པ་ལ་ཉམས་རྟོགས་ཀྱི་འོད་གསལ་གཤའ་མ་ཞིག་ཟིན་དགོས། དེ་ཟིན་ན་མིག་
གི་དབང་པོ་ལ་སོགས་པ་རྣམས་ཀྱིས་ཡུལ་ལ་འཛིན་པ་མེད་ཀྱང་
། ཡུལ་དང་ཡུལ་
ཅན་གཉིས་མེད་པར། རང་རིག་ཏུ་མ་འགགས་པར་སྣང་བ་དེ་ཀུན་གཞི་ཡིན་གསུངས་
ཏེ༑ དེ་ལྟ་བུ་ཕ་རོལ་གྱི་སེམས་ལ་ད་ལྟར་གྱི་འཆར་སྒོ་གང་ཡོད་པ་ཐོགས་པ་མེད་པར་
མཁྱེན་པའི་ཚུལ་དང་
།
ཡང་གདུལ་བྱའི་ཁམས་དང་དབང་པོའི་བྱེ་བྲག་མཁྱེན་པ་ཡང་
། རྟོགས་ལྡན་ར་
རྩེ་ཞེས་བྱ་བ་ཆོས་ཞུ་པའི(བའི)ཚེ། ར་རྩེ་ར་རྩེ་བྱ་བ་ལན་གསུམ་གསུངས་ནས། འོ་དེ་
སྒོམས་གསུངས་པས། དེ་ཉིད་རང་ལ་བརྟེན་ནས་གཟུང་འཛིན་གཉིས་མེད་དུ་རྟོགས་
པ་སྟེ། བརྡ་དང་ཐབས་ཙམ་ལ་བརྟེན་ནས་ཅིག་ཆར་བའི་རྟོགས་པ་སྐྱེས་པ་དེ་ལྟ་བུ་
དང་༑ མ་འོངས་པ་ན་འབྱུང་བར་འགྱུར་བ་མཁྱེན་པ་ཡང་
། ཉང་རོ་ཕྱོགས་ནས་དགེ་
བའི་བཤེས་གཉེན་མཆེད་གཉིས་མཇལ་དུ་བྱུང་ནས་ཆོས་ཞུས་པས། རྟོགས་པ་ཁྱད་
པར་ཅན་རྒྱུད་ལ་སྐྱེས་ཏེ། གཅེན་པོ་ལ་ཁྱོད་ཀྱིས་ས་གཙང་ས་ཅིག(ཞིག)ཏུ་རི་ཁྲོད་
59



ལོ་པཎ་གྱི་རྣམ་ཐར་ཕྱོགས་བསྒྲིགས།
ཅིག་ཐོབ་དང་
། འགྲོ་བ་ལ་ཕན་ཐོགས་པ་འོང་བར་འདུག་གསུངས་པས། ཕྱིས་ཉང་
སྟོད་རྒྱ་མཁར་གྱི་ཕུ་རུ་དགོན་པ་ལྷ་བོ་བཏབ་ནས་བཞུགས་ཏེ། དེ་བཞིན་བྱུང་བ་དང་
།
ཡང་རྡོ་རྗེ་གླིང་གི་བླ་མ་རྒྱལ་ཚ་དབོན་ཆོས་བཀའ་རྣམས་ཞུ་རུ་ཡོངས་པའི་དུས་སུ།
ཉིད་ཀྱིས་འགྲོ་བ་ལ་ཕན་ཐོགས་པ་འོང་བ་ཡིན་པས། ཆོས་བཀའ་རྣམས་འཇོག་པ་ཡིན་
གསུངས་པའང་། ཕྱིས་དེ་བཞིན་བྱུང་སྟེ། དེ་ལྟ་བུའི་ཚུལ་དང་
། ཕ་རོལ་གྱི་མ་དད་པ་
སྤོང་བ་ཡང་
། སྔོན་སྐྱི་རོང་དུ་ཆང་གསོལ་བ་ལ། བོདེ་པཎྜི་ཏ་བྱུང་ནས་འབར་དུ་
བྱུང་བ་ལ། ཁོ་ཡི་ལྟོ་བར་མཾ་ཡིག་ལ་ཆང་ཁོལ་བཞིན་པ་བསྐྱེད་ནས། ངས་ནི་ཆང་མ་
འཐུངས། ཁྱོད་ཀྱིས་འཐུངས་འདུག་པ་གསུངས་པས། ཁོ་ཧ་ལས་ཏེ། གཞན་ཆང་མ་
འཐུངས་པ་ཅིག(ཞིག)གཉིས་ཀར་གྱི་ཞལ་ལ་སྣོམ་དུ་བཅུག་པས། ཁོའི་ཁ་ལ་སྐྱུར་
དྲི་བྲོ་ཞིང་
། སྐྱུར་སྒྲེགས་བྱུང་བས། ཁོ་སྐྱེངས་ཏེ། ཨུ་རྒྱན་པ་འདི་བཏུབ་པར་མི་གདའ།
གྲུབ་ཐོབ་ཏུ་འདུག་ཟེར་ནས་ཤིན་ཏུ་དད་པར་གྱུར་པ་དེ་ལྟ་བུ་དང་
། གཞན་ཡང་
བླ་མ་ཟུར་ཕུག་པ་རིན་ཆེན་དཔལ་ལྟ་བུ། དང་པོ་ཞལ་མཇལ་བ་རང་གིས་དད་པ་
ཙམ་མ་བྱུང་བ་ལ། ངོ་མཚར་བཅོ་ལྔའི་རྣམ་ཐར་དབྱངས་སུ་ལེན་པ་ཐོས་པས། རང་
དབང་མེད་པའི་དད་པ་སྐྱེས་ནས། དེ་ནུབ་རང་ལ་གཉིད་འོད་གསལ་དུ་སོང་ཞིང་།
ཆོས་ཞུས་པས་རྟོགས་པ་ཁྱད་པར་ཅན་རྒྱུད་ལ་སྐྱེས་པ་དེ་ལྟ་བུ་དང་
།
དེ་དང་ཕྱོགས་མཚུངས་པ་གཞན་ཡང་
། དང་པོ་འགའ་ཞིག་དད་པ་དང་མི་
ལྡན་པ་ཡང་། སྐུའི་མཛད་སྤྱོད། གསུང་གི་རྣམ་འགྱུར། ཐུགས་ཀྱི་མཁྱེན་པས་བརྡ་
ཐབས་ཀྱི་རྟེན་འབྲེལ་སྣ་རེ་ལ་བརྟེན་ནས་སྦྱངས་པའི་སྟོབས་སད་དེ། རང་དབང་
མེད་པའི་མོས་གུས་དང་། ཡོན་ཏན་གོང་མ་རྒྱུད་ལ་སྐྱེ་བ་དེ་ལྟ་བུ་རྣམས་ནི་ཐུགས་
རྗེའི་དབང་དུ་གྱུར་པ་སྟེ། དབང་གི་མཛད་པ་དང་། ལ་ལ་ཞིག་ལ་བཀའ་བཀྱོན་
60



རྣམ་ཐར་བསྡུས་པ།
དང་༑ དམའ་འབེབས། སུན་འབྱིན་ལ་སོགས་པ་དྲག་པོའི་སྒོ་ནས་ཀྱང་
། དེ་རང་གི་
རྟེན་འབྲེལ་གྱིས་ཡོན་ཏན་རྒྱུད་ལ་སྐྱེ་བ་ནི་དྲག་པོའི་མཛད་པ་དང་
། གཞན་དག་ནི་
ཞི་བ་ཉིད་ཀྱིས་སྤང་བྱའི་ཚོགས་ཞི་ཞིང་
། རྒྱུད་ལ་རྟོགས་པའི་ཡེ་ཤེས་རྒྱས་པར་མཛད་
པ་ནི་ཞི་བ་དང་རྒྱས་པ་སྟེ། དེ་ལྟ་བུ་འཕྲིན་ལས་བཞིའི་སྒོ་ནས་རྗེས་སུ་འཛིན་པ་སྟེ།
ངོ་མཚར་བའི་གཏམ་རྒྱུད་དཔག་ཏུ་མེད་པ་དང་། འདི་དག་གི་ཡང་ཚུལ་རྒྱས་པར་
གཞན་དུ་ཤེས་སོ། །
དེ་ཡང་དེ་ལྟ་བུ་རྣམས་ནི་གདུལ་བྱ་དབང་པོ་རྣོན་པོ་གཙོ་ཆེ་བའི་དབང་དུ་བྱས་
ནས་སྨོས་པ་ཡིན་ཞིང་། གཞན་ཡང་མཁྱེན་པ་དང༌
། ནུས་པ་དང། ཐུགས་རྗེ་དང༌།
འཕྲིན་ལས་ཀྱི་བ་དན་སྙན་པའི་རླུང་གིས་ཕྱོགས་བཅུར་བསྐྱོད་དེ། མི་ཡི་དབང་པོ་སེ་
ཆེན་རྒྱལ་པོ་དང་
། གུ་ལུག་རྒྱལ་པོ་དང་
། མི་ཉག་བ་ཡན་དོ་ཡོན་ལྟ་བུ་དང་
། ཆོས་ཀྱི་
རྒྱལ་པོ་བླ་ཆེན་དེ་ཁྱིམ་ལྟ་བུ་དང་། མོན་གྱི་རྒྱལ་པོ་ལ་སོགས་པ་རྣམས་ཀྱི་དད་པའི་
དབང་པོ་རབ་ཏུ་གཡོས་ནས། དེ་དག་ཀྱང་བསྟན་པ་ལ་དད་པ་དང༌
། སེམས་ཅན་
ཕན་པ་དང་བྱམས་པའི་སེམས་ཀྱིས་རྒྱལ་ཁྲིམས་ཆོས་བཞིན་དུ་སྐྱོང་བ་དང་
། རང་
ཉིད་ཀྱང་སངས་རྒྱས་ཐོབ་འདོད་ཀྱི་འདུན་པ་དང་ལྡན་པར་མཛད་པ་དང་། དེ་དག་
གི་འཁོར་ན་གནས་པའི་དཔོན་མོ་དང་། རྒྱལ་བུ་དང་། བློན་པོ། མི་ཆེན་ལ་སོགས་པ་
རྣམས་ཀྱང་དད་པ་འདུན་པའི་སེམས་དང་ལྡན་པར་མཛད་པ་དང༌
། སྐྱེ་བོ་ཕལ་པའི་
ཚོགས་དཔག་ཏུ་མེད་པ། སྟོད་མངའ་རིས་ནས་སྨད་དྭགས་པོ་སྐོར་གསུམ་ཡན་ཆད་དུ།
འགྲོ་དོན་ལ་གདན་དྲངས་པ་ལ་བརྟེན་ནས་གཤེགས་པར་མཛད་པ་ལ། ས་ཆ་ལ་ལ་
ན་ཁྲོམ་ཁྲི་ཕྲག་ཏུ་བགྲང་བ་མང་པོ་དང་། སྟོང་ཕྲག་ཏུ་བགྲང་བ་མང་པོ་དང་
། བརྒྱ་
ཕྲག་ཏུ་བགྲང་བ་མང་པོ་སྟེ། དེ་དག་ཀྱང་མཁྱེན་པ་དང་བརྩེ་བའི་སྒོ་ནས་རྗེས་སུ་
61



ལོ་པཎ་གྱི་རྣམ་ཐར་ཕྱོགས་བསྒྲིགས།
འཛིན་ཅིང་
། སྐྱེས་བུ་དམ་པའི་བྱིན་རླབས་ལ་བརྟེན་ནས། སེར་སྣ་དང་འཆལ་ཚུལ་
ལ་སོགས་པ་མི་དགེ་བ་སྤོང་བའི་སེམས་དང་
། སྦྱིན་པ་དང་། ཚུལ་ཁྲིམས་ལ་སོགས་
པ་དགེ་བའི་ཕྱོགས་སུ་སྤྲོ་བའི་སེམས་དང་ལྡན་པར་མཛད་དོ། །
དེ་ཡང་སྤྱིར་ནི་ཆོས་ཀྱིས་འབྲེལ་པ་དང་
། གསུང་ཐོས་པ་དང་། ཞལ་མཇལ་བ་
ཙམ་ལ་ཡང་ཐར་པའི་ས་བོན་བསྐྲུན་པར་མཛད་པ་ཉིད་དོ། །གདན་ས་སྦུད་5(ཀྲ)ལ་
སོགས་པ་རྣམས་སུ་བཞུགས་པའི་དུས་སུ་ཡང་
། ས་ཆ་ཐག་རིང་པོ་དེ་ལྟ་བུ་རྣམས་ནས་
ཡོང་ཞིང་
། ཆོས་དོན་དུ་གཉེར་བ་རྣམས་ཀྱང་སྦྱངས་པ་དང་དབང་པོ་རྣོ་རྟུལ་གྱི་རིམ་
པས་ཡོངས་སུ་སྨིན་པར་མཛད་པ་སྟེ། དེ་ལྟ་བུ་རྣམས་ནི་ཆོས་ཀྱི་སྦྱིན་པ་གཙོ་ཆེ་བ་ཡིན་
ཞིང་༑
གཞན་ཡང་དེ་ལྟར་དཔལ་འབྱོར་དང་ལྡན་པ་རྣམས་ཀྱིས་ཟང་ཟིང་གི་དངོས་
པོ་དཔག་ཏུ་མེད་པ་འབུལ(ཕུལ)པ་རྣམས་ཀྱང་
། སྤྱིར་ནི་ཡུལ་དུས་གནས་སྐབས་ཀྱི་
ཁྱད་པར་ལ་དམིགས་སུ་གང་འགྲོའི་བྱ་བ་མཛད་ཅིང་
། ཁྱད་པར་དུ་ཡང་ཕོངས་པ་
དང་རྒུད་པ་རྣམས་ལ་ཐུགས་ཉེ་བར་བརྩེ་བའི་སྒོ་ནས་སྦྱིན་པར་མཛད་པ་ནི། བྱམས་
པ་སྔོན་དུ་འགྲོ་བའི་ཟང་ཟིང་གི་སྦྱིན་པ་དང༌
། མི་དང་མི་མ་ཡིན་པ་དང་
། གཤིན་
རྗེའི་འཇིགས་པ་ལས་ཀྱང་སྐྱོབ་པར་མཛད་པ་ནི། སེ་ཆེན་རྒྱལ་པོས་བལ་ཡུལ་བརླག་
པའི་སྦྱོར་བ་འཛད(མཛད)ཅིང་། ལྟ་མྱུལ་བའི་གསེར་ཡིག་པ་བྱུང་སྟེ། དེ་དག་ལ་ཆོས་
དང་ཟང་ཟིང་གི་སྦྱིན་པས་སེམས་ཞི་བར་མཛད་ཅིང་། རྒྱལ་པོ་ཉིད་ལ་བསྟོད་པའི་
ཚིགས་སུ་བཅད་པ་དང་། ཆུ་བོ་རབས་ཀྱི་ཕྲེང་བ་དང་
། རྒྱལ་པོ་རབས་ཀྱི་ཕྲེང་བའི་
བསྟན་བཅོས་མཛད་ནས། བལ་ཡུལ་གཞོམ་མི་ཐུབ་པ་དང་
། གཞོམ་པ་ལ་དགོས་པ་
མེད་པའི་གསུང་དང་བཅས་པ་བསྐུར་བ་ལ་བརྟེན་ནས། དམག་གི་རྩོམ་པ་བཤོལ་
62



རྣམ་ཐར་བསྡུས་པ།
བ་ལྟ་བུ་དང༌། སྟོད་ཧོར་གྱི་དམག་ཡོང་བ་ལ་ཐུགས་འདུན་དང་རྟེན་འབྲེལ་གྱིས་
ཟློག(བཟློག)པ་དང་
། གཞན་ཡང་ཁྲིམས་ཀྱི་ཉེས་པ་ཕོག་པ་ལ་སོགས་པ། ཅི་དང་ཅི་ཡི་
སྒོ་ནས་སྲོག་གི་འཇིགས་པར་འགྱུར་བ་སྲོག་ལས་སྐྱོབ་པར་མཛད་པ་སྟེ། མི་ཡི་འཇིགས་
པ་ལས་སྐྱོབ་པ་དེ་ལྟ་བུ་དང་
།
ཡང་ཡུལ་ཕྱོགས་སུ་ཡམས་ནད་རིམས་ནད་ལ་སོགས་པ་བྱུང་བ་ལ་རྟེན་འབྲེལ་
གྱི་མཛད་པས་ཞི་བ་དང་
། གཞན་ཡང་གདོན་གྱིས་ཟིན་པའི་རིགས་དཔག་ཏུ་མེད་པ་
གདོན་ལས་གྲོལ་བར་མཛད་པ་དང་། ལྷ་འདྲེ་གདུག་པ་ཅན་གྱིས་མི་ནོར་ལ་འཚེ་བ་
ཡང་༑ ཞི་དྲག་གི་སྒོ་ནས་གནོད་པ་ལས་གྲོལ་བར་མཛད་པ་དེ(སྟེ)། དེ་ལྟ་བུ་མི་མ་ཡིན་
པའི་འཇིགས་པ་ལས་སྐྱོབ་པ་དང་། གཞན་ཡང་བར་དོ་ན་གནས་པའི་སེམས་ཅན་
ཐམས་ཅད་ཀྱང་མཁྱེན་པ་དང་བརྩེ་བའི་སྒོ་ནས་སྐལ་བ་ཇི་ལྟ་བ་བཞིན་དུ་རྗེས་སུ་
འཛིན་པ་ཡིན་ཏེ། ཁྱད་པར་དུ་འདི་ལྟར་སྐྱི་རོང་བདེ་ལེགས་སྟེང་དུ་བཞུགས་པའི་
དུས་སུ། སྦུད་ཀྲར་མ་ཇོ་ཤེས་རབ་འབུམ་ཤི་བའི་བདུན་ཚིགས་མཛད་པས། དི(དེ)
རིང་གཤིན་པོ་འབེབས་པ་ཡིན་ནོ་གསུངས་ནས་རླུང་སྦྱོར་ཅིག(ཞིག)མཛད་པས། དེ་
མ་ཐག་ཏུ་དྲུང་ན་ཡོད་པའི་མི་ཞིག་ལ་བབས། ཁྱོད་ཀྱིས་མདང་ཞག་གང་དུ་སྡད་
(བསྡད)གསུངས་པས། གོང་པོ་ཆེར་ཞག་གསུམ་བསྡད་ལགས་ཟེར། ཁྱོད་ལ་འཇིགས་
སྐྲག་གི་སྣང་བ་མ་བྱུང་ངམ་གསུངས་པས། བླ་མ་དྲན་པས་འཇིགས་སྐྲག་མ་བྱུང་ལགས།
ད་འདི་རུ་ཞག་གསུམ་སྡོད་པར་ཞུ་ཟེར་བས། བདེ་བ་ཅན་གྱི་ཞིང་གི་ཡོན་ཏན
གསུངས་ནས། དེ་རུ་འདུན་པ་ཐོང་
། ངས་ཀྱང་ཏིང་ངེ་འཛིན་བྱའོ་གསུངས་པས།
དེ་མ་ཐག་དྲུང་དུ་ཡོད་པ་ཐམས་ཅད་ཀྱི་སེམས་རྟོག་མེད་དུ་སོང་བ་བྱུང་སྐད་
ཡང་གཡས་རུ་ཤངས་སུ་བེ་རི་གཤིན་པོ་ཞིག་གི་བདུན་ཚིགས་མཛད་ཅིང་ཡོད་
63



ལོ་པཎ་གྱི་རྣམ་ཐར་ཕྱོགས་བསྒྲིགས།
པའི་སར། བུད་མེད་ཅིག་གིས་རྗེ་རིན་པོ་ཆེ། ང་ལ་བུ་ཞིག་ཞུ་ཟེར་བ་ལ། མིང་བྱང་ལ་
ཕྱག་འཛུབ(མཛུབ)བཙུགས་ཏེ། འདི་ལ་ཁྱོད་ཀྱི་བུ་བྱེད་པ་ཡིན་ནོ་གསུངས་པས། ཕྱིས་
མོ་ལ་བུ་སྐྱེས་པ་བེ་རིའི་སྐྱེ་བ་ཡིན་པར་ཤེས་པ་སྟེ། དེ་ལྟ་བུ་སྐལ་བ་དང་འཐུན(མཐུན)
པར་གནས་སྤར་བའི་ཚུལ་དང་
། ཡང་གར་ཤ་བ་དར་མ་འོད་རྒྱལ་ཁམས་སུ་ཤི་ཟེར་
བས༑ སྡུག་གེ་ཁོ་ལ་རེ་ས་གཞན་མེད། ནང་པས་ཆ་རྐྱེན་བཏོན་ནས་བདུན་ཚིགས་
བྱེད་དགོས་པ་ཡིན་གསུངས་ནས་རྣམ་ཤེས་འགུགས་པའི་དུས་སུ། སྤྱན་ཚུམ་མཛད་
པས། མ་ཤི་བ་འདྲ། རྣམ་ཤེས་འཁོར་རྒྱུ་རང་མ་བྱུང་གསུངས་པས། ཕྱིས་ཁོ་མ་ཤི་བར་
སླེབས་བྱུང་བ་དང་། ཡང་སྦུད་ཀྲར་བཞུགས་པའི་དུས་སུ། མདོག་ཆོད་དུ་ཡོན་བདག་
མོ་ཞིག་ཤི་བའི་བདུན་ཚིགས་ཞུ་རུ་ཡོངས་པས། བུ་མོས་དྲི་གོས་དེ་ངན་པས་ངོ་ཚ་ནས།
གཟིམས་ཁང་གི་མདུན་གྱི་ཟམ་ཆུང་འོག་ཏུ་སྦས་ནས། རང་གི་གོས་ཅིག(ཤིག)དྲི་
གོས་བྱས་པས། གཤིན་པོ་དེ་ཟམ་ཆུང་འོག་ན་འཁོར་ཞིང་འདིར་མི་འོང་འདུག་
གསུངས། དཔོན་དཔལ་ཆེན་གྱི་བདུན་ཚིགས་མཛད་པའི་དུས་སུ། ཅི་ཡིན། དཔོན་
གྱི་རྣམ་ཤེས་འདི་ཤར་སྒོ་ཕ་གི་ལ་འཁྲས་ནས། དགུག་གིས་མི་ལང་འདུག་གསུང་།
དེ་ནས་འབུལ་བའི་ལོངས་སྤྱོད་ཚོ་ཤར་སྒོའི་རྩ་ན་བཞག་ཡོད་པ། དེ་ནས་ཁྱེར་
ཏེ་འབུལ་དུ་ཕྱིན་པའི་དུས་སུ། ཁོ་ད་ཅི་ཤར་སྒོར་འཁྲས་ནས་སྡོད་པ་དེ། ལོངས་སྤྱོད་
མང་པོ་འབུལ་བའི་ངོ་སོ་བྱེད་འདོད་པས་ལོངས་སྤྱོད་ལ་ཞེན་ནས་བསྡད་པར་འདུག་
པ་གསུངས།
དེ་ལྟ་བུ་གཤིན་པོའི་རྣམ་ཤེས་ཇི་ལྟར་འཁོར་མངོན་སུམ་དུ་གཟིགས་པའི་ཚུལ་
དང་༑ ཡང་སྐྱི་རོང་དུ་བཞུགས་པའི་ཚེ། གུང་ཐང་དུ་མ་ཇོ་ཞིག་ཤི་བའི་བདུན་ཚིགས་
ཞུ་རུ་བྱུང་བས། ཇོ་མོ་བྱད་བཞིན་སྐྱ་ཁོ་རེ་བ། ཕྲུག་ཕྱམ་དཀར་པོ་གྱོན་པ་ཅིག(ཞིག)
64



རྣམ་ཐར་བསྡུས་པ།
སླེབ་བྱུང་གསུང་བ་དང་། ཡང་རིན་རྡོར་གྱི་མ་རྒན་མོ་ས་སྐྱ་ནས་ཡར་འོངས་པའི་ལམ་
དུ་ཤི་ནས་བདུན་ཚིགས་ཞུ་རུ་བྱུང་བས། རྒན་མོ་གོས་དམར་པོ་གྱོན་པའི་སྡུག་སྡུག་
འདྲ་ཅིག(ཞིག)འདུག་གསུང་སྟེ། དེ་ལྟ་བུ་སྔ་མའི་བག་ཆགས་ཀྱི་ལུས་ཇི་ལྟར་ཡོད་པ
མངོན་སུམ་དུ་གཟིགས་པ་དང༌
། ཡང་ཁྲོམ་གྱི་སེ་ཡུལ་བྱ་བར་ཚེ་བརྟན་བྱ་བ་ལྕེབས་
ནས་ཤི་བའི་བདུན་ཚིགས་ཁ་གཉིས་སུ་ཞུས་ནས། དྲུང་དུ་བསྔོ་བ་ཞུ་རུ་བྱུང་བས། བསྔོ་
བ་བྱས་པས་མི་ཕན། བྱང་བུ་གཅད་དགོས་པར་འདུག །ཐག་པ་སྔོན་པོ་ཅིག(ཞིག)
སྐེ་ནས་འཕྱང་ངེ་བྱས། གཤིན་པོ་སྙིང་རྗེ་རྗེ་འདྲ་ཅིག(ཞིག)འདུག་གསུངས། བྱང་བུ་
བྲིས་པ་ལ་སྐུད་པ་སྔོན་པོ་ཞིག་གིས་བཏགས་ཏེ། གྲིས་བཅད་ནས་ཏིང་ངེ་འཛིན་མཛད་
པས མཐོ་རིས་སུ་སྐྱེ་བར་འདུག་གསུངས་པ་དང་
།
ཡང་བླ་མ་གླང་སྒོ་བ་དྲུང་དུ་བཞུགས་པའི་དུས་སུ། བདུན་ཚིགས་ཅིག(ཤིག)
མཛད་པའི་གྲ་རུ། མ་ཇོ་ཤེས་རབ་སྐྱིད་ཀྱིས། གཤིན་པོ་གཞན་ཞིག་གི་ཆོ་ག་ཞོར་ལ་
གཏོང་
་བར་ཞུས་པས། མིང་བྱང་བྲིས་གསུངས་ནས། མིང་བྱང་བྲིས་མ་ཐག་སྦྱིན་
བསྲེག་གི་མེ་ཐབ་ཏུ་བསྐྱུར་བས། ཡང་དྲུང་ནས་མི་ཕན་པར་འདུག་གོ། །གཤིན་པོ་དེ་
མི་དཀར་པོ་ཅིག(ཞིག)གིས་ཁྲིད་སོང་
། ད་རུང་མིང་བྱང་བྲིས་གསུངས་ནས། ཡང་
བསྐྱར་ཏེ་མིང་བྱང་སྦྱིན་བསྲེག་གི་མེ་ཐབ་ཏུ་བསྐྱུར་རོ། །དེ་ལྟར་གཤེད་པོའི་འཚེ་བ་ཇི་
ལྟར་ཡོད་མངོན་སུམ་དུ་གཟིགས་པ་སྟེ། དེ་ལྟ་བུ་རྣམས་ནི་གཤིན་རྗེའི་འཇིགས་པ་
ལས་སྐྱོབ་ཅིང་། སྐལ་བ་ཇི་ལྟ་བ་བཞིན་རྗེས་སུ་འཛིན་པར་མཛད་པ་ཉིད་དོ། །
མི་ལས་གཞན་དུ་གྱུར་པའི་འགྲོ་བ་པ་རྣམས་ལའང་འདི་ལྟར། སྐྱི་རོང་དུ་གསང་
སྤྱོད་གསུངས་པའི་ཚེ། དྲུང་དུ་ཁྱིམ་བྱ་ཅིག(ཞིག)འདུག་པ་ལ། ཁྱོད་ཀྱང་རོ་སྙོམས་
ཀྱིས་གསུངས་པས། དེ་མ་ཐག་ཁྱིམ་བྱ་དེ་སྦྱིན་བསྲེག་མཛད་པའི་མེ་དམར་ཧུར་རེ་
65



ལོ་པཎ་གྱི་རྣམ་ཐར་ཕྱོགས་བསྒྲིགས།
བ་ན་ཞུགས་ནས། མེ་ཚུབས་ཁྱེ་རེ་འདུག །ད་ཚུར་ཤོག་ལ་སྒོམས་ཤིག་གསུངས་པས།
ན་བཟའི་ཁུད་དུ་འོངས་ནས་ཏིང་ངེ་འཛིན་ལ་སོང་འདུག །ཁོ་ལ་ཡང་མི་རྟོག་པ་གཤའ་
མ་སྐྱེ་ཡིན་འདུག་གསུང་
། བླ་མ་གདན་ས་པས། དུད་འགྲོ་ལ་རང་ཐོག་ཏུ་ངོ་ཤེས་པ་མི་
ཡོང་ངམ་ཞུས་པས། ངོ་འཕྲོད་པ་དཀའ་བར་འདུག་གསུང་
།
ཡང་གྲོད་ལུང་ན་བཞུགས་པའི་དུས་སུ་མི་མང་པོ་ཚོགས་པའི་དཀྱིལ་དུ་ཁྱིམ་
བྱ་ཞིག་སྐྲག་ནས་ཕར་ཏེབ་ཚུར་ཏེབ་འདུག་པ་ལ། སྐྲག་མི་དགོས། སྒོམ་གདབ་ཀྱིས་
ཤོག་གསུངས་པས། དེ་མ་ཐག་བཞུགས་གདན་གྱི་ཟུར་ལ་ཙེན་གྱིས་བྱུང་
། ཕྱག་གིས་
བྱིལ་མཛད་ནས་ཐུགས་གཏད་པས། སྒོམ་དུ་སོང་ནས་ཡུན་རིང་འདུག་སྐད། དེ་ལྟ་བུ་
དཔག་ཏུ་མེད་པ་དང་
། གཞན་ཡང་དཀར་ཕྱོགས་ཀྱི་མི་མ་ཡིན་དང་གཞི་བདག་ལྷ་
འདྲེའི་རིགས་ཀྱིས་ཆོས་ཞུ་བ་དཔག་ཏུ་མེད་དེ། སྐྱབས་འགྲོ་དང་། བསྙེན་གནས་
དང་༑ དགེ་བསྙེན་མཛད་ནས་ཆོས་ལ་བཙུད་པ་དང་། སྒོམ་འདེབས་པ་ལ་སོགས་
པ་རིགས་དང་སྐལ་བ་ཇི་ལྟ་བ་བཞིན་རྗེས་སུ་འཛིན་པར་མཛད་དེ། དེ་ཡང་གཞི་
བདག་སྟོང་བཙན་དྲུང་དུ་འོངས་ནས་དབང་ཞུ་བ་ལ་དབང་མཛད་པ་ལ་འདམ་ཧྥེ་
འདྲིན(འདྲེན)ལ་དེར་བུམ་པ་ཟུང་གསུང་
། དེ་རྗེས། ད་མ་འཛིན་པར་དེ་ཀ་ལ་ཞོག་
གསུངས་པས། བུམ་པ་བར་སྣང་དུ་ལིང་ངེ་བསྡད་པ་ལ་སོགས་པ་སྟེ། དེ་ལྟ་བུ་རྣམས་ཀྱི་
ཚུལ་ཡང་རྒྱས་པར་གཞན་དུ་ཤེས་པར་བྱའོ། །
དེ་ལྟར་མཁྱེན་པ་དང་
། བརྩེ་བ་དང་
། ནུས་པ་ལ་དབང་འབྱོར་པའི་སྐྱེས་བུ་དམ་
པ་འདི་ཉིད་ཀྱིས། འཕྲིན་ལས་བཞི་དང་
། བསྡུ་བ་བཞི་དང་
། སྦྱིན་པ་རྣམ་པ་བཞི་ལ་
སོགས་པའི་སྒོ་ནས་འགྲོ་བ་དཔག་ཏུ་མེད་པ་ཕན་པ་དང་བདེ་བ་ལ་བཀོད་ནས། ད་
ནི་ཞིང་ཁམས་གཞན་དུ་གདུལ་བྱ་སྣོད་དང་ལྡན་པ་གྲངས་མེད་པ་པད་མོ་ཁ་འབུས་
66



རྣམ་ཐར་བསྡུས་པ།
པ་ཉི་མའི་ཟེར་ལ་ལྟོས་པ་ལྟ་བུ་ཡོད་པར་གཟིགས་ནས། སྐུ་ཡོངས་སུ་མྱ་ངན་ལས་
འདའ་བའི་དགོངས་པས། བུ་སློབ་དང་ཡོན་བདག་ཐམས་ཅད་ལ་གང་ལ་གང་དགོས་
ཀྱི་ཆོས་ཀྱི་རིམ་པ། ཁྲིད་དང་
། དབང་བཀའ་དང་། ལུང་ལ་སོགས་པ་རྣམས་སྐུ་ཁམས་
ལ་སྐྱོ་དུབ་མེད་པར་གནང་ཞིང་། དྲུང་ན་མེད་པ་རྣམས་ལ་སྐད་བཏང་ནས་ཀྱང་
གནང་བར་མཛད་དོ། །
དེ་ཡང་མྱ་ངན་ལས་འདའ་བའི་གསུང་དང་རྣམ་འགྱུར་འགའ་རེ་བྱོན་པ་རྣམས་
ཐམས་ཅད་ཀྱིས་ཀྱང་དེ་ལྟར་ཡིན་པའི་གོ་བ་བྱུང་བ་ནི་ཉུང་ཞིང་
། ཕྱིས་ནས་དེ་ལྟ་བུ་མ་
གོ་བས་ནོངས་ཞེས་ཟེར་བ་མང་ངོ༌
། །དེ་ནས་ཅུང་ཟད་སྐུ་སྙུང་བའི་ཚུལ་བསྟན་ནས། བླ་
མ་ལྷ་རྗེ་སྤག་ཤི་ལ་སོགས་པས། རྗེ་རིན་པོ་ཆེ་ལ་སྙུང་ཟུག་ཐུ་མོ་མི་མངར(མངའ)བར་
འདུག་ནའང་
། རྗེ་ཉིད་ཀྱི་གསུང་དང་
། ལྟས་ཀྱི་རྣམ་པ་འགའ་ཞིག་ལ་ཡིད་མི་ཆེས་
པར་བྱུང་བས། ཐམས་ཅད་ལ་མཇལ་བ་ཞིག་གནང་བར་ཞུ་ཞུས་པས། དགེས(དགྱེས)
བཞིན་དུ་གནང་སྟེ། འཚོགས(ཚོགས)པ་རྣམས་ལ་སྔ་ཕྱིའི་ཞལ་ལྟ(ཏ)དང་ཆོས་ཀྱི་བྱེད་
ལུགས་ལ་སོགས་པའི་གསུང་ཞིབ་ལ་རྒྱས་པར་བྱོན་ཏེ། ཐམས་ཅད་ཀྱི་ཡིད་ཚིམ་པར་
མཛད་དོ། །
དེ་ནས་བྱའི་ལོ་ཁྲུམས་ཀྱི་ཟླ་བའི་ཉི་ཤུ་ལ་སྐུ་ཡོངས་སུ་མྱ་ངན་ལས་འདས་པའི་
ཚུལ་བསྟན་པ་ནི། ཉི་མ་ནུབ་ཀྱི་རི་ལས་ཡོལ་བ་བཞིན་དུ་གྱུར་ཏོ། །དེ་ཡི་ཚེ་ཐམས་
ཅད་ཀྱི་འཐུན(མཐུན)སྣང་དུ་ས་ཆེན་པོ་རབ་ཏུ་གཡོ་བ་དང་
། ནམ་མཁའ་ལ་སྒྲའི་
རྣམ་པ་མང་པོ་གྲགས་ཤིང་
། འཇའི་ཚོགས་འཁྲུགས་པར་གྱུར་ཏེ། འགའ་ཞིག་ལ་དག་
པའི་སྣང་བ་དཔག་ཏུ་མེད་པ་བྱུང་ཞིང་
། ལ་ལའི་རྨི་ལམ་དུ་རྗེ་རིན་པོ་ཆེ་པ་ཉིད་
བྱོན་ནས་ཆོས་གསུང་བ་དང༌
། ལུང་བསྟན་པ་དང་། གཞན་ཡང་ལ་ལ་
ལ་ལ་ཞིག་གི་རྒྱུད་
67



ལོ་པཎ་གྱི་རྣམ་ཐར་ཕྱོགས་བསྒྲིགས།
ལ་སྔར་མ་སྐྱེས་པའི་ཉམས་མྱོང་དང་རྟོགས་པ་དང་། དད་པ་དང༌། སྙིང་རྗེ་དང་།
མོས་གུས་ལ་སོགས་པ་ལམ་གྱི་མངོན་པར་རྟོགས་པ་ཁྱད་པར་ཅན་དཔག་ཏུ་མེད་
པར་རྒྱུད་ལ་སྐྱེས་པར་གྱུར་ཏོ། །
དེ་ནས་ཉི་ཤུ་ལྔ་ལ་བཅོམ་ལྡན་འདས་དཔལ་དུས་ཀྱི་འཁོར་ལོའི་དཀྱིལ་འཁོར་
ཆེན་པོའི་དབུས་སུ། ཙན་དན་དང་བཟང་སྨན་སྣ་ཚོགས་པའི་ཞུགས་ལ་སྦྱངས་པས།
སྐུ་གདུང་རིང་བསྲེལ་གྱི་སྣང་བ་ཉིད་དུ་གྱུར་ཏོ། །དེའི་ཚེ་ནའང་ཐམས་ཅད་ཀྱི་འཐུན
(མཐུན)སྣང་དུ་འཇའི་དྲ་བ་དང་གུར་དང་
། ཕོ་བྲང་གི་སྐེད་ནས་འཇའི་སྐེ་རགས་
ཀྱིས་བཀྲིས(དཀྲིས)པར་མཐོང་ཞིང་། གཞན་ཡང་སོ་སོ་ལ་དག་པའི་སྣང་བ་དཔག་ཏུ་
མེད་པ་དང་། ཡོན་ཏན་གྱི་ཁྱད་པར་དུ་མ་སྐྱེས་པ་བྱུང་སྟེ། ཚུལ་རྒྱས་པར་གཞན་དུ་
ཤེས་པར་བྱའོ། །
ཐུབ་དབང་བླ་མ་དམ་པ་ཡི། །
མཛད་པ་དྲི་མེད་ཆུ་གཏེར་ལས། །
སྐྲ་རྩེའི་ཁྱོན་གྱིས་བླངས་པ་བཞིན། །
དོན་བསྡུས་གསལ་བྱེད་ཉུང་ངུར་བྲིས། །
ནོངས་ན་མཁའ་འགྲོའི་ཚོགས་ལ་བཤགས། །
དགེ་བའི(བས)བྱང་ཆུབ་ཐོབ་པར་ཤོག
།
རྣམ་པར་ཐར་པའི་དོན་བསྡུས་པ་གསལ་བར་བྱེད་པ་ཞེས་བྱ་བ། མདོ་སྡོད(སྟོད)
པ་གཞོན་ནུ་ཡེ་ཤེས་ཀྱིས་སྦྱར་པ(བ)རྫོགས་སྙོ། །དགེའོ།། །།
68



༄༅། །མཁས་གྲུབ་ཨུ་རྒྱན་པའི་རྣམ་ཐར་ཚིགས་བཅད་མ་བཞུགས་སྩོ། །
ཤག་འོད་ཀྱིས་མཛད།
ན་མོ་འགུ(གུ)རུ། མཁས་གྲུབ་ཨུ་རྒྱན་པའི་སློབ་མ་སྟོང་ལྡན་ཤག་འོད་པ་ཟེར་
བ་ཞིག་གིས་འདུམ་བུ་ལ་བྱོན་པས་མཚན་ཉིད་སྡེ་དགོན་གྱིས(གྱི)དགེ་མདུན(འདུན)
མང་པོ་དང་འཇལ(མཇལ)བས་ཁྱོད་ག་ནས་ཡོང་
། ཅི་ཤེས་ཟེར་བས། ང་བླ་མ་ཨུ་
རྒྱན་པའི་སློབ་མ་ཡིན་བྱས་པས། ཁྱོའི་བླ་མར(མ)ཟོག་པོ་ཡིན་ནམ་བཟང་པོ་ཡིན་
ཟེར་བྱུང་པ་ལ། ངའི་བླ་མ་སངས་རྒྱས་སུ་འདོད་དོ་བྱས་པས། འོ་ན་ཁྱོ(ཁྱོད)རང་གི་
བླ་མ་དེའི་རྣམ་ཐར་ཅིག(ཞིག)ཤོད་དང་བྱས་པས། བླ་མའི་རྣམ་ཐར་ཉམས་བྱུང་ཤར་
དུ་གསུངས་པ་འདི་སྐད་ལོ།། །།
ན་མོ་གུ་རུ། ཆོས་དབྱིངས་ཉི་མའི་དཀྱིལ་འཁོར་ལས། །མཁྱེན་གཉིས་ཐུགས་
རྗེའི་འོད་ཟེར་གྱིས། །འགྲོ་ཀུན་མ་རིག་མུན་པ་སེལ། །མགོན་པོ་ཨུ་རྒྱན་པ་ལ་འདུད། །
ཆོས་ཉིད་དག་པའི་ནམ་མཁའ་ལ། །ཐུགས་རྗེ་གར་གྱི་སྤྱོད་པ་ཡིས། །བློ་སྣ་ཚོགས་
ཀྱི་གདུང་བ་ཚིམ་མཛད་པའི། །རྗེ་ཨུ་རྒྱན་རྒྱལ་པོའི་རྣམ་ཐར་ཨེ། །འཁྲུངས་ས་ནི་ཆོས་
རིགས་བཟང་པོར་སྤྲུལ། །བཙོད(རྩོད)མེད་ཀྱི་མཚན་ལྡན་རྗེ་ལ་ཐུག །དོན་རྒྱུད(བརྒྱུད)
ཀྱི་བྱིན་རླབས་ཐུགས་ལ་བབས། །འོད་གསལ་གྱི་རླུང་(ཀློང་)ཆེན་ཁོང་ནས་བརྡོལ། །
69



ལོ་པཎ་གྱི་རྣམ་ཐར་ཕྱོགས་བསྒྲིགས།
གྲུབ་པ་གནས་ཆེན་ལ་བརྟེན་ནས། །ཡེ་ཤེས་ཀྱི་མཁས་འགྲོས་རྒྱུད་བྱིན་གྱིས་བརླབས་
པས༑ །ཡོན་ཏན་གྱི་ཁྱད་པར་འགྲན་ཟླ་དང་བྲལ་བ་དེ། །ངོ་མཚར་དུ་ཆེ་མོད། །ཅིར་
སྣང་བདེན་མེད་ཟོག་པོ་ཡིས། །ལས་ཅན་རྣམས་ཀྱི་སེམས་ཡིད་འཕྲོག །སྣོད་ལྡན་གྱི་
ཐུག་ས་ཨུ་རྒྱན་པ། །རྗེ་རྒྱུ(སྒྱུ)འཕྲུལ་ཆེན་པོའི་རྣམ་ཐར་ཨེ། །རང་ཤར་ཤུགས་ལས་
གྲོལ་བའི་སྤྱོད་ཅིང་(རྩིང་)པོ། །བདེན་ཚིག་ཁོང་ནས་རྡོལ(བརྡོལ)བའི་འུད་པོ་ཆེ། །
མཁས་རྟོགས་ཆོས་སྤྱན་ལྡན་རྣམས་ཅི་བྱེད་པ། །བསགས་པ་སུ་ཆེ་འདུ་བའི་
དབང་སྡུད་མཁན། །ཐུགས་རྗེ་ཀུན་ཁྱབ་ཀྱི་ཉི་མ་ལོག་སྲེད་ཀྱི་བྲག་ཕུག་ཁ་བྱང་ལྟས་
སུ་མ་ཤར་བ་ཀུན་སོམས་དང་
། །ལུང་རིགས་མྱོང་བར་ལྡན་པའི་བླུབསླུ)བྲིད་ཀྱི། །
ཡང་དག་དོན་ལ་སྦྱོར་བའི་འགོ(མགོ)བསྐོར་དེ་ངོ་མཚར་དུ་ཆེ་མོད། །འཁྲུལ་བའི་
བག་ཆགས་སྦྱོང་ཙ་ན། །སྒོམ་ཆེན་རྣམས་ཀྱི་སེམས་ཡིད་འཕྲོག །རྟོགས་ལྡན་གྱི་ཐུག་
ས་ཨུ་རྒྱན་པ། །རྣལ་འབྱོར་དབང་ཕྱུག་གི་རྣམ་ཐར་ཨེ། །ཚིག་བཀའ་ལུང་ལྟར་གསུང་
བས་ཁུང་བཙུན། །ངོ་ཡུལ་སྣང་ལ་འཕྲོད་པ་རྒྱ་ཆེ། །གནད་སེམས་ཐོག་དུ(ཏུ)འགྲིལ་
(འདྲིལ)བས་འཆུག་མེད། །ཉམས་ཤེས་རྒྱུད་ལ་མྱོང་བས་ཡིད་ཚིམ། །འགག་འདོག
(དོག)ས་རུ་གྲོལ་བས་བློ་བདེ། །གང་ཤར་ཆོས་ཉིད་དུ་ངེས་ཤེས་ཀྱིས་འཚང་རྡོལ(མཚང་
བརྡོལ)བས། །ཚིག(ཆིག)རྒོད་ཀྱི་འཛུམ་ཆུང་ཤོར་བ་དེ་ངོ་མཚར་དུ་ཆེ་མོད། །མདོ་རྒྱུད་
ཀྱི་དགོངས་པ་འགྲོལ་ཙ་ན། །སྟོན་ཆེན་རྣམས་ཀྱི་སེམས་ཡིད་འཕྲོག །མཁས་པའི་
ཐུག་ས་ཨུ་རྒྱན་པ། །རྗེ་ཐམས་ཅད་མཁྱེན་པའི་རྣམ་ཐར་ཨེ། །རྒྱ་ཆེ་བ་ཚིག་ལ་མཁས་
པའི་པན་ཏི་ཏ(པཎྜི)། །གནད་ཟབ་པ་དོན་ལ་མཁས་པའི་རྣལ་འབྱོར་པ། །སྒྲ་བསྒྱུར་
བ་སྣ་ཚོགས་སྐད་ཀྱི་ལོ་ཚ་བ། །ངོ་མཚར་བ་དེང་སང་སྙན་པའི་འབྲུག་སྒྲ་ཅན། །ཤེས་
བྱའི་དཀྱིལ་འཁོར་ལ་བློ་གྲོས་ཉི་མ་ཤར། །ལྡེམ་དགོངས་ཀྱི་སྐུ་གསུང་ཐུགས་ཕྱེ་བས་གབ་
70



རྣམ་ཐར་ཚིགས་བཅད་མ།
མཐུ་
པ་དང་སྦས་པའི་གསང་ཕྱུང་ནས་བརྗོད་པའི་ཚིག་གི་འབྲུ་དག་པ། །ངག་གི་དབང་ཕྱུག་
གམ་སྨྲ་བའི་སེང་གེ་བཞིན་དུ། །ཀུན་གྱི་སྒྲོ་འདོགས་ཆོད་པ་དེ་ངོ་མཚར་དུ་ཆེ་མོད། །
པས་ཚོགས་ཀྱི་འཕྲིན་ལས་སྒྲུབ་ཙ་ན། །སྔགས་པ་རྣམ་ཀྱི་སེམས་ཡིད་འཕྲོག །ནུས་མཐུ་
(མཐུའི)ཐུག་ས་ཨུ་རྒྱན་པ། །གྲུབ་ཐོབ་རྒྱལ་པོའི་རྣམ་ཐར་ཨེ། །བསྐྱེད་རྫོགས་བསྟན་
པའི་དཔའ་བོ་ཆེ། །རང་བཞིན་གྱིས་རློབས་པ་སྒྱུ་མའི་སྐུ། །མངོན་རྟགས་ཐོན་པའི་
རྩལ་ཅན། །ཐབས་མདོ་རྒྱུད་ནས་བཙལ་བས་རྫས་སྣོད་བཅུད་ལ་རྙེད་ནུས་པ་ཁོང་
རང་གིས་ཐོན་པས། །གྲུབ་རྟགས་ཀྱི་འཕྲུལ་འགྱེད་པ་རྗེ་བྲུག(རྣ་ཕྲུག)བྲག་པ་འཛེག་པ་
བཞིན་དུ། །གཞན་གྱིས་བསླབས་ཀྱང་མི་ཤེས་པ་ཕྱག་ལེན་ལ་མཁས་དེ་ངོ་མཚར་དུ་ཆེ་
མོད༑ །དད་ལྡན་གྱི་ཤེས་རྒྱུད་འཁྲིད་ཙ་ན། །གདུང་བའི་བློ་ནི་ཉམས་མྱོང་གྱི(གིས)
ཚིམ༑ །བྱིན་རླབས་ཀྱི་ཐུག་ས་ཨུ་རྒྱན་པ། །རྗེ་ཡིད་བཞིན་གྱི་ནོར་བུའི་རྣམ་ཐར་ཨེ། །ཅི་
བསམ་གྱི་དགོས་འདོད་འགྲུབ་པ། །མོས་གུས་ཀྱི་རང་འགོ་ལ། །ཕ་བཟངས་ཀྱི་བཅུད་
འདུས་གནད་ཟབ་ཀྱི་དྲོད་འཛོམ་པས། །དུས་ཚོད་ལ་སྐྱེད་དྲག(དྲགས)པས། །སེང་
གེའི་ཕྲུ་གུ་བཞིན་རྟོགས་པའི་རྩལ་ནང་ནས་རྫོགས་ནས། །འཕྲུལ་སྣང་ཟིལ་གྱིས་ནོན་པ་
དེ་ངོ་མཚར་དུ་ཆེ་མོད་ཡིད་འཕྲོག་ལྔ། །ངོ་མཚར་ཞི་བའི་མདུན་ཞལ་ནས། །དགའ་
བྲོད་དད་བཙོད(བརྩོན)ལྡན་པ་ཡི། །ཡོན་ཏན་ཅན་རྣམས་གཟེངས་བསྟོད་ཅིང་། །
ངེས་འབྱུང་ལམ་སྟོན་རྣམ་ཐར་ཨེ། །ཐབས་མཁས་འདྲན(འགྲན)པའི་གཉེན་ཅིག
(གཅིག)པོས། །འཁོར་བའི་འཇིགས་སྐྱབས་སུ་དཀོན་མཆོག་བཙལ། །ཕུན་ཚོགས་
ཀྱི་ལམ་དུ་བསླབ་གསུམ་སྦྱང་
། །ངོ་ཆེན་གྱི་ཞུ་སྣར་མཚན་ལྡན་རྙེད། །མདུན(འདུན)
མའི་ཆ་བཅའ་ལུགས་ལེགས་པས། །རང་འབྱུང་ཡེ་ཤེས་ཀྱི་སྐྱེལ་མས་སྐྱེ་ཤིའི་འཕྲང་
སྒྲོལ་བ་དེ་ངོ་མཚར་དུ་ཆེ་མོད། །འཁྲོ(ཁྲོ)འཛུམ་འདྲེས་མའི་ཙ་ཞལ་ནས། །ཐུགས་
71



ལོ་པཎ་གྱི་རྣམ་ཐར་ཕྱོགས་བསྒྲིགས།
དགོངས་གཞན་གྱིས་མི་རྟོགས་ཤིང་
། །གདུལ་བྱའི་སྣོད་དང་རྒྱུད་ཚོད་ཀྱིས། །བཏགས་
བཤད་མཁས་པའི་རྣམ་ཐར་ཨེ། །དགོངས་པ་ཆོས་ཉིད་ཀྱི་རྒྱ་མཚོ་ནི་ཏིང་(གཏིང་)
ཟབ༑ །མཁྱེན་པའི་ཡེ་ཤེས་ནི་རྒྱ་ཆེ། །ཀུན་སྣང་འཕྲུལ་གྱི་མེ་ལོང་གི་ཐུགས་མངའ། །
ཆོས་ཉིད་དངས(དྭངས)ཆ་ལ་རྒྱུ་འབྲས་ཀྱི་རྟེན་འབྲེལ་ཤར་བས། །གཞན་རྒྱུད་ཤེས་
པའི་དམིག(མིག)གསལ་གདའ། །མཛད་སྤྱོད་སྣ་ཚོགས་སུ་སྟོན་པ་དེ་ངོ་མཚར་དུ་ཆེ་
མོད༑ །དཔའ་བརྟུལ་རྔམ་པའི་གཡོན་ཞལ་ནས། །ཐུགས་རྗེ་ཡལ་བར་མི་དོར་བར། །
ཚར་བཅོད(གཅོད)རྗེས་སུ་འཛིན་པ་ཡི། །འབྲེལ་ཚད་དོན་ལྡན་རྣམ་ཐར་ཨེ། །
གྲུབ་ ཐོབ་ཀྱི་གསང་ཚིག་གནད་མེད་དུ་མི་བཤད། །དུས་ལ་གནད་ཡོད་པས་
དུས་མེད་དུ་མི་སྟོན། །རྒྱུད་ཚོད་མི་ཅིག(གཅིག)པས་འདེབས་ལུགས་ཐ་དད། །ཕན་
ཐོགས་པ་ལ་དམིགས་ཤིང་བབ་ཅོལ་དུ་མི་གཏོང་བས། །ཞུ་དུས་ཀྱི་གནད་མ་ཤེས་ན་
བཀའ་སྩལ་པ་སྨ་འབེབས་དང་བཅས་པ་ལ་ཡང་འབྱོན་སྟེ་(ཏེ)། །རྟེན་འབྲེལ་དུས་
ལ་མ་བབ་ན་དལ་པོར་ཀྱང་སྟོད(སྡོད)པ་དེ་ངོ་མཚར་དུ་ཆེ་མོད། །སྒེག་ཅིང་བཞད་
པའི་རྒྱབ་ཞལ་ནས། །བྲེ་མོའི་བཞད་རྒད(གད)སྣ་ཚོགས་ཀྱིས། །དམིགས་སུ་གར་
འགྲོའི་ཆོས་སྣ་ཁྲིད། །ཐབས་མཁས་འདྲེན་པའི་རྣམ་ཐར་ཨེ། །ངོ་དྲན་པ་ལ་སྤྲད་
པས་ངོས་ཡེངས་པ་ལ་ཟིན། །མཉམ་བཞག་ཡེང་བ་དང་སྲེས་པས་ཡོ་ལང་ཚོགས་
གསེབ་དུ(ཏུ)འདྲེས་ནས། །སྣ་ཚོགས་རང་གྲོལ་ལ་འགྲོ་བ་དེ་ངོ་མཚར་དུ་ཆེ་མོད།
རྗེ་ཀུན་དུཏུ)གཡས་ཞལ་གྱི་ཨུ་རྒྱན་པ། །དམིགས་མེད་ཐུགས་རྗེས་ཀུན་ལ་ཁྱབ། །
ངེས་མེད་སྤྱོད་པས་འགྲོ་བ་འདུལ། །རྗེ་གར་སྤྱོད་རྒྱལ་པོའི་རྣམ་ཐར་ཨེ། །སྤྱོད་པ་བུ་
ཆུང་ལྟར་འཁྲིགས་མེད། །བརྟུལ་ཤུགས(ཞུགས)སྙོན(སྨྱོན)པ་ལྟར་རྩིས་མེད། །དགོངས་
པ་ནམ་མཁའ་འཛིན་པ་མེད། །ཡོན་ཏན་ནོར་བུ་ལྟར་དགོས་འདོད་འབྱུང་པས། །ཚེ་
72



.
རྣམ་ཐར་ཚིགས་བཅད་མ།
འདིའི(ཆེ་ཐབས་ཀྱི་སེམས་འཛིན་དང་ངོ་སྲུང་ལ་མ་ཤོར་བར
། །གཟའ་ཏད(གཏད)མེད་
པའི་སྤྱོད་པས་སྣང་བ་ལ་གང་ཤར་བ་ལ་མི་འགེགས། །འཁྲིས་མེད་ཀྱི་གཞན་དོན་མཛད་
པ་དེ་ངོ་མཚར་དུ་ཆེ་མོད། །(ངོ་མཚར་ལྔ)རྣ(སྣ)འདུས་ཚོགས་པ་དགྱེས་མཛད་པའི། །
ཁྲིགས་མེད་ཆོས་ཆར་སིལ་བུ་ཡིས། །ཕོགས་ལུགས་རེ་ལ་ངེས་ཤེས་རེ། །ཞི་དུལ་རྒྱལ་
པོའི་རྣམ་ཐར་ཨེ། །ཉམས་ཐོད་རྒལ། ཚིག་བྱུང་ཤུར། ལེན་མོས་གུས་དང་། ཕོག་ལས་
འཕྲོ་ལ། ཁར་ཕོག་སྣ་ཕོག་ཏུ་རྒྱབ(བརྒྱབ)པས། ཅེར་མཐོང་ཅེར་གྲོལ་དུ་སྐྱེས་ནས། །
ཡིད་ཆེས་ཀྱི་རྟེན(བརྟན)པ་ཟིན་པ་ངོ་མཚར་དུ་ཆེ་མོད། །ཕོ་དྲེགས་པ་ཅན་རྣམས་
དགྱེས་མཛད་པའི། །ལུང་རིགས་གཏན་ཚིགས་ཧུར་ཕྱུང་ནས། །འུད་གོག་ལྕོག་འབྲུག་
སྒྲ་ལྡི་རི་རི། །སྐྱོན་མཚང་གི་རྣམ་པ་སུན་འབྱིན་པ། །ཚར་བཅོད(གཅོད)རྒྱལ་པོའི་རྣམ་
ཐར་ཨེ། །དྲེད་པོ་ཚིག་གིས་དྲེགས་པ་ཅན་ནང་ཅའི་མཚང་ལྷུགས། །མཁས་པ་དོན་ལ
སེམས་པ་ཤེས་རབ་ཀྱི་སྤྱན་ཕྱེད། །ཟོག་པོ་རྟོག་སྤྲུ(རྫུ)མཁན་གྱི་ཀུན་བཞི་རྣོང་ཞུམ། །
དད་ལྡན་སྐྱེས་ཤིས་འཇིགས་པ་འདོད་དོན་གྱི་གཏེར་སྙེད(རྙེད)། །ཨུ་རྒྱན་པ་དགོས་
འདོད་འབྱུང་བའི་རིན་པོ་ཆེའི་གླིང་ནས། །བཏང་སྙོམས་ཨ་འཐས་ཀྱིས་སྟོང་ལོག་
མ་བྱས་ན་ངོ་མཚར་དུ་ཆེ་མོད། །གདུལ་བྱའི་རྐྱེན་ངན་བར་ཆད་ལ། །སྙིང་རྗེ་འཁྲོས
(ཁྲོས)པའི་སྐུར་བྱུང་ནས་བཀའ་བསྐྱོན་ཐོག་སེར་ཆེམས་སེ་ཆེམས། །འགལ་རྐྱེན་རུ་ཏུ་
སྒྲོལ་མཛད་པའི། །མངོན་སྤྱོད་རྒྱལ་པོའི་རྣམ་ཐར་ཨེ། །བཀའ་བསྐྱོན་ནི་དྲགས(དྲག)
སྔགས། །བསྡུང་(བརྡུང་)བཏག་ནི་དབང་སྐུར། མཚང་འབྲུ་ནི་ངོ་སྤྲོད། གཞན་རྒྱུད་
མངོན་ཤེས་ལ་མངའ་བའི། །གྲུབ་ཐོབ་གྱིས་སྨ་འབེབས་མི་རིགས་པ་ལྟར་སྣང་ཡང༌
། །
དེ་འདྲོག་ལ་ངེས་ཤེས་རེ་སྐྱེ་བ་དེ་ངོ་མཚར་དུ་ཆེ་མོད། །མོ་སྒེག་འཕྱོར་ཅན་རྣམས་
དགྱེས་མཛད་པ། །ཐུགས་རྗེའི་ཉམས་ཀྱི་མདངས་ཕྱུང་ནས། །ཞལ་འཛུམ་ཀློག་འཛུམ་
ལ་
73



ལོ་པཎ་གྱི་རྣམ་ཐར་ཕྱོགས་བསྒྲིགས།
ཁྱུགས་སེ་ཁྱུགས། །འཛིན་མེད་རྒྱལ་བར་ཀུན་སྡུད་པའི། །རྗེ་དབང་གི་རྒྱལ་པོའི་རྣམ་
ཐར་ཨེ། །ཅོལ་ཆུང་གི་ཤེས་པ་ཡུལ་ཕྱིར་དུ་འབྲེངས(འབྲངས)པས། །གཟུང་འཛིན་གྱི་
སྒྲོག་དུ(ཏུ)ཚུད་པ་ཚོ། །མཉམ་ཉིད་ཀྱི་ཐང་སྟོང་ལ། །རེ་དོགས་ཀྱི་ཁ་མཚུལ་མ་ཐུག་
པར་རང་ངོ་ཤེས་པར་མཛད་པ་དེ་ངོ་མཚར་དུ་ཆེ་མོད། །སྟེང་ན(དགྱེས་མཛད་པ)བཀའ་
བརྒྱུད་ཀྱི་བྱིན་རླབས་འཐིབ། །འོག་ནས་གདུལ་བྱ་སྣོད་ལྡན་གྱི། །རྒྱུད་ལ་ཉམས་
རྟོགས་ཆར་གྱི་ཆོས། །སྨིན་གྲོལ་རྒྱལ་བའི་རྣམ་ཐར་ཨེ། །བསྒྲུབ་རྒྱུད(སྒྲུབ་བརྒྱུད)བྱིན་
བརླབས(རླབས)ཀྱི་རིགས་བཟང་། །རང་ཤར་ལྷག་མཐོང་གི་ཤ་གྲིམས། །ཡིད་ཆེས་རྡོ་
(གདེང་)ལྡན་གྱི་སྒོ་དྲག །དོན་རྒྱུད་ཀྱིས(བརྒྱུད་ཀྱི)བུ་ཙ་ཚར་སླ་བས། །བསྒོམ་ཡུན་
ལ་མི་རེ་བའི་ཉམས་རྟོགས་ཀྱི་རྟག་འཕྲུག་ཁོང་ཚར་བས། །བར་དོ་གསུམ་གྱི་ངམ་གྲོག་
ལ་ཅིག་ཆར་དུ་པན་མཆོངས་པ་དེ་ངོ་མཚར་དུ་ཆེ་མོད། །རྗེ་ཡི་རྣམ་ཐར་དཔག་མེད་
ལས༑ །ཐམས་ཅད་མཐོང་པར་ག་ལ་ནུས། །རང་ཚོད་ཙམ་གྱི་ཕྱོགས་མཐོང་ལ། །ཤག་
འོད་ག་པའི་མཐོང་ལུགས་ཡིན། །སྦྱངས་པ་རྒྱ་བོད་གཉིས་སུ་སད། །མདོ་རྒྱུད་བཀའ་ལ་
མཁས་པར་འགྱུར། །རྒོད་ཚང་རྒྱལ་བའི་བྱིན་རླབས་ཀྱིས། །ཡུལ་སེམས་གཉིས་མེད་
ཆོས་དོན་གཟིགས། །ཨུ་རྒྱན་ཡུལ་དུ་ཡེ་ཤེས་མཁའ་འགྲོས་བཅུད་གནང་བ་ལས།
སྣང་སྲིད་སྐུ་གསལ་རྡོ་རྗེ་ལུས་ཀྱི་གནས་ལུགས་གཟིགས་ཤིང་། །རྡོ་རྗེ་གདན་གྱི་ཤིང་
དྲུང་དུ་བྱང་ཆུབ་སེམས་ཀྱི་བསྟན(བརྟན)པ་ཐོབ་པ། །ཐུབ་པའི་རྒྱལ་ཚབ་ཁྱེད་ཉིད་
བ་ཐམས་ཅད་དུ་འབྲལ་བ་མེད་པར། །རྣམ་ཐར་མཐོང་ཚད་རྗེ་ཆེ་ལ་ཁྱེད་
རང་ལྟ་བུར་བྱིན་གྱིས་རློབས། །ཡོན་ཏན་གླང་ཆེན་ཨུ་རྒྱན་པ། །རང་མུན་སྟོབས་ཀྱིས་
མཐོང་ལུགས་མང་
། །ངོ་མཚར་བཅུ(བཅོ)ལྔའི་རྣམ་ཐར་འདི། །གབ་པའི་གསལ་སྣང་
ཆོས་དབྱངས(དབྱིངས)ཡིན།། སྤྲེ །།
དང་༑ །སྐྱེ་བ་ཐམས་ཅ
།
74



༄༅།
།ཆོས་ཀྱི་རྗེ་རྒྱལ་བ་ཨོ་སྐྲུན་པ་ཆེན་པོའི་རྣམ་ཐར་རྫོགས་ལྡན་
བདེ་བའི་དགའ་སྟོན་ཞེས་བྱ་བ་བཞུགས་
པའི་དབུ་ཕྱོགས་ལག3ཧོ། །
མཁའ་སྤྱོད་པ་དྲི་མེད་ཡེ་ཤེས་ཀྱིས་མཛད།
དུས་གསུམ་བདེ་གཤེགས་དཔའ་བོ་རྣལ་འབྱོར་མ།
ཀུན་དང་དབྱེར་མེད་རྨད་བྱུང་རྣམ་འཕྲུལ་འབར། །
ཕྱག་རྒྱ་ཆེ་མཆོག་གྲུབ་པའི་དབང་ཕྱུག་ཞབས། །
བདག་དང་འགྲོ་བརྒྱའི་གཙུག་དུ(ཏུ)རྟག་གནས་གྱུར། །
ཆོས་ཀྱི་རྗེ་རྒྱལ་བ་ཨོ་རྒྱན་པ་ཞེས་གྲགས་པ་འདིའི་སྔོན་གྱི་གདུང་རབས་ནི།
ཁམས་དབྱར་མོ་ཐང་དུ་འཁྲུངས་པའི་རྒྱུས་བྱང་ཆུབ་གཞོན་ནུ་ཞེས་བྱ་བ་ཨོ་རྒྱན་པད་
མ་འབྱུང་གནས་ཀྱི་སློབ་མ་སྔགས་རྙིང་མ་ལ་མཁས་ཤིང་གྲུབ་པ་བརྙེས་པ་སྟེ། བཙུན་
མོ་ལྷ་ལྕམ་དཔལ་འདྲེན། སྲས་བྱང་ཆུབ་མཆོག །དེའི་སྲས་བྱང་ཆུབ་ཡོན་ཏན། དེའི་
སྲས་བྱང་ཆུབ་རྒྱ་མཚོ་དང་། ཆོས་ཀྱི་རྒྱ་མཚོ་ཞེས་བྱུང་སྟེ། གཡོག་རྡོ་རྗེ་ཀུན་ཐུབ་དང་
གསུམ་གྱིས་གཙང་དུ་བྱོན་པའི་ལམ་མྱང་རོ་བྱ་རོག་ཚང་དུ་ཨར་ཚོ་བན་དྷེ་བཅུ་
75



ལོ་པཎ་གྱི་རྣམ་ཐར་ཕྱོགས་བསྒྲིགས། །
བརྒྱད་ཀྱིས་བཟུང་སྟེ། རྐང་ལག་ཕུར་བཞི་ལ་བརྒྱངས། གཡོག་སྐྲགས་པར་གྱུར་པ་ལ།
ཅུང་པོ་ན་རེ། བདག་གིས་ཕུར་པའི་འཁྲབ་ཤོགས་ཤིག་བགྱིའམ་ཟེར། གཅེན་གྱི་ཞལ་
ནས་འཇིགས་མི་དགོས་ཞེས། གཙུག་ནས་རྟ་མགོ་གསུམ་བཏོན། རྟ་སྐད་འཚེར་བས་
བན་དྷེ་རྣམས་བརྒྱལ་ཞིང་བགྱེལ། དྲན་པ་རྙེད་ནས་བཟོད་གསོལ་བྱས། རྗེས་སུ་བཟུང་།
དེ་ནས་ལ་སྟོད་ལྷོར་བྱོན། བྱང་ཆུབ་རྒྱ་མཚོ་ལ་སྲས་བསོད་ནམས་གྲགས་པ། བྱང་
ཆུབ་གྲགས་པ། ཡོན་ཏན་གྲགས་པ་གསུམ། བསོད་ནམས་གྲགས་པའི་སྲས་རྒྱུས་ནག་
བདེ་གཤེགས་ཡིན་ཏེ། ཟང་སྐར་ལོཙྪ། བ་རི་ལོཙྪ། དཔྱལ་ལོཙྪ་རྣམས་ཀྱི་སློབ་མའོ། །
དེའི་སྲས་རྒྱལ་ཚབ་བསོད་ནམས་གྲགས། དེའི་སྲས་ཇོ་འཕན་ཏེ། བཙུན་མོ་ཕྱུག་མོ་
དུ་ཁེ། དེ་གཉིས་ཀྱིས་སྲས་ལྕམ་སྲིང་བདུན་གྱི་ཆུང་ལྟག །རྗེ་རིན་པོ་ཆེ་ཡུམ་གྱི་ལྷུམས་
ན་བཞུགས་པའི་ཚེ། འཇིག་རྟེན་གྱི་ཁམས་སྣང་བས་ཁྱབ་པ་ལ་སོགས་པ་རྨི་ལྟས་དང་
ངོ་མཚར་གྱི་ཆོ་འཕྲུལ་མང་དུ་བྱུང་ཞིང་
། ལྕག་ཕོ་སྟག་གི་ལོ་ལ་སྐུ་བལྟམས་ཏེ། མཚན་
སེངྒེ་དཔལ་ཞེས་བྱ། ཅོག་ཐུབ་ཙམ་ན་མཁའ་འགྲོ་མ་པད་དྲ་མིག་མི་འགྱུར་བར་ལྟ་
བ་བྱུང་། སྙིང་རྗེ་གཞན་བས་ཆེ་བ་དང༌
། རྩེད་མོ་ཐམས་ཅད་ཀྱང་བཤད་སྒོམ་གྱི་
ཚུལ་དུ་མཛད་པ་དང༌། སྐབས་སུ་ཞག་ལྔ་དྲུག་རེ་ཏིང་ངེ་འཛིན་ལ་འབྱམས་ནས་
གོས་ཟས་མི་དྲན། གཞན་གྱིས་གླེན་པར་མཐོང་བའང་བྱུང་། ད་ལྟའི་སེམས་དང་ད་
བཟོད་སྒོམ་དུས་ཀྱི་སེམས་ལ་ཁྱད་པར་ཅི་འདུག་ལྟའོ་སྙམ་ནས་བསྒོམ་པ་ཡང་བྱུང་
གསུངས།
དགུང་ལོ་བདུན་པ་ལ་ཡབ་ཆོས་མ་ཕུར་དང༌
། བདེ་དགྱེས་ལ་སོགས་ལ་མཁས་
པར་མཛད་དེ། ལོ་བཅུ་དྲུག་ལོན་པ་ན། བོ་དོངས(དོང་)རིན་རྩེའི་དྲུང་དུ་མངོན་པ་
ལ་མཁས་པར་སྦྱངས། གོ་ལུང་ཕུར་དཔལ་རྒོད་ཚངས་པའི་སྤྱན་སྔར་དགེ་བསྙེན་
76



རྣམ་ཐར་རྫོགས་ལྡན་བདེ་བའི་དགའ་སྟོན།
མནོས། ལོ་ཉི་ཤུ་ལོན་པའི་ཚེ། མཁན་པོ་བོ་དོང་རིན་རྩེ ལས་སློབ་ཞང་བསམ་གླིངས་
པ༑ གསང་སྟེ་སྟོན་པ་བསོད་འོད། དགེ་འདུན་དང་བཅས་པ་ལ་ཆིག་རྫོགས་མཛད་དེ།
མཚན་རིན་ཆེན་དཔལ་ཞེས་བྱའོ། །
དེ་ནས་ལོ་བཅུ་གཉིས་ཀྱི་བར་སྟན་གཅིག་པའི་བརྟུལ་ཞུགས་མཛད་དེ། མཁས་
པ་དང་བཙུན་པའི་གྲགས་པ་ཐོབ། དུས་འཁོར་བ་སངས་རྒྱས་རྡོ་རྗེ་ལ་རྒྱུད་འགྲེལ་
གསན་ཞིང་བཞུགས་པའི་ཚེ། ནུབ་གཅིག་རྨང་ལམ་དུ་དམ་པ་རྒྱ་གར་དང་མཇལ།
སྐྱེ་ བ་བདུན་གྱི་ཡབ་ཡུམ་བསྟན་ནས་ཚེ་འདིའི་ཞེན་པ་བཟློག་ཅིང་རྗེས་སུ་བསྟན་པ་
ཡང་ཐོབ། དེ་ནས་དཔལ་རྒོད་ཚངས་པའི་དྲུང་དུ་ཡང་མཇལ། དཔལ་དུས་ཀྱི་འཁོར་
ལོའི་
དབང་བསྐུར། དག་སྣང་དུ་མཛད་ཅིང་གདམས་པ་དང་རྗེས་སུ་བསྟན་པ་ཡང་
མཛད་དེ། ཉམས་མྱོང་དྲོད་རྟགས་བསམ་གྱི(གྱིས)མི་ཁྱབ་པ་ཡང་འཁྲུངས། རྗེ་རས་
ཆུང་པ་ཡིན་པའི་ལུང་བསྟན་ཡང་གནང་། མཁའ་འགྲོ་མ་འགྲོ་བ་བཟང་མོ་དང་
། ཁྲོ་
བོ་སྔོན་པོ་ལ་སོགས་པའི་རྟེན་འབྲེལ་ངོ་མཚར་བ་མང་པོ་ཡང་བྱུང་།
དེ་ནས་བྱང་དར་འོག་གི་དོ་ལ་བྱོན་ཏེ་སྒྲུབ་པ་མཛད། ཏི་སེར་བྱོན་ཏེ་ཕྱི་ནང་
གཞན་གསུམ་གྱི་དོན་དབྱེར་མེད་དུ་ཐུགས་ལ་འཁྲུངས། ངན་རྟོག་གི་རྒྱུན་བཅད། པུ་
རངས་སུ་ཇོ་བོའི་བླ་མཆོད་མཛད་དེ་མངོན་ཤེས་དང་ལྡན་པར་གྲགས། ཀུ་ལུ་ཏ་དང་
མ་རུའི་གནས་སུ། ཉིན་རེ་ཉི་མ་བདུན་བདུན་གྱི་ལམ་བཅད་དེ་བྱོན། ཞིང་སྐྱོང་བུད་
མེད་སྣ་ནས་རྣག་ཁྲག་མར་ཁུར་འཛག་པ་ཞིག་གིས་བཞུག(བཞུགས)པར་ཞུས་ཀྱང་
མ་བཞེད་དེ། དེའི་ཚེ་ཡེ་ཤེས་ཀྱི་ཌ་ཀིའི་རྡོ་རྗེའི་ཀླུ་གསན་པ། ཨེ་མ་གསོན་དང་རྣལ་
འབྱོར་པ། །ཡུལ་ཉི་ཤུ་རྩ་བཞིའི་དངོས་གྲུབ་དེ། །རང་ལུས་རྒྱལ་བའི་དཀྱིལ་འཁོར་
ལས༑ །དོན་ལོགས་ནས་རྙེད་པ་ཅང་ཡོད་དམ། །སེམས་རྣལ་དུ་ཕོབ་ལ་སྲོག་རྩོལ་
77



ལོ་པཎ་གྱི་རྣམ་ཐར་ཕྱོགས་བསྒྲིགས།
སྒོམས། །མཆོག་ཐུན་མོང་གཉིས་ཀྱི་དངོས་གྲུབ་དེ། །རང་རྩ་བའི་བླ་མ་མ་གཏོགས་
པ༑ །དོན་ལོགས་ནས་རྙེད་པ་ཅང་ཡོད་དམ། །སེམས་རྣལ་དུ་ཕོབ་ལ་གསོལ་བ་ཐོབ་
གཟུང་འཛིན་དག་པའི་ཆོས་སྐུ་དེ། །རང་སེམས་གཉུག་མ་མ་གཏོགས་པ། །དོན་ལོགས་
ནས་རྙེད་པ་ཅང་ཡོད་དམ། །སེམས་རྣལ་དུ་ཕོབ་ལ་སོ་མར་ཞོག །འབད་པ་མེད་པའི་
འཕྲིན་ལས་དེ། །ཚོགས་གཉིས་མངོན་དུ་གྱུར་པ་ལས། །དོན་ལོགས་ནས་རྙེད་པ་ཅང་
ཡོད་དམ། །སེམས་རྣལ་དུ་ཕོབ་ལ་སྨོན་ལམ་ཐོབ། །ཞེས(ཅེས)སོ། །དེ་ནས་རི་བོ་ཆེན་
པོ་གྷན་དྷ་ལར་བྱོན་ཤིང་(ཅིང་)བཞུགས།
དེ་ནས་ཛ་ལན་དྷ་རར་བྱོན། ལ་གླུ་ར་དང་། ཛ་ལ་མུ་ཁེ་དང་། མི་ཊི་སྭ་ར་ལ་
སོགས་པ་གཟིག །ཀླུ་སྒྲུབ་ཕུག་ཏུ་གྲུབ་ཐོབ་ཅིག་དང་མཇལ། ཆོས་ཀྱི་གསུང་གླེང་མང་
པོ་བྱས། ནུབ་གཅིག་གྲོང་ཁྱེར་ཆེན་པོ་དེ་ལས་ཐལ་བྱུང་དུ་སོང་
། ཤེས་པ་ཟ་ཟི་བན་
བུན་ལུས་ཟག་མེད་དུ་གྱུར། གྲོང་དེ་རྡོ་རྗེ་རྣལ་འབྱོར་མའི་ཕོ་བྲང་དུ་གྱུར་འདུག །
ལན་གཅིག་བར་ཆད་ཀྱི་ཆོ་འཕྲུལ་གཡང་ཞིག་ལ་ལྷུང་ནས། ཚེམས་རག་རུག་ཏུ་ཆག་
པ་ལ་མཁའ་འགྲོ་མས་འཁྲུལ་འཁོར་གནང་སྟེ་འཕྲལ་དུ་དྭངས། དེ་ནས་ཉིན་རེ་ལ་ཟླ་
བ་ཕྱེད་ཕྱེད་ཀྱི་ལམ་བཅད་དེ་བྱོན་པས། རྐང་མགྱོགས་གྲུབ་པའི་གྲགས་པ་ཐོབ། མུ་
སྟེག(སྟེགས)དང་སོག་པོའི་ཉེ་བར་འཚེ་བ་རྣམས་ཟིལ་གྱི(གྱིས)མནན་ཏེ། ཆུ་ཙན་ད་
བྷ་ག་རྒལ། གྲོང་ཁྱེར་ཆེན་པོ་སྲ་ཧོ་ར་མི་ཁྱིམ་འབུམ་ཕྲག་བཅུ་བདུན{བདུན་ཅུ}
ཡོད་པ་གཟིག །ར་ཙ་ཧུར་དུ་འབྲས་ཆེན་གྲོགས(གྲོག)མ་དང་འབུར་གྱུར་པ་དང་
། ཆུ་
བོ་སིན་དྷུའི་འགྲམ་དུ་གནམ་ས་བླ་འོག་གྱུར་པ་དང་
། དུས་རེ་ལ་རྣག་ཁྲག་མང་དུ་
སྐྱུག་པ་ལ་སོགས་པ་ཆོ་འཕྲུལ་མང་དུ་བྱུང་
།
དེ་ནས་ཆུ་བོ་སིན་དྷུ་བརྒལ་ཏེ། རིམ་གྱིས་ཨི་ལོ་པར་པ་ཏ་ཞེས་བྱ་བའི་རི་ལ་
78



རྣམ་ཐར་རྫོགས་ལྡན་བདེ་བའི་དགའ་སྟོན།
ཆོས་ཀྱིས(ཀྱི)ཕུང་པོ་མཐའ་དག་བཞུགས་པ་དང་
། ཡེ་ཤེས་ཀྱི་མཁའ་འགྲོ་མ་དཔག་ཏུ་
མེད་པ་འདུས་ཤིང་ཚོགས་ཀྱི་འཁོར་ལོ་མཛད་པ་དང་། གྲུབ་ཐོབ་རྣལ་འབྱོར་གྱི་དབང་
ཕྱུག་མ་མང་དུ་བཞུགས་པ་གཟིགས་ཤིང་
། རིའི་ཁར་སྔོན་རྒྱལ་པོ་ཨིནྡྲ་བོ་ཏིར་གྱུར་པ་
གསལ་བར་དྲན་གསུངས།
དེ་དང་མི་རིངས་བ་ན། སློབ་དཔོན་ལ་བ་པའི་རྡོ་གདུག་ཡོད་དེ། དེར་ཌ་ཀི་
མས་ཨིནྡྲ་བོ་ཏི་ཡིན་ཞེས་ལུང་བསྟན་པ་བྱུང་
། དེ་ནས། ཨོ་རྒྱན་སྤྲུལ་པའི་ཞིང་དྷུ་མ་
ཐ་ལར་ཀ་འོ་ཀའི་བུད་མེད་ཞིག(ཅིག)གིས་ཐུག་པ་ཕོར་པ་གང་བྱིན་པ་གསོལ་བས་
དྲོ་སྐད་ཅིག་ལ་ལུས་མི་འདྲ་བཅུ་དྲུག་བླང་བའི་སྣང་བ་བྱུང་
། ཤེས་པ་ཟར་ཟིར་སོང་
།
རིག་པ་ངོས་བཟུང་དུ་མ་བཏུབ་པ་བྱུང་
། འཁྲུལ་པའི་སྣང་ལོག་ལ་འདི་བྱུང་དང་
འདི་མ་བྱུང་བྱ་བ་མེད། དེ་སངས་པ་དང༌
། བཅོམ་ལྡན་འདས་རྡོ་རྗེ་རྣལ་འབྱོར་མ་
གཟི་བརྗིད་ཉི་མའི་སྙིང་པོ་ལྟར་འབར་བ་དང་མཇལ། རྡོ་རྗེ་གསུམ་གྱི་བསྙེན་བསྒྲུབ་
སེང་གེའི་འོ་མ་ལྟ་བུ་གནང༌། རྒྱུད་སྡེ་རབ་འབྱམས་ཀྱི་དགོངས་པ་ཐམས་ཅད་
རྟོགས། རྩ་གནས་ཀྱི་མདུད་པ་མཐའ་དག་གྲོལ། བག་ཆག(ཆགས)ཀྱི་རྟོག་པ་ཐམས་
ཅད་རང་སར་ཡལ། ནང་རྡོ་རྗེ་ལུས་ཀྱི་གནས་ལུགས་ཇི་ལྟ་བ་མངོན་སུམ་དུ་མཐོང་།
ལུས་འདི་ནི་ཟག་མེད་རྡོ་རྗེའི་ལུས་སུ་གྱུར་འདུག་གསུང་། དྷུ་མ་ཐ་ལའི་ནུབ་ན་ཀ་
མ་དྷ་ཀོའི་གངས་ལ་དཔལ་བདེ་མཆོག་མངོན་སུམ་དུ་བཞུགས་པ་གཟིགས། རྒྱལ་པོ་
ཨིནྡྲ་བོ་ཏིས་བཞེངས་པའི་གཙུག་ལག་ཁང་དུ་གནས་གསུམ་གྱི་མཁའ་འགྲོ་སྤྲིན་ལྟར་
འདུ་ཞིང་ཐེག་པ་སྣ་ཚོགས་ཀྱི་ཆོས་གསུང་པ་བྱུང༌
།
དེ་ནས་ལ་བ་པའི་ཕུག་ཏུ་སྔོན་གྱི་སྐྱེ་བ་དྲན་ཞིང་
། ཚུར་ལམ་དུར་ཁྲོད་གཏུམ་
དྲག་གི་སྒོར་འབྱུང་པོའི་གནོད་པ་བསལ་ཞིང་
། ར་མི་ཤྭ་རའི་གནས་ཀྱང་གཟིགས། དེ་
79



ལོ་པཎ་གྱི་རྣམ་ཐར་ཕྱོགས་བསྒྲིགས།
ནས་ཁ་ཆེའི་ཡུལ་དུ་བྱོན། ཤྲཱི་ན་ག་ར་གྲོང་ཁྱེར་འབུམ་ཕྲག་སུམ་བཅུ་ཡོད་པ་དང་
།
ཝནྟི་ཏ་པུར་དུ་པཎྜི་ཏ་བྷུ་མི་ཤྲཱི་སོགས་ལ་ཆོས་ཞུས་ཤིང་རྫུ་འཕྲུལ་གྱི་རྣམ་པ་མཛད་
དེ་བྱོན། སླར་ཡང་ཛ་ལ་དྷ་ར་ནས་བྱོན་ཏེ། ཡུལ་ཉི་ཤུ་རྩ་བཞིའི་དགུ་གཟིགས། བདེ་
སྡུག་རྐྱེན་ལ་རོ་སྙོམ་མཛད། །ཟབ་མོ་བསྙེན་བསྒྲུབ་ཀྱི་མན་ངག་ལོན། །ཚོགས་གཉིས་
ཀྱི་བྲེ་ཁ་བྱུར་བུར་གང་
། །ངེས་མེད་ཀྱི་རྟེན་འབྲེལ་མངོན་དུ་གྱུར། །ཟག་མེད་ཀྱི་མངོན་
ཤེས་ཅི་རིགས་ཤར་ཏེ། །སྔར་དཔལ་རྒོད་ཚངས་པའི་ཞལ་ནས་ལོ་བཅུ་གཉིས་ནས་
མཉམ་རྗེས་མེད་པའི་རྟོགས་པ་འཆར་གསུང་པ་དེ་འདི་ལ་དགོས་པར་འདུག་
གསུང་། དེ་ནས་མངའ་རིས་སུ་བླ་ཆེན་དེ་ཁྱིམ་གྱིས་དུས་གཅིག་ལ་གཅེས་ཕྲུག་བརྒྱ་
རབ་དུ(ཏུ)བྱུང་ཞིང་། ཆིབས་བརྒྱ་ལ་སོགས་པའི་ཞབ(ཞབས)ཏོག་དུ་མ་བྱས། སྲས་ཀྱི་
དངོས་གྲུབ་ཀྱང་གནང་
། དེ་ནས་བྱོན་པའི་ལམ་དུ་རྗེ་རྒོད་ཚངས་པ་མཁའ་འགྲོའི་
ཚོགས་ཀྱིས་བསྐོར་ཏེ་ནམ་མཁའ་ལ་གཤེགས་པ་གཟིགས་ཤིང་གསོལ་བ་བཏབས་པས།
བླ་མ་ཡིད་བཞིན་ནོར་བུ་ལ། །ཞེན་མེད་མོས་གུས་གྱིས་གསོལ་བ་ཐོབ། །གདམས་ངག་
ཡིད་བཞིན་གྱི་ནོར་བུ་ལ། །ཞེན་མེད་ཡིད་ཆེས་ཀྱིས་ཉམས་སུ་ལོང་(ལོངས)། །རྟོགས་པ་
ཡིད་བཞིན་གྱི་ནོར་བུ་ལ། །ཞེན་མེད་རོ་མཉམ་དུ་ཡོན་ཏན་སྤེལ། །སྙིང་རྗེ་ཡིད་བཞིན་
གྱི་ནོར་བུ་ཡིས། །ཞེན་མེད་རླབས་ཆེན་གྱི་གཞན་དོན་མཛོད། །ཅེས་གསུངས་ཏེ་
གཤེགས།
ཡང་དེའི་ཐོ་རངས་ཁ། སྤྲུལ་པའི་འགྲོ་དོན་མཐའ་རུ་ཕྱུང་། །རྡོ་རྗེ་གླིང་དུ་
མཛད་པ་བརྟུལ། །ཡོངས་སུ་དག་པའི་གང་ཟག་ལ། །གཤེགས་དང་བཞུགས་པ་ག་ལ་
ཡོད་༑ །ཅེས་ནམ་མཁའ་ལས་གྲགས་ཏེ། བཙད་པོ་ལ་སོགས་པའི་འཁོར་དང་ལོང་
(ལོངས)སྤྱོད་ཐམས་ཅད་བོར་ཏེ་བྱོན། རྟ་སྒོའི་གངས་སུ་བཞུགས་པའི་ཚེ། དཔལ་
80



རྣམ་ཐར་རྫོགས་ལྡན་བདེ་བའི་དགའ་སྟོན།
རྒོད་ཚངས་པ་ཡུམ་གྱི་ལྷུམས་སུ་བཞུགས་པ་གཟིགས་ཏེ། དེ་ལྟར་གནས་ཆེན་མཐའ་
དག་བསྐོར་བའི་ལམ་ན་གླུ་མགུར་དུ་བཞེངས་པ། རྡོ་རྗེ་འཆང་ཆེན་རྒོད་ཚངས་པ། །ཕ་
ཐམས་ཅད་མཁྱེན་པས་བྱིན་གྱིས་རློབས། །ང་བོད་གངས་ཅན་གྱི་སྤྲང་པོ་ཨོ་རྒྱན་པ། །
ཕྱོགས་མེད་ཀྱི་རི་ལ་ཕ་ཡུལ་བྱས། །མཚན་ལྡན་བླ་མའི་རྗེས་སུ་བརླབས། །ལུས་སྲོག་
ཆོས་ཀྱི་ཕྱོགས་སུ{ཆེད་དུ}བཏང་། །ཕོ་ཞེན་ལོག་ཅན་ཚོགས་པའི་ཡང་རྩེ་ལགས། །
བྱང་མི་མེད་ཀྱི་ཐང་ལ་ཟླ་བ་དགུ་ཕྱིན། །འཚོ་བ་ཆུ་རྡེའུ་གཉིས་ལ་བྱས། །ཉ་ཤ་ཁྲོན་
གསུམ་རུས་ཁུ་ཟོས། །ཕོ་ཞེན་ལོག་ཅན་ཚོགས་པའི་ཡང་རྩེ་ལགས། །ནུབ་གངས་དཀར་
གྱིས(གྱི)རྒྱལ་པོ་ཏི་སེར་ཕྱིན། །རས་པ་ལྔ་བརྒྱ་ཡི་ནང་དུ་བསྒོམས། །ཆོས་སྡེ་སྣོད་ཀུན་
ལ་མཁས་གྱུར་ཀྱང་། །མཁས་པའི་དྲེགས་པ་ང་ལ་མེད། །ཕོ་ཞེན་ལོག་ཅན་ཚོགས་པའི་
ཡང་རྩེ་ལགས། །གངས་དེ་ནས་ཟླ་གཅིག་ནུབ་དུ(ཏུ)ལམ། །རི་བོ་ཆེན་པོ་གྷན་དྷོ་ལ། །
སྨན་སུམ་བརྒྱ་དྲུག་ཅུ་གངས་ལས་སྐྱེས། །དགོས་རུ་རྟའི་ནགས་ཚལ་འཐིབ་པོ་ཡོད། །
ངས་རྡོག་པོ་གཅིག་ཀྱང་ཁྱེར་བ་མེད། །ཕོ་ཞེན་ལོག་ཅན་ཚོགས་པའི་ཡང་རྩེ་ལགས། །
རི་དེ་ནས་ཟླ་ཕྱེད་ལྷོ་རུ་ལམ། །གནས་ཛ་ལན་དྷ་རའི་ཕོ་བྲང་ན། །ཟོང་འདོད་དགུ་
འབྱུང་པའི་ཚོང་དུས་ཡོད། །ནོར་སྙིང་སྡུག་གཅིག་ཀྱང་ཁྱེར་བ་མེད། །ཕོ་ཞེན༴ གནས་
དེ་ནས་ཞག་དྲང་ཉི་ཤུའི་ནུབ{ཟླ་གཅིག་ཤར་དུ་ལམ}། །ཆུ་ཙན་དྷན་བྷ་གའི་ཤར་
ཕྱོགས་ན། །ཚོས་རྒྱ་སྐྱེག་གི་ཐང་ལ་ཉིན་ལམ་ཕྱིན། །ངས་ཙོ་ལི་གཅིག་ཀྱང་ཁྱེར་བ་
མེད༑ །ཕོ་ཞེན་ལོག་ཅན་ཚོགས་པའི་ཡང་རྩེ་ལགས། །ཆུ་དེ་ནས་ཟླ་གཅིག་ནུབ་དུ(ཏུ)
ལམ༑ །ནའུ་དྲི་སྨན་ཚའི་རི་བོ་ཡོད། །ངས་རྡོག་པོ་གཅིག་ཀྱང་འཁྱེར་བ་མེད། །ཕོ་ཞེན་
ལོག་ཅན་ཚོགས་པའི་ཡང་རྩེ་ལགས། །དེ་ནས་ཞག་གསུམ་ནུབ་དུ(ཏུ)ལམ། །མཁར་
མ་ལ་ཀོ་ཏུའི་གྲོང་ཁྱེར་ན། །རིན་ཆེན་མུ་ཏིག་འབྱུང་བ་རྒྱ་མཚོའི་སྒོ། །སྨན་རྩི་བོ་ཆེ་
81



ལོ་པཎ་གྱི་རྣམ་ཐར་ཕྱོགས་བསྒྲིགས།
ས་ལ་སྐྱེ་བ་ཡོད། །ངས་ནི་ཅི་ཡང་འཁྱེར་བ་མེད། །ཕོ་ཞེན་ལོག་ཅན་ཚོགས་པའི་ཡང་རྩེ་
ལགས། །གྲོང་དེ་ནས་ཟླ་གཅིག་ནུབ་དུ(ཏུ)ལམ། །ཆུ་སི་དྷུ་རྒལ་བའི་ནུབ་ཀྱིས(ཀྱི)
ཕྱོགས། །ཀ་འོ་ཀ་ཡི་གྲོང་ཁྱེར་ན། །རྫས་སིན་དྷུ་ར་འབྱུང་བའི་ཕོ་བྲང་ཡོད། །ངས་གྲི་
ཁ་གང་ཡང་འཁྱེར་བ་མེད། །ཕོ་ཞེན་ལོག་ཅན་ཚོགས་པའི་ཡང་རྩེ་ལགས། །ས་དེ་
ནས་ཞག་བདུན་ནུབ་དུ(ཏུ)ལམ། །ཁ་རག་ཁ་རྣ་ཨི་ལོ་ལ། །རྒུན་འབྲུམ་གྱི་ནགས་
ཚལ་འཐིབ་པ་ཡོད། །ངས་རྫས་ལ་ཞེན་པ་བྱས་པ་མེད། །ཕོ་ཞེན་ལོག་ཅན་ཚོགས་
པའི་ཡང་རྩེ་ལགས། །ས་དེ་ནས་ཞག་བཞི་ནུབ་དུ(ཏུ)ཕྱིན། །རྡོ་རེག་པ་མེད་པའི་ནུབ་
ཕྱོགས་ན། །ཆུ་ཀོ་ཏ་བྷ་རའི་བྱང་གི་ཕྱོགས། །གངས་ལ་ཀ་འདས་ཀོའི{ཀ་མ་དྷ་ཀོའི}
ཤར་ཕྱོགས་ན། །གནས་ཨོ་རྒྱན་སྤྲུལ་པའི་ཞིང་ཁམས་ཆགས། །གནས་གསུམ་གྱི་མཁའ་
འགྲོ་མི་གཟུགས་བཟུང་། །ཟག་མེད་བདེ་བའི་ལོངས་སྤྱོད་ཅན། །ངས་འདོད་ཡོན་ཆེད་
དུ་བཟུང་བ་མེད། །ཕོ་ཞེན་ལོག་ཅན་ཚོགས་པའི་ཡང་རྩེ་ལགས། །གནས་དེ་ནས་ཟླ་
གཅིག་ཤར་དུ་ལམ། །དུར་ཁྲོད་གཏུམ་གྲགས་ལྷོ་ཡི་ཆ། །འབྲུ་བདག་པོ་མེད་པ་སུ་
དགའ་ཁྱེར། །ངས་རྒྱག(རྒྱགས)ཕྱེ་ཙམ་ཡང་ཁྱེར་བ་མེད། །ཕོ་ཞེན་ལོག་ཅན་ཚོགས་
པའི་ཡང་རྩེ་ལགས། །གནས་དེ་ནས་ཞག་བཞི་ཤར་དུ་ལམ། །ར་མི་ཤྭ་ར་སྨིན་མའི་
གནས། །སྦྲང་ཁྱིམ་དུ་གསོ་ཞིང་ཆང་དུ་འཚོད། །ངས་ཟན་སྤག་གཅིག་ཀྱང་འཁྱེར་བ་
མེད་༑ །ཕོ་ཞེན་ལོག་ཅན་ཚོགས་པའི་ཡང་རྩེ་ལགས། །གནས་དེ་ནས་ཟླ་གཅིག་ཤར་དུ་
ལམ༑ །ཡུལ་ཁ་ཆེ་གྲིབ་བརྟན་ཝན་ཏ་པུར། །སྨན་གུར་ཀུམ་ཞིང་དུ་སྐྱེ་བ་ཡོད། །ངས་གེ་
གཅིག་ཀྱང་འཁྱེར་བ་མེད། །ཕོ་ཞེན་ལོག་ཅན་ཚོགས་པའི་ཡང་རྩེ་ལགས། །ཡུལ་
དེ་ནས་ཟླ་གཅིག་ཤར་དུ་ལམ། །བླ་ཆེན་དེ་ཁྱིམ་གྱི་བླ་མཆོད་བྱས། །རྟ་མདོ་བ་འཇག་
མའི་ཐང་ལ་བརྒྱབ། །གོས་དར་ཆེན་དུག་པོའི་ལམ་སོར(ལྷན་པོར}བཏབ། །དངུལ་བྲེ་
82



རྣམ་ཐར་རྫོགས་ལྡན་བདེ་བའི་དགའ་སྟོན།
ཆེན་བྱེ་མའི་གླིང་ལ་བོར། །ཕོ་ཞེན་ལོག་ཅན་ཚོགས་པའི་ཡང་རྩེ་ལགས། །ས་དེ་ནས་ཟླ་
གཅིག་ཤར་དུ་ལམ། །བྱང་གུ་ལང་གསེར་ཁས་སྣ་དྲངས་ནས། །རྒྱ་བོད་ཀྱི་གསེར་ཁ་མང་
དུ་འགྲིམ། །གསེར་ར་ཏི་གཅིག་ཀྱང་ཁྱེར་བ་མེད། །ཕོ་ཞེན་ལོག་ཅན་ཚོགས་པའི་
ཡང་རྩེ་ལགས། །ཞེས་གསུངས།
དེ་ནས་རྡོ་རྗེ་གླིང་དུ་བྱོན་ཏེ། ཆོས་རྗེ་རིན་པོ་ཆེ་མི་བཞུགས་དབྱིངས་སུ་
གཤེགས། །ཞེས་པ་ལ་སོགས་གསུངས་ཞིང་(ཤིང་)སྤྱན་ཆབ་ཕྱུང་། ཕྱག་མང་དུ་བཙལ།
དེ་ནུབ་དཔལ་རྒོད་ཚངས་པའི་ཞལ་ནས། བུ་མོས་གུས་བསྐྱེད་ལ་བྱའི་ལོ་ལ་རྡོ་རྗེ་
གདན་དུ་རྒྱུགས། དགེ་སྦྱོར་འཕེལ་པོ་ཡོང་
། ཞེས་པ་དང་
། ཡང་འགྲོ་བཟང་འཆི་བར་
འདུག་པས་དེར་སྐོར་གཅིག་འཕྲད་དུ་སོང་གསུང་བ་བྱུང་སྟེ། དེར་བྱོན་ཞིང་གསུང་
གླེང་མཛད།
དེ་ནས་གདན་ས་རྡོ་རྗེ་གླིང་
། སྦུད་བཀྲ། དགའ་ལྡན། སྟེང་འགྲོ་རྣམས་སུ་ཆོས་
རྗེའི
སྐུ་ཚབས(ཚབ)དང་། གཙུགས(གཙུག)ལག་ཁང་བཞེངས། མཆོད་པའི་བཀོད་པ
མཛེས་པར་བྱས། བར་འབྲོག་བླ་བ་མཁར་དུ་འདོད་ཁམས་དབང་ཕྱུག་མ་ཞལ་གཟིགས།
ནམ་མཁའ་ལས་སྒྲ་བྱུང་སྟེ། ཀྱེ་སྐྱེས་བུ་ཁྱོད་བིར་བ་པ་ཡིན་ནོ་བྱ་བ་དང་། ལ་ཝ་བ་
ཡིན་ནོ་བྱ་བ་དང་། ནག་པོ་སྤྱོད་པ་ཡིན་ནོ་བྱ་བ་བྱུང་
། ཡང་ནུབ་གཅིག །རྣལ་འབྱོར་
པ་ཁྱོད་རས་ཆུང་རྡོ་རྗེ་གྲགས་པ་ཡིན་ཏེ། ཁྱོད་ལ་འཁོར་ཁྲི་ཕྲག་དགུ་ཡོད་ཅེས་པ་ནམ་
མཁའ་ལ་གྲགས་པ་ཡང་བྱུང་། ཡང་རྣལ་ལམ་དུ་ཌཱ་ཀི་མས་ཧཱ་སྭཱ་རེ་མཎྜ་ཀོ་མ་ཀྲུ་ར་
ས་ཨོ་ཞེས་བྱ་བའི་རིམ་སྲུངས་ཀྱིས་སྔགས་ཕུལ། ཡང་སེམས་ཅན་འོབས་ལ་སྒོམ་འདེབ
།
(འདེབས)པ་ཡང་མཛད།
དེ་ནས་རྡོ་རྗེ་གདན་དུ་འབྱོན་པར་བརྩམས་ཏེ། བལ་ཡུལ་ཐང་ཀ་མེར་མགོན་པོ་
83



ལོ་པཎ་གྱི་རྣམ་ཐར་ཕྱོགས་བསྒྲིགས།
ཕྱག་བཞི་པས་བསུ་བ་བྱས། ཡེ་རང་གི་མཐའ་ཁོབ(འཁོབ)ན། འབྲས་བརྡུང་བའི་བུ་
མོའི་དམ་ཚིག་གི་རྡོ་རྗེའི་ཀླུ(གླུ)བླང་པས་གསན། ཏི་ར་ཧུ་ཏིར། རམ་ཤིང་རྒྱལ་པོ་ལ་
བརྟུལ་ཞུགས་མཛད། མུ་སྟེགས་ཀྱི་རྟེན་དང་ལྷ་ཁང་ལ་ཡང་བརྟུལ་ཞུགས་མཛད་དེ།
རྡོ་རྗེ་གདན་གྱི་ནུབ་ཕྱོགས། བྱང་ཆུབ་ཀྱི་ཤིང་མཆོག་ཏུ་མཛེས་པའི་དྲུང་དུ་མི་བཟོད་
པའི་དད་པ་དྲག་པོས་སོ་ཕག་གི་ཐང་ལ་སྐུ་ལུས་དྲག་དུ(ཏུ)བརྡབས་ཤིང་དབུ་ཐོད་
འགས་པ་འདྲ་བའི་ཕྱག་བཙལ་བས། རླུང་སེམས་ཨ་ཝ་དྷུ་ཏིར་ཚུད། ཡོན་ཏན་རིན་
པོ་ཆེ་དཔག་ཏུ་མེད་པ་འཁྲུངས། ཚེས་བཅོ་ལྔ་ལ་སྲིན་པོ་རྣམས་མ་ཧཱ་བྷོ་དྷིའི་དྲུང་དུ་
འོང་ཞེས་གྲགས་པས། ལྟད་མོ་མཛད་པར་དགོངས་པའི་ཚེ། ཚོགས་བདག་གླང་སྣས་
ཕྱག་འཚལ་ཞིང་སྲོག་གི་སྙིང་པོ་ཕུལ། རྡོ་རྗེ་གདན་གྱི་བྱང་ཕྱོགས་ན་བཅོམ་ལྡན་
འདས་སྐུ་བལྟམས་པའི་བཀོད་པ་ལ། དད་པའི་བློས་རྐྱེན་བྱས་ནས་རྗེ་རྒོད་ཚངས་པ་
སྟེང་ཕྱོགས་འཇིག་རྟེན་གྱི་ཞིང་ཁམས་སུ། སངས་རྒྱས་མ་ཆགས་པད་མའི་སྤྱན་དུ་གྱུར་
པ་ན་ལྷའི་དབང་པོ་བརྒྱ་བྱིན་དུ་སྐྱེས་ནས་ཞབས་ཏོག་བྱེད་པར་སྨོན་ལམ་བཏབ་
གསུང་། དུར་ཁྲོད་ཆེན་པོ་བསིལ་བ་ཚལ་གྱི་གཞི་བདག་དམ་ལ་བཏག(བཏགས)ཤིང་།
རྡོ་རྗེ་གདན་གྱི་ཉེ་བར་འཚེ་བ་ཐམས་ཅད་སྨོན་ལམ་གྱི་སྟོབས་ཀྱིས་ཞི་བར་མཛད་དེ།
དེ་ནས་བོད་ཕྱོགས་སུ་བྱོན་པའི་ལམ་དུ། ཆུ་ལ་མི་འབྱིང་པ་དང་
། སྟག་ལ་རེངས་པའི་
སྦྱོར་བ་ལ་སོགས་པ་མཛད་ཅིང་
། བདེ་ཆེན་སྟེང་དུ་རྗེ་རྒོད་ཚངས་པའི་ཞལ་ནས། ད་
ནི་འགྲོ་དོན་དུས་ལ་བབ་པ་ཡིན་ཞེས་ལུང་སྟོན་པ་བྱུང་
། ཡང་ཌོ་བྷི་ཧེ་རུ་ཀར་གྱུར་པ་
དང་༑ འཇམ་དཔལ་ཨ་ར་པ་ཙ་ནའི་ཞལ་གཟིགས་པ་དང་
། སྐལ་བཟང་སངས་རྒྱས་སུ་
ཞལ་བཞེས་པ་དང་། གྲུབ་ཐོབ་བརྒྱ་ཆུ(བརྒྱད་ཅུ)རྩ་བཞི་ཚོགས་འཁོར་བསྐོར་བའི་
གྲལ་དུ་བྱོན་པས། ལ་བ་པ་དང་དབྱེར་མེད་དུ་གཟིགས་པ་དང་། འཇིག་རྟེན་གྱི་
84



རྣམ་ཐར་རྫོགས་ལྡན་བདེ་བའི་དགའ་སྟོན།
ལོངས་སྤྱོད་ལ་དགུག་པའི་སྦྱོར་བ་མཛད་པ་ལ་སོགས་གྲུབ་རྟགས་དུ་མ་བསྟན་ཞིང་
།
སྙེ་ནམ་གྱི་དབུ་མ་པས་རྗེ་རྒོད་ཚངས་པ་ལ་ངན་སྨྲས་བྱེད་པ་བཏུལ་ཏེ་གསུངས་པ།
ང་གྲངས་མེད་བསྐལ་པར་ཚོགས་བསགས་པས། །རྣམ་དག་དལ་འབྱོར་རིན་
ཆེན་ཐོབ། །དོན་མེད་ལས་ལ་མ་བཀོལ་བས། །ལང་ལིང་ཚེ་ལ་ཡིད་མ་ཤོར། །གཙང་བོ་
དོང་རིན་རྩེའི་ཞབ(ཞབས)ལ་གཏུགས། །རབ་འབྱམས་བཀའ་ལ་བློ་གྲོས་སྦྱངས། །མདོ་
རྒྱུད་དོན་ལ་མ་རྨོངས་པས། །དོན་མེད་བུད་མེད(དོན་མེད་འུད་ལ}ལ་ཡིད་མ་ཤོར། །
ཕ་རྒྱུད་གསང་བ་འདུས་པ་དང་། །མ་རྒྱུད་བཞི་ཡི་ཚིག་ལ་མཁས། །མཉམ་པ་དུས་ཀྱི་
འཁོར་ལོ་ཤེས། །དམན་པའི་ལམ་ལ་ཡིད་མ་ཤོར། །རྡོ་རྗེ་འཆང་ཆེན་རྒོད་ཚངས་པ། །
ཕ་ཐམས་ཅད་མཁྱེན་པའི་ཞབས་ལ་གཏུགས། །གང་ཟག་སློབ་དཔོན་མ་བཙལ་བས།
དབུ་མ་པ་ལ་ཡིད་མ་ཤོར། །མ་ཧཱ་བོ་དྷིའི་ཞབས་ལ་གཏུགས། །བྱང་ཆུབ་ཤིང་ལ་བརྐྱང་
ཕྱག་བཙལ། །དྷ་དུ་དྷ་རའི་མཆོད་རྟེན་མཐོང་
། །ཤིང་ཀུན་རི་ལ་ཡིད་མ་ཤོར། །སྤྲུལ་
ཡུལ་དྲུ་མ་ཐ་ལ་ན། །ཡུམ་བཅོམ་ལྡན་འདས་མ་དངོས་དང་མཇལ། །ཟག་མེད་ཡོན་
ཏན་མཐའ་དག་བྱུང་། །བལ་ཡུལ་ཚོང་ལ་ཡིད་མ་ཤོར། །བླ་མ་བརྒྱུད་པའི་སྒྲུབ་པ་ཡི། །
མ་ནོར་གདམས་པ་དོན་གྱི་བཅུད། །བདུད་རྩི་གནད་ཀྱིས(ཀྱི)སྙིང་ཁུ་འཐུང་། །དོན་
མེད་མཐུ་ལ་ཡིད་མ་ཤོར། །ཞེས་སོ། །དེའི་དུས་སུ་སྐྱེ་བ་བདུན་པར་ཞལ་གྱིས་བཞེས་
ཤིང་གདུལ་བྱའི་རྟེན་འབྲེལ་དང་མངོན་པར་ཤེས་པ་མང་དུ་གསུང་
། སྐུ་བསོད་དཔག་
དུ(ཏུ)མེད་པ་བྱུང་བ་ལ། དཔོན་བྱིན་རྡོར་ན་རེ། ཨོ་རྒྱན་པ་ལ་དབང་སྡུད་ཡོད་པར་
འདུག་ཟེར་བ་ལ། །འདོད་ཆགས་དག་པའི་བདེ་སྟོང་འདི། །གནས་གསུམ་མཁའ་
འགྲོའི་སྲོག་སྙིང་ཡིན། །ཞེས་སོགས་གསུངས།
དེའི་ཚེ་རྡོ་རྗེ་གསུམ་གྱི་བསྙེན་སྒྲུབ་ཀྱིས་སྐལ་ལྡན་དཔག་ཏུ་མེད་པ་སྨིན་གྲོལ་
85



ལོ་པཎ་གྱི་རྣམ་ཐར་ཕྱོགས་བསྒྲིགས།
ལ་བཀོད་དེ། ངས་ཁྲིད་བཏབ་ན། ལུང་པ་གྲུབ་ཐོབ་ཀྱིས་འགེངས་པར་འདུག་སྟེ། རང་
གི་ཁམས་ལའང་ཅུང་ཟད་གཟན་པར་འདུག །བཀའ་བརྒྱུད་རིན་པོ་ཆེ་གོང་མའི་ཁྲིད་
སྲོལ་ལ་ཅུང་ཟད་གནོད་པར་འདུག་གསུངས་ནས་ཤིན་ཏུ་གསང་བར་གདམས།
བདེན(བདེ)ཆེན་དུ་བརྟན་མ་བཅུ་གཉིས་ཀྱིས་སྟོད་ཧོར་བཟློགས་པར་གསོལ་བ་བཏབ།
རྡོ་རྗེ་དབྱངས་ཅན་མའི་པི་ཝང་གི་སྒྲ་གསན། དབྱངས་གསལ་གྱི་ཡི་གེ་རྣམས་ཞལ་
དུ་ཐིམ་ཞིང་ཕག་མོ་དཀར་མོ་འོད་ཀོར་གྱི་ནང་དུ་བཞུགས་པའི་ཞལ་གཟིགས།
ཕུག་པ་རྒྱ་དོར་དབང་དུ་བསྡུ་བའི་སྦྱོར་བ་མཛད་དེ་གསུངས་པ། ངའི་ཟན་
ཁམས་རེ་བོ་འདི་མིས་བྱིན་པ་མ་ཡིན། ལྷ་འདྲེས་བྱིན་པ་ཡིན། ལྷ་འདྲེས་ང་ཟར་
བཏུབ་ན། ཨོ་རྒྱན་སྤྲུལ་པའི་ཞིང་དུ་ཉིན་མོ་བུད་མེད་དུ་ཡོད་པ་རྣམས། མཚན་མོ་
བྱི་ལ་དང་སྟག་གཟིག་ལ་སོགས་པར་གྱུར་ནས་མིག་དམར་རྫིག་རྫིག་པ་དཔག་ཏུ་
མེད་པ་ཡོད་དེ། དེ་རྣམས་གྱིས་ཀྱང་བཟར་མ་བཏུབ་པ་ཞིག་ཡིན། ཁྱོད་ཀྱི་ཆོས་སྐྱོང་
རྣམས་ངའི་རྐང་པ་ས་ལ་བརྡབས་པ་ཙམ་གྱིས་བརླགས་འགྲོ། ངའི་གཉིད་ཐམས་ཅད་
འོད་གསལ་དུ་ཡོད་དེ། ལས་སྦྱོར་ཐམས་ཅད་རྨི་ལམ་དུ་རྫོགས་འགྲོ་བ་ཡིན་གསུངས།
དེ་ནས་སྦུད་ཏུར་ཐུགས་བསྐྱེད་གསུང་པའི་ཚེ། འོད་ཀོར་གྱི་ནང་དུ་སྤྱན་རས་གཟིགས་
བཅུ་གཅིག་ཞལ་གཟིགས། སླར་ཡང་བླ་ཆེན་དེ་ཁྱིམ་གྱིས་ཞབས་ཏོག་དཔག་ཏུ་མེད་
པ་བྱས། སྐྱི་རོང་ཤེལ་རིར་རྡོ་རྗེ་རྣལ་འབྱོར་མའི་བྱིན་རླབས་སྣང་བ་ཚད་མེད་པ་
གཟིགས། བྱང་ཕྱོགས་ཅང་{ལྕང་}ལོ་ཅན་དུ། རྗེ་བཙུན་རས་ཆུང་པ་བཞུགས། ཁྱོད་
དེའི་སྤྲུལ་པ་ཡིན་ཏེ་ཡར་སྡུད་པ་ཡིན་ཞེས་འོད་ཟེར་ཞིག་བྱུང་བ་དེ་ལ་འཇུས་ནས་
དེའུ་ཕྱིན་བྱས། རེས་བྷིར་བ་པ། རེས་ལ་བ་པ། རེས་ཨིནྟ་བྷོ་དྷི་སྣ་ཚོགས་པ་ཡིན་ཟེར།
གང་ཡིན་ནམ་སྙམ་པ་ལ། བཅོམ་ལྡན་མའི་ཞལ་ནས། སྤྱོད་པ་ཡུལ་ཐོག་ཏུ་རོ་སྙོམ་
86



རྣམ་ཐར་རྫོགས་ལྡན་བདེ་བའི་དགའ་སྟོན།
པས་བྷིར་བ་པ་ཡིན། གཉིད་འོད་གསལ་དུ་ཚུད་པས་ལ་ཝ་པ་ཡིན། འདོད་ཆགས་
བདེ་སྟོང་དུ་ཤར་བས་ཨིནྡྲ་བྷུ་ཏི་ཡིན། དེ་རྣམས་དང་ཁྱེད་དབྱེར་མ་ཕྱེད་གསུང་
།
ཡང་ཁྱོད་སྐྱེ་བ་འདིའི་ཕྱི་མ་ལ་འཇིག་རྟེན་གྱི་ཁམས་འོད་དང་བ་ཞེས་བྱ་
བར་འཁོར་ལོས་བསྒྱུར་བའི་རྒྱལ་པོ་རིན་ཆེན་འབྱུང་{དབྱངས}ཞེས་བྱ་བར་འགྱུར།
དེའི་ཕྱི་མ་ལ་ཡང་འཁོར་ལོས་བསྒྱུར་བའི་རྒྱལ་པོ་ཞིག་དུཏུ)འགྱུར། དེའི་ཕྱི་མ་ལ་
ལྷའི་དབང་པོ་བརྒྱ་བྱིན་དུ་སྐྱེས་ནས་རྒྱལ་བའི་ཞབས་ཏོག་བྱེད་པར་འགྱུར་ཞེས་
ལུང་སྟོན་པ་བྱུང༌། བལ་པོ་རྫོང་གི་ས་ཕྱོགསཤར་ཕྱོགས}འགལ་སོར་འབྱུང་པོ་འདུལ་
བྱེད་ཀྱི་ཞལ་གཟིགས། རྩེ་མ་བརྒྱད་ཀྱིས་ཐུན་མོང་གི་དངོས་གྲུབ་ཕུལ། མང་ཡུལ་ཀོས་
ཀར་ཕུག་དུ(ཏུ)རྡོ་རྗེ་གསུམ་གྱིས་བསྙེན་སྒྲུབ་ཡི་གེར་བཀོད་པ་རྣལ་འབྱོར་མས་དངོས་
སུ་རྗེས་གནང་མཛད། སླར་ཡང་རྒྱ་གར་རྡོ་རྗེའི་གདན་དུ་བྱོན་པའི་ལམ
། ཆུ་བོ་གང་
གའི་འགྲམ་དུ་ཚོགས་བདག་རྟ་དཀར་པོར་སྤྲུལ་དེ(ཏེ)བསུ་བ་བྱས། རྡོ་རྗེ་གདན་
དུ་མཆོད་པའི་ཡོ་བྱད་དུ་མས་མཆོད། ཛོ་ཀི་རྣམས་གྱི(ཀྱི)བར་དུ་གཅོད་པ་བསལ།
རྒྱལ་སྲས་མན་ལུངས(ལུང་)པས། ལྷོ་ཕྱོགས་བེ་ཏའི་ཡུལ་དུ་བྱོན་པའི་རིམ་གྲོར། རྒྱལ་
བའི་སྐུ་གདུངས(གདུང་)ལ་སྐུ་ཁྲུས་གསོལ་ཞིང་འདུག་པའི་ཚེ་བསྟོད་པའི་ཚིགས་སུ་
བཅད་པ་མཛད། རྒྱལ་བུ་ཐམས་ཅད་སྒྲོལ་གྱི་བཞུགས་པའི་གནས། རི་བོ་ཨ་ཡཾ་ག་པར་
པ་ཏ་གཟིགས་ཤིང་
། ལམ་གྱི་ཉེ་བར་འཚེ་བ་ཐམས་ཅད་ཟིལ་གྱི་མནན་ནས། བོད་
ཕྱོགས་སུ་བྱོན་ཏེ། ཀྱི་རོངས(རོང་)ནགས་སུ། བཟོ་མོ་དྲུག་བཅུ་ཙམ་ཀྱིས(གྱིས)ཆང་
མང་དུ་དྲངས་ཤིང་གསོལ་བའི་ཚེ། བྷོ་ཊའི་པཎྜི་ཏས་ཆང་མ་བཏུང་པ་ལ། ཆང་སྐྱུག་
པའི་སྦྱོར་བ་མཛད། རི་བོ་ཤར་གངས་ཀྱི་མགུལ་དུ་བདེ་མཆོག་དྲུག་ཅུ་རྩ་གཉིས་ཀྱི་
ཞལ་གཟིགས་ཏེ།
87



ལོ་པཎ་གྱི་རྣམ་ཐར་ཕྱོགས་བསྒྲིགས།
ཐོག་མཐའ་མེད་པའི་སྐྱེ་གནས་བརྒྱུད་པ་རུ། །ཕུང་བྱེད་བདག་ཏུ་འཛིན་པའི་
མགོ་བོ་འདི། །སྡུག་བསྔལ་ཀུན་གྱི་རྩ་བ་ཐེར་ཟུག་པ། །འཁོར་ལོ་བདེ་མཆོག་བདེ་བའི་
མཆོག་ལ་འབུལ། །རྟག་ཏུ་རང་གི་འདོད་པ་བསྒྲུབས་བསྒྲུབས་ནས། །འཁོར་འདས་
མཉམ་པ་ཉིད་དུ་རྟོགས་དུས་མེད། །སྡུག་བསྔལ་ཀུན་གྱི་རྩ་བ་རང་འདོད་འདི། །
རྩ་བྲལ་རྟོགས་པས་རྩད་ནས་བཅད་བྱས་ཏེ། འཁོར་ལོ་བདེ་མཆོག་བདེ་བའི་མཆོག་
ལ་འབུལ། །ཞེས་སོགས་ངོ་མཚར་བ་དུ་མ་སྣང་ངོ༌
། །
ཡང་རྫོགས་ཆེན་བརྒྱུད་པའི་བླ་མ། སྒེག་ཕྲེང་དཔལ་སྒྲོན། ཉང་ཤེས་རབ་འབྱུང་
གནས། ཉང་སྟོན་རྡོ་རྗེ་སྙིང་པོ་རྣམས་དང་རིམ་པས་འཇལ(མཇལ)། ཆོས་གསུངས།
རྡོ་རྗེ་སྙིང་པོའི་ཞལ་ནས། ཟག་མེད་བདེ་ཆེན་གར་གྱི་རོལ་པ་ལས། །མཉམ་ཉིད་ལྷུན་
གྲུབ་བདེ་བ་ཆེན་པོ་རྫོགས། །ཁྱབ་བརྡལ་ལྷུན་གནས་དྲན་སྟོང་རིག་པའི་གདངས། །
མཉམ་གནས་བདེ་ཆེན་བྱ་རྩོལ་བྲལ་བ་སྔོགས(རྫོགས)། །དམིགས་མེད་ཀུན་ཁྱབ་གར་
ཡང་མི་བདེན་པ། །རིག་པ་སྣ་ཚོགས་ཅིར་ཡང་འཆར་བ་རྫོགས། །ཞེས་སོགས་གསུངས་
ཏེ༑ རྫོགས་ཆེན་གྱི་ཡིག་ཆ་ཡང་མཛད་དོ། །དེའི་ཚེ་ལས་ཆེན་བཅུ་གཉིས་ཀྱི་དབྱེ་
བའི་ལས་གདུལ་བྱ་རྣམས་ལ་བསྟན་ཞིང་། སྔོན་ལིའི་རྒྱལ་པོ་རྡོ་རྗེ་གཞོན་ནུར་གྱུར་པ་
དང་༑ ཨོ་རྒྱན་དུ་གསུམ། ཤམ་བྷ་ལར་གཉིས། བོད་དུ་གཅིག །རྒྱ་གར་འཕགས་པའི་
ཡུལ་དུ་སྐྱེ་བ་བདུན། གཞན་སྐྱེ་བ་དཔག་ཏུ་མེད་པ་དྲན་གསུང་།
དེའི་ཚེ་སྟོང་ཙམ{སྟོང་ཚན}གྱིས་དབང་ཞུས་ཏེ། བུམ་པ་ནམ་མཁའ་ལ་ཆགས་
པ་དང་། ཁྲོམ་ལ་དགུག་པའི་སྦྱོར་བ་མཛད་པ་ལ་སོགས་གྲུབ་རྟགས་མང་དུ་བསྟན
ཞིང་དབུས་སུ་བྱོན་པའི་ལམ་སྟག་གྲུ་ཁ་ནས་མཚུར་ཕུར་ཆོས་རྗེ་ཀརྨ་པ་ཆེན་པོའི་
དྲུང་དུ་བྱོན་ནས། རྒྱལ་བ་རྒྱ་མཚོ། སྐུ་གསུམ་ངོ་སྤྲོད་ལ་སོགས་པའི་གདམས་པ་མང་པོ་
88



རྣམ་ཐར་རྫོགས་ལྡན་བདེ་བའི་དགའ་སྟོན།
དང་༑ དབུ་ཞ་ཞཞྭ་ཞྭ)ནག་ཀྱང་གནང་སྟེ། ལུང་བསྟན་མང་པོ་མཛད་ཅིང་ཐུགས་
ཀྱི་སྲས་དམ་པར་གྱུར་ཏོ། །
དེ་ནས་ལྷ་ས་ལ་སོགས་པ་རྣམས་སུ་རིམ་ཀྱིས(གྱིས)བྱོན་ཏེ། སྙེ་མདོར་རྗེ་རྒོད་
ཚངས་པའི་སྐྱེ་བ་དང་མཇལ། བསམ་ཡས་དང་། ཕག་པོ(མོ)གྲུ་པ་སོགས་སུ་གདུལ་བྱ་
དཔག་ཏུ་མེད་པ་སྨིན་གྲོལ་དུ་མཛད་ཅིང་ཡར་ལུང་མདོ་མཁར་དུ་བླ་མ་སྙེ་མདོའ་བ་
དང་༑ ཕྱག(ཆག)ལོའི་དབོན་པོ་སོགས་ལ་དུས་འཁོར་གྱི་དབང་མཛད་པའི་ཚེ་དག་
སྣང་དུ་སྤྲུལ་པ{དག་སྣང་དང་རྫུ་འཕྲུལ}དུ་མ་བསྟན་ཞིང་། འཇིགས་ཚོགས་ལྟ་བའི་
ཀུན་སློང་གིས། །རྟག་པར་འཛིན་པའི་ཐེར་ཟུག་ཅན། །འཆི་བདག་བདུད་ཀྱིས་ནོན་
པའི་ཚེ། །རྟག་འཛིན་ཅན་ལ་སྙིང་རེ་ཚིམ། །སྡུག་བསྔལ་མི་ལྡན་ནོར་རྫས་སོག །ཕྱུག་
པོར་འདོད་པའི་འཛིན་པ་ཅན། །ལྷོ་སྤྲིན་ལྟ་བུར་ཡལ་ཙམ་ན། །སོ་རུམ་ཅན་ལ་སྙིང་
རེ་ཚིམ། །སྙན་གྲགས་བྱེད་པའི(འདོད་པས}ཚུལ་འཆོས་བྱེད། །བཟང་པོར་འདོད་
པའི་ཆོས་བརྒྱད་མཁན། །ཅི་ལའང་སྨོད་པ་བྱུང་ཙམ་ན། །ཁ(ཁེ)གྲགས་མཁན་ལ་སྙིང་
རེ་ཚིམ། །གནས་འདི་ནི་བོད་ཡུལ་དབུས་ཀྱིས(ཀྱི)ཆ། །ཆོས་རྒྱལ་ཆེན་པོས་བརྩིགས་པ་
ཡི༑ །ཁྲ་འབྲུག་གྲགས་པའི་གཡས་ཟུར་དུ། །མི་འདོད་པ་ཅན་ལ་སྙིང་རེ་ཚིམ། །ཞེས་
གསུངས།
ཡེ(གཡེ)རོང་དུ་ཐང་སྲིན་དང་། ཡར་ལ་ཤམ་ཤུགས{ཤམ་པོ》ལ་སོགས་པ་དུ་
མས་བསུ་བ་བྱས། འཕྲིན་ལས་རྒྱ་ཆེན་པོ་བྱུང་། ཟོན་ཕུག་ཅེས་བྱ་བའི་ཆོམ་རྐུན་རྗེས་
སུ་བཟུང་ཞིང་
། རྒྱལ་པོ་ཟླ་བའི་གོ་ཆས་རབ་གནས་མཛད་པའི་གསེར་ཕྱེ་འབུམ་པ་
གཟིགས། ལོ་རོར་ཉེ་བའི་འཚམས(མཚམས)མེད་སྤྱོད་པ་རྣམས་བཟློག་སྟེ་བྱང་ཆུབ་
ཀྱི་ལམ་ལ་བཀོད། ནེ་ར་གཡུ་མཚོའི་མཚོ་སྨན་གྱིས་ཞབས་ལ་གཏུགས་ཤིང་། དེའི་ཚེ་
89



ལོ་པཎ་གྱི་རྣམ་ཐར་ཕྱོགས་བསྒྲིགས།
ཆོས་རྗེ་རིན་པོ་ཆེ་ཀརྨ་པ་ན་བཟའ་བེར་ནག་དང་། དབུ་ཞཞྭ)ནག་པོ་བསྣམས། སྐུ་
གཟི་མདངས་དཔག་ཏུ་མེད་པ་དང་བཅས་པ། ཆིབས་ནག་པོ་ཞིག་ཆིབས་ནས་ཤར་
ཕྱོགས་ཀྱི་མཁའ་ལ་བྱོན་ཏེ། གཞུགས(བཞུགས)པར་གསོལ་བ་བཏབ་ཀྱང་མ་གནང་
བ་བྱུང་། དེ་ཆོས་རྗེ་བདེ་བར་གཤེགས་པའི་རྟེན་འབྲེལ་དུ་འདུག་གསུངས། དེ་ནས་
ཤམ་པོ་གངས་མགུལ་དུ་སློབ་མ་རྣམས་ཀྱི་(ཀྱིས)ཡུན་རིང་དུ་བཞུགས་པར་ཞུས་པས།
ང་ལུས་ཟུང་འཇུག་ལྷ་སྐུར་བསྟན། ངག་གྲག་སྟོང་འཛིན་མེད་དུ་ཤར། སེམས་འོད་
གསལ་འགྲོ་འོང་མེད་པའི་ཆོས་སྐུར་གྲོལ་ནས་རྒྱལ་ཁམས་མང་པོར་ཕྱིན། མི་རིགས་
མང་པོ་ལྟས(བལྟས)། ནོར་རིགས་མང་པོ་བསྡུས། ཁ་ཟས་ཀྱི་རིགས་མང་པོ་སྔར་ཡང་
ཟོས་པ་ཡིན། ད་ཡང་ས{ད་དབང་ས}གཅིག་ཏུ་བསྡད་ན་ཆག(ཆགས)སྡང་ཡོང་བས་
གཞི་མི་འཛིན། སྔར་ཡང་དགོན་པ་མང་པོ་ཞིག་བཏབ་སྟེ་བོར་བ་ཡིན། བུ་སློབ་གྲྭ་
པ་ཡང་ཕྱོགས་གཅིག་ཏུ་བསྡུས་ན་མང་དུ་འོང་སྟེ་ཆེད་དུ་མ་བཟུང་
། ད་ཐོས་པ་འདི་
རྒྱ་གར་དུ་སྐྱེལ་ནས། རྩད་ཁུང་(ཁུངས)མེད་པར་ཤི་ན་ཤིན་དུ(ཏུ)བཟང་
། སློབ་དཔོན་
གྲོངས་ཟེར་ནས་སློབ་མ་རྣམས་ཀྱིས་ཟན་རྒོང་(སྒོང་)རེ་ཙམ་གྱིས་ཤིད་བྱེད་པ་ལ་
དགོས་པ་ཅི་ཡང་མེད། དེའི་ཕྱིར་ང་སྡོད་སྙིང་འདོད་ན་སྡོད། འགྲོ་སྙིང་འདོད་ན་འགྲོ།
འདིར་འགྲོ་བའི་གཏད་སོ་མེད། གར་དགར་འགྲོ། ཅི་དགའ་བྱེད་པ་ཡིན། འཆི་བ་ལ་
ཡང་དེ་ཙམ་སྐྱོན་དུ་མི་ལྟ། དེའི་ཕྱིར་ང་ཤིན་ཏུ་བདེ་བ་ཡིན་གསུང་།
དེ་ནས་ཅ་བ་ལུང་དུ། རྒྱལ་གྱི་ཟླ་བ་ལ་མཆོད་པ་ཞིག་བྱས་པའི་ཚེ
། གཏད་མེད་
དུ་ཟིལ་ཆེན་པོ་བྱུང་། སྐད་ཅིག་དེ་ཉིད་ལས(ལ)། ཆོས་རྗེ་རིན་པོ་ཆེ་ཀརྨ་པ་ན་བཟའ་
དང་དབུ་ཞ(ཞ)ནག་པོ་གསོལ། གཟི་བརྗིད་ཉི་མའི་དལ་ལྟར་གསལ་བ། བར་སྣང་ལ་
མངོན་སུམ་དུ་བྱོན་ནས། ཞྭ་ནག་གཅིག་གནང་བ་བྱུང་
། དེའི་ཟིལ་གྱིས་དྲུང་ན་ཡོད་
90



རྣམ་ཐར་རྫོགས་ལྡན་བདེ་བའི་དགའ་སྟོན།
པ་ཐམས་ཅད་བརྒྱལ་བར་གྱུར། རྗེ་ཉིད་ལ་དད་པའི་སྟོབས་ཀྱིས་སྤྱན་ཆབ་མང་དུ་
བྱོན༑ དེའི་ཚེ། འགྱུར་མེད་རང་བྱུང་རྡོ་རྗེའི་སྐུ། །རྣམ་དག་རྒྱལ་བ་རྡོ་རྗེ་འཆང་
། །
ཆོས་སྐུ་དྲི་མེད་གདན་ལ་བཞུགས། །སྙིང་པོ་མཆོག་གི་རྒྱུད་པ་འཛིན། །ཞེས་པ་ལ་
སོགས་པ་ཚེག་བར་བདུན་པའི་བསྟོད་པ་དང་། རྒྱུན་ཆགས་ཀྱི་བསྟོད་པ་ཡང་མཛད།
དེ་ནས་རྨོག་ཅོག་ལ་སོགས་པར་རིམ་གྱིས་བྱོན་ཏེ། ངོ་མཚར་གྱི་རྟེན་འབྲེལ་སྣ་ཚོགས་
བསྟན། དེ་ནས་སེ་ཆེན་རྒྱལ་པོའི་གདན་འདྲེན་མི་ཆེན་ཨིན་ཅི་ལ་བྱུང་པ་ལ་འབྱོན་དུ་
མ་གནང༌། དེ་རྗེས་གོ་རོན་རྗེ{ཆེ}གདན་འདྲེན་དུ་བྱུང་པ་ལ་ཡང་མ་བྱོན།
ཡང་དུས་ཕྱིས་མི་ཆེན་ཐོག་ཐི་མུར་གདན་འདྲེན་དུ་བྱུང་པ་ལ་ཡང་མ་བྱོན་
པས༑ དེ་ན་རེ། སྟོབས་ཀྱིས་བཟུང་ནས་ཁྱེར་བ་ཡིན་ཟེར་བ་ལ། ཕྱག་ལྕག་བརྡབས་
བཀའ་བཀྱོན་དྲག་ཏུ་བརྡབས{མཛད}པས་ཁྲོས་ནས་སོང་
། གོང་དུ་སླེབ་དུས་ཉེས་པ་
ལ་བཏུད(གཏུག}སྐད། ཡང་ཕྱིས། མི་ཆེན་ནེ་གུ་ཏ་ཞེས་བྱ་བ་གདན་འདྲེན་དུ་བྱུང་
པས༑ སྔོན་རྡོ་རྗེའི་གདན་དུ། མི་དཀར་པོ་ཞིག་ན་རེ། དུས་ཕྱིས་ཧོར་གྱིས་རྒྱལ་པོས་
ཁྱེད་གདན་འདྲེན་པར་འགྱུར་གྱི། དེའི་གསུངས་མ་བཅག །རྒྱལ་པོ་དེ་ནི་བསོད་
ནམས་ཚད་མེད་པ་དང་ལྡན་ཏེ། རྡོ་རྗེ་གདན་གྱི་མཆོད་རྟེན་དཔག་ཏུ་མེད་པ་འདི་
རྣམས་ཀྱང་དེས་བཞེངས་པ་ཡིན། ཞེས་ལུང་བསྟན་པ་བྱུང་
། མི་དེ་སྤྱན་རས་གཟིགས་
སུ་འདུག །ད་ནི་ན་སོ་རྒས་ཀྱང་འགྲོ་བ་ཡིན། སང་ཕོད་ད་ཙམ་འདིར་སླེབས་པ་ཡིན།
ཞེས་ཆུ་ཕོ་འབྲུག་གི་ལོ་དགུང་ལོ་དྲུག་ཅུ་རྩ་གསུམ་པ་ལ་བཏེགས། ལྷ་སར་ཕེབ་པའི་ཚེ།
གླུ་རུ་ཆོས་དབང་གི་སྲས་པོས་གཏེར་ནས་བཏོན་པའི་ཚེ་ཆུ་ཕྱག་དུ(ཏུ)བྱུང་ཞིང་།
མདོ་ཁམས་ལ་སོགས་ལམ་ན་ཡོད་པའི་སྐྱེ་བོ་ཐམས་ཅད་བྱང་ཆུབ་ཀྱི་ལམ་ལ་བཀོད་དེ།
ཕོ་བྲང་ཆེན་པོར་རྒྱལ་པོ་དང་མཇལ་ཞིང་། མ་བསྒོ་བར་གདན་ལ་བཞུགས་པ་ལ་
91



ལོ་པཎ་གྱི་རྣམ་ཐར་ཕྱོགས་བསྒྲིགས།
སོགས་བརྟུལ་ཤུགས(ཞུགས)ཀྱི་སྤྱོད་པ་སྣ་ཚོགས་པ་མཛད། རོ་བཅུད་ཀྱི་ཕྱག་ལེན་
བསྟན། རྒྱལ་པོ་དད་པར་གྱུར་ཏེ། བཞུགས་པར་གསོལ་བ་བཏབ་ཀྱང་མ་གནང་པར་
རི་བོ་རྩེ་ལྔར་བྱོན། འཕགས་པ་འཇམ་དབྱངས་ཀྱི་ཞལ་གཟིགས། གདུལ་བྱ་སྨིན་གྲོལ་
ལ་བཀོད་ཅིང་
། ལོ་དུས་སུ་སྦུ་ཏར་ཆགས་ཕེབས།
དེ་ནས་ཀྱི་རོང་དུ་བྱོན་ཏེ། དཔལ་གསང་བའི་བདག་པོ་དངོས་ཀྱི་སྐུར་བསྟན་
དུག་གིས་མི་ཚུགས་པའི་སྦྱོར་བ་མཛད། གཤིན་པོ་དངོས་སུ་འབེབས་པ་དང་
། བར་
དོའི་སེམས་ཅན་ཇི་ལྟ་བ་གཟིགས་ཤིང་འདྲེན་པའི་ཐབས་མང་དུ་མཛད་དོ། །ཡང་ཆོས་
རྗེ་ཀརྨ་པའི་སྐྱེ་བ་བྱོན་ཏེ། སྔར་ངས་ཁྱེད་ལ་ཆོས་བཤད་པ་ཡིན། ད་ཁྱོད་ཀྱིས་
ཆོས་ཤོད་ཅིག་ཅེས་སོགས་དུ་མ་གསུངས་ཏེ། གསུངས་པ་དང་མཐུན་པར་བདག་
རྐྱེན་ཕུན་སུམ་ཚོགས་པར་མཛད་དོ། །དེའི་ཚེ། ཛེ་ཡ་པུར་གྱིས(གྱི)རྒྱལ་པོ་བྷུ་ཏ་སེ་
ནས༑ རྒྱལ་བའི་སྐུ་གདུངས(གདུང་)འབུལ་དུ་བཏང་བྱུང་བ་མཆོད་གནས་སུ་མཛད་དེ།
ཕྱག་དང་བསྐོར་བའི་ཁྲིག་སྐུ་མ་འདས་ཀྱི་བར་དུ་མ་ཆག་པར་མཛད་ཅིང་
། ཁྱིམ་བྱ་ལ་
སོགས་པ། དུད་འགྲོའི་རིག་མང་པོ་ལ་ཡང་བསྒོམ་བཏབ་པ་དང་
། གདུལ་བྱའི་ཁམས་
དང་དབང་པོ་དང་བསམ་པ་མཁྱེན་པས། གང་དང་གང་གིས་ཅི་དང་ཅི་བསམ་པ་དེ་
དང་དེ་གསལ་བར་གསུང་ཚུལ་ཟད་པ་མེད་ཅིང་བརྗོད་ཀྱིས་མི་ལོང་།
ཡང་འདི་སྐད་དུ། ང་དང་པོར་ཤམ་པ་ལར་འགྲོ་བའི་འདུན་པ་ཡོད་པ་ལ།
ཕྱིས་ཨོ་རྒྱན་དུ་འགྲོ་བའི་འདུན་པར་གྱུར། ནུབ་གཅིག་རྨི་ལམ་བཟུང་ནས་བལྟར་ཕྱིན་
པས་ཨོ་རྒྱན་མཐོང་ཡང་སྒོ་བས་གཏོང་མ་འདོད། ཕྱི་དེ་ཉིད་ནས་བལྟས་པས་དང་པོ་
ཅུང་ཟད་མ་མཐོང་
། ཅུང་ཞིག་ན་གསལ་བར་མཐོང་སྟེ། བཅོམ་ལྡན་འདས་མ་དང་
མཇལ་ཏེ་གསུང་པ། ཐམས་ཅད་སྟོང་པའི་རང་བཞིན་ལས། །རྨི་ལམ་སྒྱུ་མ་བཞིན་དུ་
92



རྣམ་ཐར་རྫོགས་ལྡན་བདེ་བའི་དགའ་སྟོན།
mm
སྣང་། །ཅིར་སྣང{ཅིར་ཡང}མ་གྲུབ་དངོས་མེད་ལ། །སྣ་ཚོགས་བརྟགས་སྣང་ཉམས་
སུ་མྱོང་། །གང་ཡང་མཐོང་རྒྱུ་མེད་པ་ལ། །དམིགས་མེད་སྣ་ཚོགས་རོལ་མོ་རྣམས། །
རྣལ་འབྱོར་མངོན་སུམ་གཟིག(གཟིགས)མོར་ཆེ། །ཤར་བ་ནམ་མཁའི་འཇའ་ཚོན་
བཞིན། །ཞེས་གསུངས།
རྡོ་རྗེ་ ་མཁའ་འགྲོའི་ཞལ་ནས། ཐུགས་རྗེའི་མངའ་བདག་ཆེན་པོ་ཁྱོད། །སྙིག
(སྙིགས)དུས་འགྲོ་བའི་དོན་སླད་དུ། །མཛད་པ་རླབས་ཆེན་འཁོར་ལོ་བསྐོར། །ཡེ་ཤེས་
སྤྱོད་པ་ཆགས་མེད་སྤྱོད། །ཅེས་དང་། རིན་ཆེན་མཁའ་འགྲོས༴ མཉམ་ཉིད་ངང་ལས་མ་
གཡོས་པར། །གཞན་གྱི་དོན་དུ་ཚད་མེད་བཞིས། །མ་བཅོས་ཐ་མལ་ལྟར་གནས་པས།
སྲིད་གསུམ་ཚར་གཅོད་སྨིན་པར་མཛད། །ཅེས་དང་
། པད་མ་མཁའ་འགྲོས༴ རང་
ཞེ་འདོད་དང་བྲལ་བས། །འཇིག་རྟེན་སྤྱོད་ལས་ལེག(ལེགས)འདས་པ(པའི། །བྱམས་
པས་བསྡུ་བ་རྣམ་བཞི་ཡིས། །མ་རྣམས་བུ་བཞིན་རྗེས་སུ་བཟུང་
། །ཞེས་དང་། སྣ་ཚོགས་
མཁའ་འགྲོས༴ འཁོར་འདས་གཉིས་སུ་མ་བཟུང་པར། །རྨི་ལམ་ཆུ་ལ་སྨིན་གྲོལ{མི་
སྒྲོལ}བཞིན། །བསྒྲལ་དང་མ་བསྒྲལ་གཉིས་མེད་པར། །ཐུགས་རྗེའི་རླབས་ཀྱིས་འགྲོ་བ་
སྐྱོང་༑ །ཞེས་བྱ་བ་རྣམས་ཀྱི་ཏིང་ངེ་འཛིན་གྱིས(གྱི)སྒོ་དུ་མ་ཕྱེ། ཡང་ཀྱི་རོང་འཕགས་
པའི
ཡུལ(དྲུང}དུ། ཤ་བ་རི་དབང་ཕྱུག་དང་མཇལ། རྣམས(རྣམ)པ་དམ་པ་རྒྱ་གར་
དང་འདྲ་བ་ལ་མདུན་གྱི་ནམ་མཁར་ཀྲི་སྣ་སོ་རའི་ལྟག་པ{ཀྲིཥྛ་སོ་རའི་ལྤགས་པ}ལ་
བཞུགས་ནས། ད་ལྟར་གྱི་ཚེས་བཅོ་ལྔ་འདི་ལ་མཆོད་པ་རྒྱ་ཆེན་པོ་བཤམས་ཏེ་གསོལ་
བ་བཏབ་ན་འགྲོ་བའི་དོན་ཕུན་སུམ་ཚོགས་པའི་རྟེན་འབྲེལ་འགྲིགས་པར་འགྱུར་རོ་
ཞེས་གསུངས་ཤིང་། ཏིང་ངེ་འཛིན་གྱི་དབང་ཞིག་བསྐུར་ནས་མི་སྣང་བར་གྱུར། བཅོ་
ལྔ་ལ་དེ་ལྟར་བྱས་པས་དངོས་སུ་བྱིན་རླབས་ཀྱི་སྣང་བ་ཚད་མེད་པ་བྱུང་
། དེ་ནུབ་
93



ལོ་པཎ་གྱི་རྣམ་ཐར་ཕྱོགས་བསྒྲིགས།
དཔའ་བོ་རྣལ་འབྱོར་མ་དཔག་ཏུ་མེད་པས་དབང་བསྐུར་བ་དང་མཆོད་པའི་སྣང་བ་
མང་པོ་བྱུང་ཞིང་
། མདུན་གྱི་ནམ་མཁར་བཅོམ་ལྡན་འདས་བྱོན་པའི་ཐུགས་ཀ་ནས་
འོད་དཔག་དུ(ཏུ)མེད་པ་རང་གི་སྙིང་ཁར་ཐིམ། གདུག(གདུགས)དང་རྒྱལ་མཚན་ལ་
སོགས་པའི་མཆོད་པ་བསམ་གྱིས་མི་ཁྱབ་པས་ནམ་མཁའ་གང་ཞིང་འདི་སྐད་དུ།
ཁྱོད་ནི་པདྨ་(པདྨའི)གེ་སར་བཅས{ལས}། །སྐྱེ་ཤི་ཆགས་མེད་དྲི་བྲལ་བས། །འཕྲིན་
ལས་བཞི་ཡིས་སེམས་ཅན་ལ། །སྣ་ཚོགས་དཔག་མེད་འགྲོ་དོན་མཛོད། །ཅེས་བྱ་བ་
བྱུང་།
ཡང་དེའི་སང་དགོང་རྨི་ལམ་བཟུང་ནས་ཤར་ཕྱོགས་མངོན་དགའ་བལྟར་ཕྱིན་
པས༑ བཅོམ་ལྡན་འདས་འཁོར་དུ་མ་དང་བཅས་པ་མཇལ། ཆོས་ཞུའམ་སྙམས་ཙམ་ན་
གཉིད་སད། དེའི་ཕྱིར་ནུབ་ཕྱོགས་བདེ་བ་ཅན་བལྟར་ཕྱིན་པས། བཅོམ་ལྡན་འདའ་
(འདས)འཁོར་དང་བཅས་པ་མཐོང་། ཆོས་ཞུ་སྙམ་ཙམ་ན་ཡང་གཉིད་སད། ཁོ་བོའི་
ཡི་དམ་གྱི་ལྷ་སྐལ་བཅོམ་ལྡན་མ་རང་ཡིན་པར་འདུག་སྙམ་པ་བྱུང༌
། ཡང་དེའི་སང་
བླ་མ་བདེ་མཆོག་དུ(ཏུ)བསྐྱེད་དེ་མཆོད་པ་རྒྱས་པར་ཕུལ། དུས་འཁོར་བ་སངས་རྒྱས་
རྡོ་རྗེ་དང་
། བོ་དོང་རིན་རྩེ་ལ་ཡང་དེ་ལྟར་སྤྲུལ་ཞིང་ཕུལ་བས་འདོད་པ་མཐའ་དག་
གྲུབ་པ་བྱུང་། ཡང་རྨི་ལམ་བཟུངས་ནས་པོ་ཏ་ལ་ལྟར་ཕྱིན་པས། བྱང་ཆུབ་སེམས་
དཔའ་དུ་མའི་དབུ་ན་མགོན་པོ་སྤྱན་རས་གཟིགས་བཞུགས་འདུག་པ། ང་ལ་སྤྱན་ཆེར་
གཟིགས་པ་ཙམ་གྱི་ཐུགས་ཁ་ནས་འོད་ཟེར་ཁ་དོག་ལྔ་བྱུང་
། ངའི་གནས་གསུམ་དུ་
ཐིམ༔ དེའི་ཚེ་ནམ་མཁའ་ལས་ཆོས་ཀྱི་སྒྲ་བྱུང་སྟེ། བཀའ་རྒྱུད་ཀུན་ཀྱི་གཙོ་བོས། །སྐྱེ་
མེད་ཆོས་སྐུའི་ངང་ལས། །འགག་མེད་ཐུགས་རྗེའི་རྩལ་གྱིས། །འགྲོ་དྲུག་སེམས་ཅན་
རྣམས་ལ། །སྨིན་ཅིང་གྲོལ་བར་མཛོད་ཅིག །ཚད་མེད་སྙིང་རྗེ་ཆེན་པོས། །བྱམས་པའི་
94



རྣམ་ཐར་རྫོགས་ལྡན་བདེ་བའི་དགའ་སྟོན།
གང་(གངས)རི་དག་ལས། །ཐུགས་རྗེའི་ཆར་རྒྱུན་ཕོབ་ལ། །ཉོན་མོངས་མེ་དཔུང་
ཆོམ་ཅིག{ཆིལ་ཞིག། ཅེས་བྱ་བ་བྱུང་།
ཡང་རྨི་ལམ་བཟུངས་ནས། ཡངས་པ་ཅན་དང་། སེར་སྐྱ་ལྟ་རུ་ཕྱིན་པས། ཕྱི་
གསལ་ནང་གསལ་གྱི་གན་དྷོ་ལ་ཆེན་པོ་གཉིས་ཀྱི་བར་ན། རིན་པོ་ཆེའི་ཁྲི་སྟེང་ན་
མཁའ་འགྲོ་སྡེ་ལྔ་བཞུགས་འདུག །ང་ལ་ཞལ་ཟས་ཀྱི་རྣམ་པ་རེ་རེ་སྣང(གནང}ནས་
གཙོ་མོའི་ཞལ་ནས། ཆོས་རྣམས་རྨི་ལམ་འཇའ་ཚོན་བཞིན། །སེམས་ལས་མཁའ་འགྲོ་
ལོག་ན་མེད། །སེམས་ཀྱི་དེ་ཉིད་མངོན་གྱུར་ན། །སེམས་ཉིད་མི་ཕྱེད་རྡོ་རྗེ་སྟེ། །རྡོ་རྗེ་
མཁའ་འགྲོས་བར་ཆད་སྲུང་
། །ཆོག་ཤེས་དགོས་འདོད་རིན་ཆེན་གཏེར། །སངས་རྒྱས་
སྐུ་དང་ཞིང་ཁམས་དང་། །འཁོར་དང་ལོངས་སྤྱོད་ལ་སོགས་པ། །རིན་ཆེན་མཁའ་འགྲོ་
དགོས་འདོད་སྒྲུབ། །ཆགས་བྲལ་མི་རྟོགས(རྟོག)པད་མ་སྟེ། །ཟག་པ་དང་བྲལ་བདེ་
བའི་ཆོས། །བྱ་བ་གཞན་ལས་ཁྱད་འཕགས་པས། །པད་མ་མཁའ་འགྲོ་དབང་དུ་སྡུད། །
སྐྱེ་འགག་དང་བྲལ་ཀརྨ་སྟེ། །ཞི་རྒྱས་དབང་དང་མངོན་སྤྱོད་དང་
། །བསྟན་པ་རིན་ཆེན་
རྒྱས་མཛད{བྱེད}པ། །ལས་ཀྱིས་མཁའ་འགྲོས་འཕྲིན་ལས་བསྒྲུབས། །ཞེས་གསུངས་
ཏེ་མི་སྣང་བར་གྱུར། དེ་འདྲ་བ་བཤད་ཀྱིས་མི་ལང་བ་མང་པོ་ཡོད་གསུང་
།
ཡང་ང་སྙལ་སྨད་ཏེ་ར་ན(ལྟེའུ་ར)ཡོད་དུས། རྒྱལ་པོས་གདན་འདྲེན་གྱི་གསེར་
ཡིག་པ་འདུག་ཟེར་བའི་སྐད་བྱུང་ནས། རྒྱ་ཡུལ་དུ་བློ་ཆགས་སམ་མི་ཆགས་ལྟ་བ་དང་
།
འཇམ་དབྱངས་ཀྱི་དྲུང་དུ་བསྟན་པ་ལ་ཕན་ཐོགས་སམ་མི་ཐོགས་འདྲི་བའི་ཕྱིར། རྨི་
ལམ་བཟུང་ནས་སྤྱན་ལ་སྔར{བཟུང་ནས་རྩེ་ལྔར}ཕྱིན་པས། མགོན་པོ་འཇམ་པའི་
དབྱངས་འཁོར་དུ་མ་དང་བཅས་ཏེ་དབུས་རིའི་རྩེ་ན་བཞུགས་པ་རྒྱང་རིང་པོ་ནས་
མཐོང་། མེ་ཏོག་སྙིམ་པ་གང་ཁྱེར་ཏེ་གཏོར་བས། དབུའི་སྟེང་ན་གདུགས་བཞིན་དུ་
95



ལོ་པཎ་གྱི་རྣམ་ཐར་ཕྱོགས་བསྒྲིགས།
གྱུར༑ ཡན་ལག་བདུན་པ་དང་གསོལ་བ་འདེབས་སྙམ་ཙ་ན། དེའི་ལོང་མེད་པར་
ཐུགས་ཁ་ནས་འོད་ཟེར་བྱུང་ཞིང་སྙིང་ཁར་ཐིམ། གཤིས་ཀྱི་བདེན་འཛིན་ཞིག་ན་
མཆོག་ཡིན་ཏེ། །དེ་སྟེང་གཟུང་འཛིན་བྲལ་བ་མན་ངག་ཡིན། །ཕྱོགས་བྲལ་སྙིང་པོ(རྗེ}
གཞན་དོན་གནད་ཡིན་ཏེ། །འདོད་པ་ཟད་ན་དོན་གཉིས་ལྷུན་གྱི(གྱིས)གྲུབ། །གསུངས་
ནས་ཕྱར་དར་དཀར་པོ་ཆེན་པོ་ཞིག་དང་
། དུང་གཅིག་གནང་
། དུང་དེ་འབུད་དགོས་
སྙམ་ཙམ་ན་གཉིད་སད།
ཡང་ཤཀ་རས་དང་ངེད་གཉིས་རྨི་ལམ་གྱི་རྩལ་སུ་ཆེ་འགྲན་པར་བྱས་ནས་
སུམ་ཅུ་རྩ་གསུམ་བལྟས་པས། ཁོས་ནུབ་དང་པོ་ལ་མ་མཐོང་། གཉིས་པ་ལ་ཁོ་རང་གི་
ཡིད་ཀྱིས་བཟོས་པ་གཅིག་བག་ཙམ་མཐོང་འདུག །ངས་རང་མཚན་ཇི་ལྟ་བ་གཏན་
ལ་ཕེབས་ཏེ། རི་རབ་ཀྱིས་རྣམ་གུར(འགྱུར}། རྒྱུ་ཚད་དང་དཔང་ཚད། ཉེ་དབང་སོ་
གཉིས་ཀྱི་གནས། དབུས་ན་རྣམ་པར་རྒྱལ་བའི་ཁང་བཟང་
། རྡོ་ཨ་མོ་ལི་ཀ། དགའ་
བདེའི་ཚལ་ལ་སོགས་པ་རྣམས་ཇི་ལྟར་བཤད་པ་བཞིན་མཐོང་
། ལྷ་དང་ལྷ་མོ་དཔག་
ཏུ་མེད་པས་ང་ལ་མཆོད་པ་བྱས་ཏེ། མངོན་པ་ནས་བཤད་པ་དང་། དུས་འཁོར་ནས་
བཤད་པའི་བྱེ་བྲག་གཅིག་ལྟ་དགོས་སྙམ་ཙམ་ན། རི་རབ་སུམ་ཅུ་རྩ་གསུམ་དང་
བཅས་པས(པ)གྱུར་གྱིས་འགྱུར་འགྲོ་བའི་སྣང་བ་བྱུང་ཙམ་ན་གཉིད་སད། ཡང་ལྷོ་
ཕྱོགས་དཔལ་གྱི་རི་བལྟ་བར་བྱས་ནས། ནུབ་གསུམ་གྱི་བར་འབད་པས་ཁོས་ཡང་
སྔར་བཞིན་རང་སྣང་བལ་པ{ཝལ་བ}ཞིག་མཐོང་འདུག །ངས་དཔལ་གྱི་རི་མཚན་
ཉིད་པ་བཤད་ཚོད་མཐུན་པ་ཞིག་མཐོང་། ཤ་བ་རི་དབང་ཕྱུག་ཕྱག་ན་མདའ་དང་
གཞུ་འཛིན་པ་སྦྲུལ་གྱི་ག་ཤ་ཅན། རྣལ་འབྱོར་མ་གཉིས་ཀྱིས་སྐུ་བརྟེན་པ་དང་མཇལ།
ཏིང་ངེ་འཛིན་གྱི་མཆོད་པ་རྒྱས་པ་ཕུལ། བདག་རྗེས་སུ་བཟུང་(གཟུང་)འཚལ། བདག་
96



རྣམ་ཐ
ཐར་རྫོགས་ལྡན་བདེ་བའི་དགའ་སྟོན།
གིས་ལམ་ཅི་ཙམ་ན་མཐར་ཕྱིན་ཞུས་པས
། ཡུམ་ཞིག་གིས་ཞལ་ཟས་ཀྱི་རྣམ་པ་འདྲེན་
ཅིང་འདུག་པ་དེ་གཉིས་སུ་བཅད་དེ་གཅིག་ང་ལ་གནང་
། སྔར་མ་མྱོང་བའི་རོ་མཆོག་
ཁྱད་དུ་འཕག(འཕགས)པ་ཞིག་མྱོང་
། ཕྱི་ནང་བདེ་སྡུག་གཉིས་མེད་པས། །གཞན་གྱི་
སྤང་བྱ་ཁྱོད་ཀྱིས་ལོང་། །གཞན་གྱི་བླངས(བླང་)བྱ་ཁྱེད་ཀྱིས་སྤོངས། །བྱང་ཆུབ་སེམས་
ཀྱི་ཀུན་བསླངས་ནས། །མི་བྱ་བ་ནི་ཅི་ཡང་མེད། །ལམ་གྱི་མཐར་ཕྱིན་དེ་ལ་གྱིས། །ཞེས་
གསུང་པས་མི་སྣང་བར་གྱུར། །གཉིད་སད་པ་དང་
། བདག་གི་ལུས་སྦྲུལ་གྱི་ལྤགས་པ་
བརྗེས་པ་བཞིན་འཇའ་ལུས་རྡོ་རྗེའི་སྐུར་སོང་བ་སྙམ་བྱེད། དེ་རྣམས་ཤག་རས་ལ་
བཤད་ནས། དང་ར་མའི་གནས་དེ་ལྟ་བ་ལ་གཅིག་འགྲན་པ་ཡིན་ནོ་བྱས་པས། དང་
ར་མའི་གནས། ངས་སྔར་ཡང་མཐོང་སྟེ། ད་ཁྱེད་དང་མི་འདྲ་ཟེར་ཁོ་མ་ཉན། ཡང་
རྨི་ལམ་བཟུངས་ནས་ཤམ་བྷ་ལར་ཕྱིན་པས། གྲོང་ཁྱེར་ཆེན་པོ་ཞིག་གི་མཐའ་ན། རྒད་
པོ་རྒད་མོ་གོས་ཧྲུལ་པོ་གོན་པ་གཉིས་འདུག །ཤམ་བྷ་ལ་གར་ཡོད་དྲིས་པས། སྣང་བ་
དག་པའི་ས་ན་ཡོད་ཟེར། འོ་ན་ཁྱེད་ཀྱིས་བསྟན་པར་ནུས་སམ་བྱས་པས། ལས་དག་
པའི་སློབ་མ་ལ་སྟོན་པར་ནུས་ཟེར།
འོ་ན་རིགས་ལྡན་རྣམས་གང་ན་བཞུགས། ཁྱད་པར་དུ་ས་སྐྱོང་ཆེན་པོ་གང་ན་
བཞུགས་བྱས་པས། རིགས་ལྡན་རྣམས་ནི་མི་མངོན་ནམ་མཁའི་དབྱིངས་ན་བཞུགས།
ས་སྐྱོང་ཆེན་པོ་དཔལ་ལྡན་ཀ་ལ་པའི་དབུས་ན་བཞུགས་ཟེར། ཡུལ་འདི་ཇི་སྐད་བྱ་
བ་ཡིན་བྱས་པས། ཡུལ་ཆེན་པོ་སོ་གཉིས་ཀྱི་གཅིག་ཡིན་ཟེར། འདི་སྤྲུལ་པར་འདུག་
སྙམ་ནས། མོས་གུས་བྱས། ཡན་ལག་བདུན་པ་ཕུལ་བས། ཁོང་གཉིས་རྒྱལ་པོ་ཡབ་
ཡུམ་གྱི་ཆ་བྱད་རིགས་ལྡན་དུ་གྱུར་ནས། ཐོག་མཐའ་མེད་པའི་རང་བྱུང་ཡེ་ཤེས་
ལསལ}། །ཤམ་བྷ་ལ་དང་རིགས་ལྡན་རྒྱལ་པོ་སོགས། །ཐམས་ཅད་གཉུག་མའི་རྩལ་
97



ལོ་པཎ་གྱི་རྣམ་ཐར་ཕྱོགས་བསྒྲིགས།
དུ་ཤེས་པར་མཛོད། །ལྷ་དང་ཞིང་ཁམས་བཙལ་ནས་ཅི་བྱར་ཡོད། །བདེ་དང་སྡུག་
བསྔལ་འཁོར་དང་འདས་པ་སོགས། །ཐམས་ཅད་སེམས་ལ་རྫོགས་ནས་སྒྲིབ་མེད་
གསལ། །ཞེས་གསུངས་ཏེ་མི་སྣང་བར་གྱུར་པའི་མོད་ལ་ཀ་ལ་པའི་གཞལ་ཡས་ཁང་།
ཆུ་བོ་སི་ཏ་ལ་སོགས་པ་རྣམ་གསལ་པོ་ལམ་པ་གཅིག་མཐོང་། རིགས་ལྡན་གྱི་རྒྱལ་
པོའི་དྲུང་དུ་འགྲོ་སྙམ་ཙམ་ན། སྔར་ཐོས་མ་མྱོང་པའི་སྒྲ་དཔག་ཏུ་མེད་པ་ཞིག་གྲགས་
པས་རྐྱེན་བྱས་ནས་གཉིས་སད། ཡང་གཉིད་བསྒྲིགས། རྨི་ལམ་བཟུང་པས་སྔར་གྱི་འཕྲོ་
མ་རྙེད་གསུང་།
ཡང་ཨ་སུ་ར་གསང་བའི་བྲག་ཕུགས(ཕུག)ན་ཡོད་པའི་ཚེ། ནུབ་ཅིག་བུད་མེད་
མཚར་སྡུག་འོད་དུ་ཆགས་པ་གོས་དང་རྒྱན་ཕུན་སུམ་ཚོགས་པ་རྒྱ་གར་བའི་ཆ་
ལུགས་ཅན་གཉིས་བྱུང་ནས། དུར་ཁྲོད་ཆེན་པོ་བསིལ་བའི་ཚལ་དུ། རྗེ་བཙུན་ཏེ་ལོ་
པའི་སྤྱན་སྔར་གཤེགས་འཚལ་ཟེར། ཉི་མ་དགོང་མོར་འདུག་པས། ད་དོ་ནུབ་མི་ཕྱིན་
བྱས་པ་ལ། ངེད་ཀྱིས་གདན་འདྲེན་ཟེར་ཏེ། རྒྱ་གར་བའི་མདོ་ལི་ལ་བཏེགས་ནས་
ཕྱིན་པ་སྙམ་བྱེད། སྐད་ཅིག་གིས་བསིལ་བའི་ཚལ་དུ་སླེབས། དེ་ན་མཁའ་འགྲོ་མ་
དཔག་ཏུ་མེད་པའི་དབུས་ན་རྣལ་འབྱོར་གྱི་དབང་ཕྱུག་ཏེ་ལོ་པ་གཟི་བརྗིད་དཔག་
ཏུ་མེད་པ་དང་ལྡན་པ། རིན་པོ་ཆེའི་ཁྲིའི་སྟེང་ན་མཁའ་འགྲོ་མ་བཞིས་སྐུ་བརྟེན་ཏེ་
བཞུགས་པ་དང་མཇལ། དེའི་མདུན་རིན་པོ་ཆེའི་ཁྲི་ཞིག་གི་སྟེང་ཀྲིཏྟི་སཱ་རི་དང་སྟག་
གིས་ལྤགས་པའི་སྟེང་དུ་བཞག །སྐྱེ་བ་བདུན་པའི་ཤ་ལ་ཚོགས་འཁོར་བྱས། ལུས་ཟག་
མེད་ཀྱི་བདེ་བས་གང་། རྗེ་ཏེ་ལོ་པའི་ཞལ་ནས། སྲིད་ཞིའི་དབང་ཕྱུག་མཁའ་འགྲོའི་
གཙོ༑ །གསང་བའི་བདག་པོས་བྱིན་གྱིས་བརླབས། །དྲག་པོའི་ལས་ལ་མངས་བརྙེས་པ། །
མ་རུངས་འདུལ་བའི་མཐུ་རྩལ་ཅན། །གསུངས་ནས་གསོལ་རས་གཅིག་གནང་བའི་
98



རྣམ་ཐར་རྫོགས་ལྡན་བདེ་བའི་དགའ་སྟོན།
སྣང་བ་བྱུང་མ་ཐག་གཉིད་སད་གསུང་། ལར་དེ་ཐམས་ཅད་ལ་དགོས་པ་མེད། མ་
བཅོས་རིག་པའི་རང་བབས་རང་བྱུང་རིག་པའི་གནས་ལུགས་ལམ་དུ་བྱེད་དགོས་པ་
ཡིན༑ ཞེས་སོ། །
རྗེ་རྒོད་ཚངས་པ་ལ་གསོལ་བ་འདེབས། །བདག་མཆིས་རྣལ་འབྱོར་འདུག་པ་
འདི༑ །རྒྱ་བོད་གཉིས་ཀྱི་ཤན་དྷ་རི། །བླ་མ་མཚན་ལྡན་ཞབས་ལ་གཏུགས། །ཐ་མལ་
རིག་པའི་རང་ངོ་ཤེས། །ང་འཁོར་བའི་རང་གཟུགས་སྒོམ་པ་ལས། །ཐར་པ་ཐོབ་ནས་
དགོས་པ་མེད། །ང་སྣང་བ་སྣ་ཚོགས་སྒོམ་པ་ལ། །མཉམ་པར་བཞག་ནས་དགོས་པ་
མེད༑ །འགལ་མཐུན་རིག་པའི་རྩལ་སྦྱོངས་ལ། །གཡེང་བ་སྤངས་ནས་དགོས་པ་མེད། །
དྲན་ཤར་ཕྱག་རྒྱ་ཆེན་པོ་ལ། །སྣང་བ་བཀག་ནས་དགོས་པ་མེད། །ཉམས་འོད་གསལ་
མ་བུ་མ་འདྲེས་པ། །དྲན་པས་བཟུང་ནས་དགོས་པ་མེད། །སྣང་གྲགས་རིག་པའི་ཆོ་
འཕྲུལ་ལ། །གཞན་སྣང་བཀག་ནས་དགོས་པ་མེད། །ཞེ་འདོད་གང་ཡང་མེད་པ་ལ། །
ཆེད་དུ་བཟུང་ནས་དགོས་པ་མེད། །ཕྱག་རྒྱ་ཆེན་པོའི་འཁོར་ལོ་ལ། །ཐུན་སྒོམ་བྱས་
ནས་དགོས་པ་མེད། །འགྲོ་བའི་དོན་ལ་བཞུགས་པ་ལ། །ཞི་བདེ་བསྒོམ་པ{ནས}
དགོས་པ་མེད། །གནས་འགྱུར{འགྱུ}ཆོས{རྗེས}ཀྱི་དྲི་མ་ཟད། །གཉེན་པོ་བསྒོམས་
ནས་དགོས་པ་མེད། །ཡིད་ལ་བྱེད་པའི་ཆོས་དང་བྲལ། །བློས་བཟུང་ཚིག་གིས་དགོས་
པ་མེད། །རྡོ་རྗེ་ལུས་ཀྱི་གནས་ལུག(ལུགས)ཤེས། །ཕོ་ཚུགས་བཟུང་ནས་དགོས་པ་
མེད༑ །ཟབ་ལམ་མན་ངག་གནད་ལ་ཕབ། །ཡིད་སྨོན་ཚིག་གིས{བློ་ཡིས}དགོས་པ་
མེད༑ །དཔལ་འགྲན་གྱི་དོ་མེད་རྒོད་ཚངས་པ། །ཡབ་ཆོས་རྗེ་དེ་ཡི་བཀའ་དྲིན་གྱིས། །
མ་རིག་འཁྲུལ་པའི་མགོ་འཁོར་སངས། །དགའ་བདེ་སྐྱིད་པའི་ཉི་མ་ཤར། །མི་
བསམ་རྒྱུ་རྗེས(རྗེ)ལས་མེད། །ཚད་མེད་ཐུགས་རྗེའི་འཕྲིན་ལས་ཀྱིས། །དོན་གཉིས་
མེ་ང་ལ་
99



ལོ་པཎ་གྱི་རྣམ་ཐར་ཕྱོགས་བསྒྲིགས།
འབྱོར་པའི་གཏེར་ཁ་ཕྱེ། །མི་བཟད་རྒྱན་གྱི་འཁོར་ལོ་ཡིས། །སྨིན་གྲོལ་རྒྱུན་ཆད་མེད་
པ་ཡི། །རྣམ་དག་འཁོར་ལོ་བསྐོར་བར་ཤོག། །ཅེས་གསུང་
། ཡང་། གངས་ཅན་གྱི་
སྤྲང་པོ་རིན་ཆེན་དཔལ། །དགྲ་དམ་སེལ་མིན་པས{པ}ཐུབ་པ་མེད། །གཉེན་བླ་མ་མིན་
པས{པ}བསྐྱངས་པ་མེད། །གནས་རི་ཁྲོད་མིན་པས{པ}འགྲིམས་པ་མེད། །དགྲ་རང་
རྒྱུད་མིན་པས{པ}བཏུལ་བ་མེད། །ནོར་ཞེན་ལོག་མིན་པས{པ}བསགས་པ་མེད། །
ངག་བཟླས་བརྗོད་མིན་པས{པ}སྨྲས་པ་མེད། །ཆོས་གཞན་དོན་མིན་པས{པ}བྱས་པ་
མེད༑ །ཅེས་གསུངས་ཤིང་
། གདུལ་བྱ་རྟག་འཛིན་ཅན་སྐྱོ་བ་སྐྱེད་པའི་ཆེད་དུ་མྱ་
ངན་ལ་འདའ་ཁར་སྐྱེ་བ་འཛིན་པ་ལ་གནས་གང་དགའ་བ་ཡིན་གསུང་
།
ལ་ལ་ཞིག་གིས་དགའ་ལྡན་ཀུན་དགའ་མ་ལགས་སམ་ཞུས་པས། གསང་སྔགས་
རྡོ་རྗེ་ཐེག་པ་ལམ་དུ་བྱེད་པ་ལ། ཁམས་དྲུག་ལྡན་མིའི་ལུས་ཕུན་སུམ་ཚོགས་པ་དགོས་
ཏེ༑ དེའི་ཕྱིར་རྒྱ་གར་འཕགས་པའི་ཡུལ་ལམ། ཤམ་བྷ་ལ་ཡི་ཡུལ་ལྟ་བུ་དགའ་འམ་
སྙམ་གསུང་། དེ་ནས་བུ་སློབ་ཐམས་ཅད་ལ་ཞལ་ཏ་དང་བྱིན་རླབས་རྫོགས་པར་མཛད་
དེ; བྱ་ལོ་ཁྲུམས་ཀྱི་ཟླ་བའི་ཚེས་ཉི་ཤུ་ལ་དགོངས་པ་ཡོངས་སུ་རྫོགས་པའི་ཚུལ་བསྟན།
སྐུ་གདུང་རིང་བསྲེལ་གྱི་ཚོགས་དུ་མར་གྱུར། འཇིག་རྟེན་དུ་ངོ་མཚར་བའི་ལྟས་དུ་མ་
ཡང་མཛད། དེ་ལྟར་རྗེ་རིན་པོ་ཆེ་འདི་ཡི་རྣམ་པར་ཐར་པ་བླ་མ་སྙེ་མདོ་བ་ལ་སོགས་
པ་དག་གིས་མཛད་པ་མང་ཞིག་དང་
། རྗེ་ཉིད་ཀྱི་གསུང་སྒྲོས་དང་
། གཙོ་ཆེར་བླ་མ་
བསོད་ནམས་འོད་ཟེར་བས་མཛད་པའི་རྣམ་པར་ཐར་པ་གཞིར་བྱས་ནས། ཕྱི་དང་
ནང་གི་ཡོན་ཏན་རྨད་དུ་བྱུང་པ་ཉུང་ཤས་བསྡུས་ཏེ་མོས་པའི་རྟེན་དུ་བྱས་པའོ། །ཤིན་
དུ(ཏུ)གསང་བའི་རྣམ་པར་ཐར་པ་རྣམས་ནི་བརྗོད་པར་མ་སྤོབས་ཤིང་། གཞན་རྣམ་
པར་ཐར་པ་འདི་དག་གི་ཞིབ་རྒྱས་མཐོང་བར་འདོད་ན། ཨོ་རྒྱན་གྱི་ལམ་ཡིག་ཆེ་
100



རྣམ་ཐར་རྫོགས་ལྡན་བདེ་བའི་དགའ་སྟོན།
ཆུང་དང་། འགུར་འབུམ་དང་། རྣམ་ཐར་ཆེན་མོ་རྣམས་སུ་བལྟ་བར་གྱིས་ཤིག །འདིར་
ནི་ཧ་ཅང་མངས་ཀྱི་དོགས་པས་མ་སྤྲོས་སོ། །
ལ་བ་
བ་ཨེན་ཏུ་བྷོ་ཏི་ཀིཥྛ{ལ་བ་ཨིན་ཏུ་བྷཱུ་ཏཱི་ཀྲིཊྛི}པ། །
བཛྲ་ཀིརྟི་ལ་སོགས་རྣལ་འབྱོར་གཙོ། །
མཐའ་དག་གཅིག་བསྡུས་རྡོ་རྗེ་འཛིན་པའི་དངོས། །
འཁོར་ལོ་བསྒྱུར་རྒྱལ་དབང་པོ་རིན་ཆེན་དབྱངས། །
རྡོ་རྗེ་ཐེག་པས་སྐལ་ལྡན་རྗེས་གཟུང་ཕྱིར། །
གངས་ཅན་ཁྲོད་འདིར་དཔལ་ལྡན་ཨོ་རྒྱན་པ། །
གངས(གང་)དེའི་རྣམ་ཐར་ཟབ་ཅིང་རྒྱ་ཆེ་བ{ལས།
}། །
ཉུང་ངུའི་ཉུང་ངུ་ཅུང་ཟད་འདིར་བསྡུས་སོ། །
མགོན་ཁྱོད་བླ་མར་རྟག་དུ(ཏུ)རབ་རྟེན{བསྟེན}ཞིང་
། །
རྡོ་རྗེ་ཐེག་མཆོག་གངས་ཅན《གསང་ཆེན}སྙིང་པོའི་དོན། །
གཞོམ་མེད་ཁ་སྦྱོར་འོད་གསལ་བདེ་བ་ཆེ། །
སྐད་ཅིག་གེགས་མེད་སྔོན(མངོན)དུ་བྱེད་གྱུར་ཅིག །
ཆོས་ཀྱི་རྗེ་རྒྱལ་བ་ཨོ་རྒྱན་པ་ཆེན་པོའི་རྣམ་པར་ཐར་པ་རྫོགས་ལྡན་བདུད་རྩིའི་
དགའ་སྟོན་ཞེས་བྱ་བ། སྤྲུལ་པའི་རྒྱལ་པོ་ཐོག་མར་བྱོན་པའི་རི་བོའི་རྒྱུད་ཀྱི་ངོགས།
དབེན་པའི་རི་ཁྲོད་དུ་མཁའ་སྤྱོད་པ་དྲི་མེད་དཔལ་ཡེ་ཤེས་ཀྱིས་བསྡུས་ཏེ་རྣམ་པར་
བཀོད་པའོ། །ཤུ་བྷཾ།། དགེའོ།།
101



ལོ་པཎ་གྱི་རྣམ་ཐར་ཕྱོགས་བསྒྲིགས།
www
• ཉམས་
102



༄༅། །གྲུབ་ཆེན་ཨུ་རྒྱན་པའི་རྣམ་པར་ཐར་པ་བྱིན་རླབས་ཀྱི་
ཆུ་རྒྱུན་ཞེས་བྱ་བ་བཞུགས་སོ། །
བསོད་ནམས་འོད་ཟེར་གྱིས་མཛད།
ན་མོ་གུ་རུ་ དཔལ་ལྡན་བླ་མ་དམ་པ་གྲུབ་ཆེན་ཨུ་རྒྱན་པའི་རྣམ་པར་ཐར
པ་བྱིན་རླབས་ཀྱི་ཆུ་རྒྱུན་ཞེས་བྱ་བ། བླ་མ་དམ་པའི་ཞབས་ལ་གུས་པས་ཕྱག་འཚལ་ལོ། །
གང་ཞིག{གང་གིས}ཉོན་མོངས་དང་ནི་ལས་དང་སྡུག་བསྔལ་རང་བཞིན་
ཡན་ལག་བཅུ་གཉིས་རྣམས་འགོག་ཅིང་
། །
དངོས{སད}དང་རྨི་ལམ་གཉིད་སྟུག་བཞི་བའི་གནས་སྐབས་རྣམས་ནི་བག་
ཆགས་བཅས་པ་ཡོངས་བརྗེས་ནས། །
རྒྱལ་བའི་ལྷན་ཅིག་སྐྱེས་དང་ཆོས་དང་ལོངས་སྤྱོད་རྫོགས་དང་སྤྲུལ་པའི་སྐུ་
ཉིད་མངོན་དུ་མཛད། །
དེ་ལྟ་ན་ཡང་(དེ་ལྟ་བས་ནའང་}ཟློས་གར་རྣམས་ཀྱིས་སྲིད་པར་སྐྱེ་རབས་སྣ་
ཚོགས་སྟོན་པ་དེ་ལ་འདུད། །
ཁྱེད་ཀྱི་ཡོན་ཏན་ཕྲིན་ལས་རྣམས་ནི་སོ་སོའི་སྐྱེ་བོའི་ཡིས། །
103



ལོ་པཎ་གྱི་རྣམ་ཐར་ཕྱོགས་བསྒྲིགས།
འཇལ་འདོད་དེ་ནི་ནམ་མཁའི་མཐའ་ལ་མིག་བཞིན་ཇི {མིག་རྒྱུང་གིས}
བཞིན་ཏེ༑ །
འོན་ཀྱང་ཆུ་གཏེར་ཆེ་ལས་སྐྲ་རྩེས་ཆུ་ཐིགས་ལེན་པ་ལྟར། །
ཚུ་རོལ་མཐོང་བའི་སྣ་བའི {སྣང་བའི}དབང་པོ{གིས}གང་མཐོང་དེ་ནི་
འདིར་བརྗོད་དོ། །
དཔལ་ལྡན་བླ་མ་དམ་པ་ཆོས་ཀྱི་རྒྱལ་པོ་ཆོས་ཀྱི་རྗེ། བཤེས་གཉེན་དམ་པའི་
རྒྱུད་པ་བར་མ་ཆད་པའི་རིགས་ཅན། རྒྱ་བོད་ཀྱི་བླ་མ་མཁས་ཤིང་གྲུབ་པ་བརྙེས་པ་
སུམ་ཅུ་ཙམ་གྱི་ཞབས་ཀྱི་པདྨོ་ལ་བརྟེན་པས། ཤེས་བྱ་ཐམས་ཅད་ལ་དབང་འབྱོར་
བ༑ ཁྱད་པར་ངེས་པ་ཁོ་ནར་ཕྱག་རྒྱ་ཆེན་པོ་ལ་དངོས་གྲུབ་བརྙེས་པ། ཆོས་རྗེ་རྒྱལ་
བ་རྒོད་ཚང་པ་ཆེན་པོས་རྗེས་སུ་བཟུང་ནས་གཟུང་འཛིན་གྱི་ཤེས་པ་དབྱིངས་སུ་
གྲོལ་བ། དཀའ་ཐུབ་ཀྱི་གདུང་བ་སྣ་ཚོགས་ཀྱི་སྒོ་ནས་རི་ཁྲོད་དང་བས་མཐའ་རྣམས་
སུ་སྒྲུབ་པ་མཛད་པས་ཐུགས་དམ་གྱི་ལྷ་དུ་མའི་ཞལ་གཟིགས་པ། ཡུལ་ཆེན་པོ་རྣམས་
སུ་བརྟུལ་ཤུགས་ཀྱི་སྤྱོད་པས་གདུག་པའི་མཁའ་འགྲོ་མ་རྣམས་ཟིལ་གྱིས་གནན་ནས་
ཡོན་ཏན་གྱི་འཕེལ་བ་གོང་ནས་གོང་དུ་རྒྱས་པ།
ཨུ་རྒྱན་སྤྲུལ་པའི་ཞིང་ཁམས་སུ་སངས་རྒྱས་ཐམས་ཅད་ཀྱི་ཡུམ་རྡོ་རྗེ་རྣལ་
འབྱོར་མ་དང་མངོན་སུམ་ཉིད་དུ་འཇལ(མཇལ)ཞིང་རྗེས་སུ་བཟུང་ནས། རྡོ་རྗེ་ཐེག་
པའི་ལམ་ཟབ་མོའི་གནད་ཀྱིས་ཕྱུག་པ། རྡོ་རྗེ་གདན་དུ་སྨོན་པ་དང་འཇུག་པའི་བདག་
ཉིད་ཅན་གྱི་བྱང་ཆུབ་ཀྱི་སེམས་མངོན་དུ་གྱུར་པས་གཞན་དོན་གྱི་ཕྲིན་ལས་ཚད་
མེད་པ། དཔལ་ཡེ་ཤེས་ཀྱི་མགོན་པོ་ལྕམ་བྲལ(དྲལ)ཞལ་གཟིགས་ཤིང་
། འཇིག་རྟེན་
104



རྣམ་ཐར་བྱིན་རླབས་ཆུ་རྒྱུན།
གྱི་ལྷ་འདྲེ་ཆེ་དགུས་བཀའ་བཞིན་བསྒྲུབས་པས་ནུས་མཐུའི་དབང་ཕྱུག་དམ་པ། སྐྱེ་
རྒ་ན་འཆི་ཡི་དབའ་ཀློང་རབ་ཏུ་འཁྲུགས་ཤིང་
། འདོད་ཆགས་ལ་སོགས་པའི་ཆུ་སྲིན་
ན་བཀྲའི(དྲའི)ཚོགས་ཀྱིས་འཁྲིགས་པའི་འཁོར་བའི་རྒྱ་མཚོ་ཆེན་པོ་ལས་འགྲོ་བ་
སྒྲོལ་བའི་དེད་དཔོན། མ་རིག་པས་ལྡོངས་པའི་སྲིད་པའི་མུན་ཁང་ཆེན་པོར་ཡང་
ནས་ཡང་དུ་འཁོར་བ་རྣམས་ལ་རང་གི་དེ་ཁོ་ན་ཉིད་སྟོན་པའི་སྒྲོན་མ(མེ)གཅིག་པུ།
ལས་ཀྱི་རླུང་གིས་རང་དབང་མེད་པར་ངན་སོང་གསུམ་དུ་འཕངས་ཤིང་
། སྡུག་བསྔལ་
སྣ་ཚོགས་ཀྱིས་ཉམས(ཉམ)ཐག་པ་རྣམས་འདྲེན་པའི་ལྕགས་ཀྱུ། ལམ་ལོག་པ་དང་
དམན་པའི་ཚང་ཚིང་མི་ཟད་པར་ཞུགས་པ་རྣམས་ཡང་དག་པའི་ལམ་ལ་སྦྱོར་བའི་
དམིགས་བུ། གང་གིས་ཅོད་པན་གྱི་རྒྱུན་དུ་བཟུང་ནས་མོས་གུས་ཀྱིས་བྱི་དོར་ལེགས་
པར་བྱས་ན་དངོས་གྲུབ་རྣམ་པ་གཉིས་བདེ་བླག་ཏུ་འབྱུང་བའི་ནོར་བུ་རིན་པོ་ཆེ། ཆེ་
རུ་རེག་པ་ཆེ་རུ་འཚེངས་ཤིང་
། ཆུང་དུ་རེག་པ་ཆུང་དུ་འཚེངས་པའི་གྲུབ་ཆེན་ཨུ་
རྒྱན་པ་ཞེས་འཇིག་རྟེན་ན་ཉི་མ་དང་ཟླ་བ་ལྟར་གྲགས་པའི་བླ་མ་རིན་པོ་ཆེ་དེ་ནི།
ཚད་མེད་པའི་ཐུགས་རྗེ་ཆེན་པོ་དང་སྔོན་གྱི་སྨོན་ལམ་གྱི་དབང་གིས་བྱང་ཕྱོགས་
གངས་རི་ཡི་ཁྲོད་འདིར་སྤྲུལ་པའི་སྐུར་སྐྱེ་བ་བཞེས་ནས་འཕྲིན་ལས་ཆེན་པོ་བཞི་
དང་༑ བཅུ་གཉིས་ཀྱི་སྒོ་ནས་སེམས་ཅན་གྱི་དོན་མཛད་པ་ལགས་སོ། །
གང་གསུངས་པ་སེམས་ཅན་གྱི་དོན་དུ་སངས་རྒྱས་དང་བྱང་ཆུབ་སེམས་
དཔའ་རྣམས་འཁོར་བར་འཇུག་པ་ནི། འཁོར་བ་པ་རྣམས་ཀྱིས་བརྗོད་པར་བྱ་བ་མ་
ཡིན་ནོ། །འཇིག་རྟེན་དབང་ཕྱུག་སེམས་ཅན་གྱི་དོན་དུ་དམྱལ་བར་ཞུགས་པའི་དུས་
སུ་གཤིན་རྗེའི་ཕོ་ཉ་བ་རྣམས་དང་གཤིན་རྗེའི་རྒྱལ་པོས་བསྟོད་པ་མཛད་པ། གང་
ཞིག་སྲིད་པའི་འཆིང་བ་རྣམས་ལས་གྲོལ་པ་ཡང་ནི་སེམས་ཅན་ཀུན་གྱི་དོན་དུ་སྲིད་
105



ལོ་པཎ་གྱི་རྣམ་ཐར་ཕྱོགས་བསྒྲིགས།
པ་མཛད{འཛིན}། །དེ་ནི་སྟོང་པའི་དོན་དག་སྟོན་མཛད་དུས་ལས་ལས་ཀྱི་འབྲས་
བུ་སྟོང་པ་ལགས(སྟོང་མ་ཡིན}། །སེམས་ཀྱི་དྲི་མ་ཡང་དག་ཡེ་ཤེས་མེས་བསྲེགས་རྟག་
ཏུ་ཡང་དག་བརྩེ་བས་བརླན། །མཛད་སྤྱོད་རྟག་མིན་སེམས་ཅན་དོན་ལ་དགོངས་
པའི(དགྱེས་པའི}སངས་རྒྱས་དེ་ལ་བདག་འདུད་དོ་བདག་ཅག་འདུད། །ཞེས་པའོ། །
དེ་ཡི་ཕྱིར་སངས་རྒྱས་དང་བྱང་ཆུབ་སེམས་དཔའ་རྣམས་མངལ་དུ་འཇུག་པའམ་
དམྱལ་བར་གཤེགས་པ་ནི་བྱིས་པ་སོ་སོའི་སྐྱེ་བོ་རྣམས་ཀྱིས་རྣམ་པར་བརྟག་པར་མི་
ནུས་སོ། །ཕ་རོལ་དུ(ཏུ)ཕྱིན་པ་བཅུ་བསྒྲུབས་པས་ས་བཅུའི་དབང་ཐོབ་པའི་བྱང་ཆུབ་
སེམས་དཔའ་གཅིག(དག}གིས་ཀྱང་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་
ཁམས་སུ་སྤྲུལ་པའི་སྐུ་དུ་མ་དག་གིས་བྱང་ཆུབ་སེམས་དཔའི་གདུལ་བྱ་རྣམས་ལ་
བྱང་ཆུབ་སེམས་དཔའི་ཆོས་སྟོན་པར་མཛད་དེ། བྱང་ཆུབ་སེམས་དཔའ་དེ་ལྟ་བུ་ནི་
དུ་མ་ཡིན་ནོ(བྱང་ཆུབ་སེམས་དཔའ་དེ་དུ་མ་ནི་མ་ཡིན་ནོ། །
དེ་བཞིན་དུ་སྔོན་གྱི་སྨོན་ལམ་གྱི་སྟོབས་ཀྱིས་བསོད་ནམས་དང་ཡེ་ཤེས་ཀྱི་
ཚོགས་ཡོངས་སུ་རྫོགས་ཤིང་། མི་འཇིགས་པ་ལ་སོགས་པའི་དབང་ཕྱུག་གི་ཡོན་ཏན་
ཕུན་སུམ་ཚོགས་པའི་སངས་རྒྱས་བཅོམ་ལྡན་འདས་ནི། སངས་རྒྱས་ཀྱི་ཞིང་ཁམས་
སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་རྣམས་སུ་སྒྱུ་མའི་སྤྲུལ་པའི་སྐུ།
དྲི་མ{སྒྲིབ་པ}དང་བྲལ་བ་མཐའ་ཡས་པ་མཐའ་དག་གིས་སེམས་ཅན་མཐའ་དག་
གི་སྐད་མཐའ་ཡས་པ་མཐའ་དག་གིས་གསོལ་བ་འདེབས་པ་པོ་སྣ་ཚོགས་ཀྱིས་གསོལ་
བ་འདེབས་པ་ན། སེམས་ཅན་གྱི་སྐད་ལ་རབ་ཏུ་འཇུག་པ་ཐམས་ཅད་མཁྱེན་པའི་
སྐད་ཀྱིས། འཇིག་རྟེན་དང་འཇིག་རྟེན་ལས་འདས་པའི་ཆོས་རྣམས་སྟོན་པར་མཛད་
དེ༑ ཐམས་ཅད་མཁྱེན་པ་དེ་ནི་དུ་མ་ཡིན་ནོ{ཐམས་ཅད་མཁྱེན་པ་དེ་དུ་མ་ནི་མ་
106



རྣམ་ཐར་བྱིན་རླབས་ཆུ་རྒྱུན།
ཡིན་ནོ}། །ཞེས་གསུངས་པ་དང་། མཁའ་འགྲོ་མ་རྡོ་རྗེ་གུར་ལས་ཀྱང་གསུངས་ཏེ།
འཇིག་རྟེན་འདུལ་བར་གྱུར་བྱས་ནས། །འདི་ནི་གཟུགས་རྣམས་དུ་མར་བྱེད། །རི་
བོང་སྟག་དང་སེང་གེ་དང་། །གླང་པོ་རྣམས་ཀྱི་རིགས་རྣམས་སུ། །ཕྱག་རྒྱ་གྲུབ་པའི་
སྙིང་རྗེ་ཡིས། །ཕན་པའི་བློ་ཅན་རྣམས་སྐྱེའོ། །དེ་བཞིན་དུ་དཔལ་བིར་ཝ་པའི་ཞབས་
ཀྱིས་ཀྱང་། ཤིན་ཏུ་སྤྲོས་པ་མེད་པའི་དེ་ཁོ་ན་ཉིད་དུ། སངས་རྒྱས་ཀུན་དངོས་རྡོ་རྗེ་
འཆང་། །རྩོད་པའི་དུས་འདིར་བདག་དོན་དུ། །ཀུན་དང་མཐུན་པར་སྟོན་མཛད་པ། །
དེ་ལྟར་ཤེས་ན་དངོས་ཀུན་གྱིས། །རྟེན་བྱས་དུས་གསུམ་སངས་རྒྱས་ཀྱི། །དངོས་གྲུབ་
རྒྱ་ཆེན་སྣོད་དུ་གྱུར། །ཅེས་པ་ལ་སོགས་པ་རྒྱུད་སྡེ་རྣམས་དང་
། འགྲེལ་པ་མཛད་པ་
པོ་རྣམས་དང་
། རྣལ་འབྱོར་གྱི་དབང་ཕྱུག་གྲུབ་པ་ཐོབ་པ་རྣམས་ཀྱིས་མང་དུ་གསུངས་
པའི་ཕྱིར། སངས་རྒྱས་དང་བྱང་ཆུབ་སེམས་དཔའ་ཆེན་པོ་རྣམས་ཀྱིས་ཐུགས་རྗེ་ཆེན་
པོས་གདུལ་བྱ་རང་རང་དང་མཚམས(འཚམས)པའི་སྐུ་རུ་སྣང་ནས་ཇི་སྲིད་འཁོར་བ་
མ་སྟོངས་ཀྱི་བར་དུ་རྒྱུན་མི་འཆད(ཆད)པར་སེམས་ཅན་གྱི་དོན་མཛད་པ་ལགས་སོ། །
དབང་བཅུ་བརྙེས་པ་གང་གིས(སེམས་པ}གངས་རི་ཡི། །
ཁྲོད་འདིར་བསམས་ཤིང་ཆོས་ལྡན་བཟང་པོ་ཡི། །
རིགས་བཟུང་སྐྱབས་གསུམ་ལྷར་བཅས་འཇིག་རྟེན་འདི། །
རབ་ཏུ་དགའ་བར་ཆོ་འཕྲུལ་སྣང་བར་འགྱུར། །
དེ་ཡང་བདག་ཅག་རྣམས་ཀྱི་ཡོངས་སུ་འདྲེན་པར་གྱུར་པ་དེ་ནི་སློབ་དཔོན་
པདྨ་འབྱུང་གནས་ཀྱིས་སྤྲུལ་པའི་སྐུ་རུ་ལུང་བསྟན་ཞིང་
། སྔོན་མང་ཡུལ་སྐྱིད་རོང་གི་
107



ལོ་པཎ་གྱི་རྣམ་ཐར་ཕྱོགས་བསྒྲིགས།
བར་ཁང{བར་སྒར}ཞེས་བྱ་བ་ཅིག(ཞིག)ན་ཞིང་སྐྱོང་གི{ཞིང་སྐྱེས་ཀྱི}མཁའ་འགྲོ་
ཞིག་ན་རེ། དུས་ཕྱིས་རི་བོ་གངས་ཅན་གྱི་ཤར་གྱི་མགུལ་འདིར་བྱང་ཆུབ་སེམས་
དཔའ་རིན་ཆེན་དཔལ་ཞེས་བྱ་བ་ཞིག་འབྱུང་བར་འགྱུར་རོ། །བྱང་ཆུབ་སེམས་དཔའ་
དེས་སེམས་ཅན་དཔག་ཏུ་མེད་པ་སྨིན་གྲོལ་ལ་འགོད་ནུས་ཤིང་
། ཁྱད་པར་དུའང་
བར་སྒངབར་སྒར}པ་དེ་རྣམས་སྨིན་ཅིང་གྲོལ་བར་བྱེད་པར་འདུག །ང་ནི་དེ་ཡི་བར་
དུ་མི་སྡོད་པར་འདུག་ཟེར་སྐད།
གཞན་ཡང་བྱ་བྲལ་བའི་རྟོགས་ལྡན་ཆེན་པོ་གཅིག་གི་གསུང་ནས། རྗེ་རིན་པོ་
ཆེའི་ཡབ་ལ་དཔོན་ཇོ་འཕན་ཉིད་ལ་སྲས་པོ་བཞི་ཡོང་
། དེ་རྣམས་ཀྱི་ནང་ནས་གཅིག་
ནི་དགེ་བའི་བཤེན་གཉེན་ཆེན་པོར་འགྱུར་ལ། གཉིས་པ་ཁྱིམ་ལ་གནས་པར་འགྱུར་
ཞིང་༑ གསུམ་པ་ནི་རྩོད་པ་མེད་པའི་གྲུབ་ཐོབ་ཆེན་པོར་འགྱུར་རོ། །བཞི་པ་ཡང་
ཁྱིམ་ལ་གནས་པར་འགྱུར་རོ། །ཞེས་ལུང་བསྟན་པ་ལགས་སྐད།
རྗེ་རིན་པོ་ཆེ་ཡི་མི་ཡི་རྒྱུད་འདི་ནི། ཁམས་ཀྱི་གཡར་མོ་ཐང་བྱ་བར་སྐུ་འཁྲུངས་
པའི་རྒྱུས་བྱང་ཆུབ་བཞོན་ནུ་བྱ་བ་དང་
། བཙུན་མོ་ལྷ་ལྕམ་དཔལ་འདྲེན་ཞེས་བྱ་བ་ལ།
སྲས་བྱང་ཆུབ་མཆོག་ཅེས་བྱ་བ་སྐུ་འཁྲུངས་སོ། །རྒྱུས་བྱང་ཆུབ་གཞོན་ནུ་དེ་སྔགས་
སྙིང་(རྙིང་)མའི་ཕྱོགས་ལ་མཁས་ཤིང་གྲུབ་པ་བརྙེས་པ། སྤྲུལ་པའི་སྐུ་ཆོས་རྒྱལ(ཁྲི་
སྲོང་}ལྡེའུ་བཙན་གྱིས་དབུས་ཀྱི་བསམ་ཡས་ཀྱི་གཙུག་ལག་ཁང་ཆེན་པོར་གདན་
དྲངས་ནས་བླ་མའི(བླའི}མཆོད་གནས་སུ་བཏེགས་ཏེ། གྲྭ་པ་ཀ་པཱ་ལ་འགྲེམས་པ་ལྔ་
བརྒྱ་ཙམ་ལ་ཆོས་འཆད་ཅིང་། ཨུ་རྒྱན་གྱི་མཁན་པོ་པདྨ་འབྱུང་གནས་ཀྱི་ཞབས་ལ་
གཏུགས་ཏེ་ཡབ་ཀྱིས་དབུ་སྐྲ་ཕུལ་ནས་རབ་ཏུ་བྱུང་
།
ཨུ་རྒྱན་གྱི་མཁན་པོ་པདྨ་འབྱུང་གནས་ལ་གཞུང་ལུགས་ཀྱི{དང}གདམས་པ་
108



རྣམ་ཐར་བྱིན་རླབས་ཆུ་རྒྱུན།
མང་དུ་ཞུས་སོ། །སྲས་བྱང་ཆུབ་མཆོག་ལ་སྲས་བྱང་ཆུབ་ཡོན་ཏན་ཞེས་བྱ་བ་འཁྲུངས་
སོ། །དེ་ལ་བྱང་ཆུབ་རྒྱ་མཚོ་བྱ་བ་དང་
། ཆོས་ཀྱི་རྒྱ་མཚོ་བྱ་བ་འཁྲུངས་སོ། །བྱང་
ཆུབ་རྒྱ་མཚོ་དེ་སྔགས་རྙིང་མ་ལ་མཁས་ཤིང་། དཔལ་རྟ་མཆོག་ལ་གྲུབ་པ་བརྙེས་
པ་ཞིག་བྱུང་། ཆོས་ཀྱི་རྒྱ་མཚོ་དེ་ཕུར་པ་ལ་གྲུབ་པ་བརྙེས་པ་ཞིག་ལགས་སྐད། དེ་
ལྟར་སྐུ་མཆེད་གཉིས་ལ་ཞབས་ཏོག་པ་རྡོ་རྗེ་ཀུན་ཐུབ་ཅེས་བྱ་བ་དང༌
། གསུམ་གྱིས་
གཙང་སྟོད{གཙང་ལ་སྟོད}ཀྱི་ས་ཆ་ན་གསང་སྔགས་གསར་རྙིང་གི་ཆོས་ལ་མཁས་
པའི་དགེ་བའི་བཤེས་གཉེན་ཅི་འདྲ་བ་བཞུགས་གཟིགས་སུ་བྱོན་པའི་ལམ་ཉང་རོ་
སྨད་ཀྱི་བྱ་རོག་ཚང་དུ་སྔགས་པ་གྲུབ་མཐའ་ལོག་པ་ལ་ཞུགས་པ་ཨར་རྩོ{ ཨར་ཚོ}
བན་དྷེ་བཅུ་བརྒྱད་ཀྱིས་གཙུག་ལག་ཁང་དུ་བཀུག་ནས། ཁྱེད་དཔོན་གཡོག་ལ་ཕྱི་ནང་
གི་མཁའ་འགྲོ་རྣམས་མཉེས་པའི་དམ་རྫས་བྱའོ་ཟེར་ཏེ་རྐང་ལག་ཕུར་བ་བཞི་ལ་
བརྒྱངས་སོ། །རྡོ་རྗེ་ཀུན་ཐུབ་ན་རེ། སློབ་དཔོན་སྐུ་མཆེད་པ་གྲུབ་རྟགས་ཡོད་ན་དུས
ལ་བབ་གདའོ་ཟེར་བས། གཅུང་པོ་ཆོས་ཀྱི་རྒྱ་མཚོ་ན་རེ། ཇོ་ཇོ་བདག་གིས་ཕུར་པའི་
འཁྲབ་ཤོན་ཞིག་བགྱིའམ་ཟེར་བ་ལ། གཅེན་པོའི་ཞལ་ནས། བུ་འཇིགས་མི་དགོས་ཀྱི་
ཟེར་ནས་རྟ་མཆོག་གི་ཏིང་ངེ་འཛིན་གསལ་བཏབ་ནས་སྐུལ་ཅིག་མཛད་པས། སློབ་
དཔོན་གྱི་སྤྱི་གཙུག་ནས་རྟ་མགོ་ལྗང་གུ་གསུང་སྐད་ཅིག་དེ་ཉིད་ལ་ཐོན་ནས་རྟ་སྐད་
ཐེངས་གསུམ་བཏོན་པས། ཨར་རྩོ{ཨར་ཚོ}བན་དྷེ་བཅོ་བརྒྱད་བརྒྱལ་ཞིང་
། ས་ལ་
འགྱེལ་བར་གྱུར་སྐད་དོ། །དེ་ནས་དྲན་པ་རྙེད་པའི་ཚེ། ཞབས་ལ་ཕྱག་བཙལ་ནས་
བཟོད་པར་གསོལ་ཏེ། ལོག་པའི་ཆོས་ལུགས་སྤངས་ཏེ་ཡང་དག་པའི་ལམ་ལ་བཀོད་དོ། །
དེ་ནས་ལ་སྟོད་ལྷོའི་ཕྱོགས་སུ་བྱོན་ཏེ། ཕྲག་རྩེ་ཏེ་ཐུང(ཏེ་ཏུང》དུ་གདན་
ཕེབས་ནས། རྒྱུས་བྱང་ཆུབ་རྒྱ་མཚོ་ལ་འབྲོག་མོ་ཞིག་བཙུན་མོར་བཞེས་པས། སྲས་
109



ལོ་པཎ་གྱི་རྣམ་ཐར་ཕྱོགས་བསྒྲིགས།
བསོད་ནམས་གྲགས་པ། བྱང་ཆུབ་གྲགས་པ། ཡོན་ཏན་གྲགས་པ་དང་གསུམ་བྱུང་སྟེ།
སྐུ་མཆེད་གསུམ་གྱིས་རྒྱལ་བའི་གསུང་རབ་མདོ་མངས་ཞལ་མཆལ{ཞལ་མཆམ}
གསུམ། རྒྱལ་བའི་ཡུམ་བསྡུས་པ{རྒྱས་འབྲིང་བསྡུས་པ}ཚར་གསུམ། གསང་སྔགས་
གསར་སྙིང་གི་རྒྱུད་འགྲེལ་དུ་མ་ཞིག་བཞེངས་སོ། །
རྒྱུས་བསོད་ནམས་གྲགས་པའི་སྲས་རྒྱུས་ནག་བདེ་གཤེགས་ཡིན་ཏེ། དེས་ཀྱང་
ཟངས་དཀར་ལོ་ཙཱ་བ་དང་། བ་རི་ལོ་ཙྪ་བ་དང་། སྤྱལ(དཔྱལ)ལོ་ཙྪ་བ་ལ་མཚན་ཉིད་
དང་སྔགས་ཀྱི་ཆོས་མང་དུ་ཞུས་ཤིང་བསླབས་ནས། ཏེ་ཐུང{ཏི་ཏུང}དུ་བསྒྲུབ་པ་
ཡུན་རིང་དུ་མཛད་དོ། །
དེ་ནས་ཞིང་རིངས་སུ་བཞུགས། དེ་ནས་ཡོན་བདག་མོན་བློས་གོ་ལུང་དུ་གདན་
དྲངས་ནས་ས་ཆ་ཕུལ། སྤྲ་ལུང་གི་བཙན་མོ་ཞིག་བཙུན་མོར་བཞེས་པ་ལས། སྲས་
མཆེད་བཞི་འཁྲུངས་པའི་ཆེ་བ་རྒྱལ་ཚ་བསོད་ནམས་འཕགས་ཀྱིས་མཁས་པ་རྩང་
(གཙང་)ནག་པ་ལ་དབུ་མ་སྤྱོད་འཇུག་ལ་སོགས་པ་བསླབས། {གླན་གསལ་འོད་ལ་
སྔགས་གསར་མ་མང་དུ་བསླབས།} ཏོ་ཚ་སྟག་ལོ་རོ་ཟམ{སྟོ་ཚོ་སྟག་ལོ་རོ་ཟོམ}དང་
གསུམ་གྱིས་གནས་བཟླུམ་གནས་ཆུང་དུ་གདན་དྲངས། ས་ཞིང(གཞིས}ཕུལ་ནས་བླ་
མཆོད་དུ་བཏེག་གོ། །དེས་དིང་རི་ཁ་སྒང་གི་ལྕམ་མོ་ཞིག་བཙུན་མོར་བཞེས་པ་ལ་སྲས་
བཞི་བྱུང་བའི་གཉིས་སྐུ་ཚེ་ཐུང་
། གོ་ལུང་པ་ནམ་མཁའ་རྒྱལ་མཚན་གྱིས་དགུང་ལོ་
བཞི་བཅུ{བཅུ་དགུ་པ}ལ་རབ་ཏུ་བྱུང་ནས་བསྙེན་པར་རྫོགས་ཏེ། མཁས་པ་སྟོན་
ལེགས་དང་། བྱ་སྟོན་རྒྱལ་ཤེ་ལ་མཚན་ཉིད་བསླབས། སྔགས་གསར་མ་མང་དུ་
མཁྱེན། གཅུང་པོ་དཔོན་ཇོ་འཕན་ཞེས་བྱ་བ་བྱམས་པའི་སེམས་ཅན་དང་
། སྙིང་
རྗེའི་སེམས་ཀྱིས་རྒྱུད་ཡོངས་སུ་བརླན་པ་དང་
། ལུས་ངག་ཡིད་གསུམ་དགེ་བའི་ལས་
སྙི
110



WA
རྣམ་ཐར་བྱིན་རླབས་ཆུ་རྒྱུན།
འབའ་ཞིག་གིས་དུས་འདའ་བ་གཅིག་ལགས་སྐད། སྐུ་མཆེད་གཉིས་ཀྱིས་མདོ་མངས་
བཞེངས་སོ། །
དཔོན་ཇོ་འཕན་ལ་བཙུན་མོ་སྨན་དགབ་རོ་རིངས་ཀྱི་མོན་མོ་ཕྱུག་མོ་དུ་དགེ
ཞེས་བྱ་བ་ཁབ་ཏུ་བཞེས། བཙུན་མོ་དེ་ཡེ་ཤེས་ཀྱི་མཁའ་འགྲོ་མའི་རིགས་ཅན་ཡིན་ཏེ།
ཡུམ་དེས་ཞོ་དོང་གང་བསྲུབས་པ་ལས(ཞོ་གྲུ་ཚེ་གང་བཀྲོགས་པས}ཐམས་ཅད་མར་
དུ་སོང་ནས་དར་བ་མེད་པར་བྱུང་
། མ་ཕུར་གྱི་སྒྲུབ་མཆོད་ཅིག་མཛད་པའི་དུས་
སུ་ཆང་ཚོད་གཅིག་ལ་ཟླ་བ་ཕྱེད་ཙམ་གྱི་བར་དུ་བཙགས་ཚད་ཆང་དུ་བྱུང་བ་ལ་
སོགས་པ་ཐུན་མོང་དང་ཁྱད་པར་གྱི་ཡོན་ཏན་དུ་མ་དང་ལྡན་པ་ཞིག་ལགས་སྐད།
ཡབ་ཡུམ་དེ་གཉིས་ལ་སྲས་ལྕམ་སྲིང་བདུན་འཁྲུངས་པ་ལས། སྲས་པོ་བཞི་ཡི་གཅེན་
པོ་ཇོ་བཙུན་མདོ་སྡེ་དཔལ་རྒྱལ་མཚན་ཞེས་བྱ་བ། མཚན་ཉིད་དང་རྒྱུད་སྡེ་ཕལ་མོ་ཆེ་
མཁྱེན་པ། ཡོངས་ཀྱི་དགེ་བའི་བཤེས་གཉེན་ཆེན་པོར་གྱུར་པ་ལགས་སྐད། གཉིས་པ་
དཔོན་ནམ་མཁའ་དཔལ་ཞེས་བྱ་བ་དང༌། ཐ་ཆུང་དཔོན་དར་མ་དཔལ་ཞེས་བྱ་བ་
གཉིས་ཀྱིས་ཡབ་ཀྱི་ཁབ་བཟུང་
། ལྕམ་མོ་ནི་ཇོ་ལྕམ་དཔལ་མཛེས་རྒྱན་ཞེས་བྱ་བ་དང་
།
ཇོ་ལྕམ་གཟུགས་མ་ཞེས་བྱ་བ་དང་། ཇོ་ལྕམ་རྡོ་རྗེ་འབུམ་ཞེས་བྱ་བ་དང་གསུམ་བྱུང་
ངོ༌༑ །རྗེ་རིན་པོ་ཆེ་ནི་སྲས་བཞི་ཡི་མཐའ་བཏག(མཐའ་ལྟག}ཡིན་པར་གདའ་སྟེ།
ཡུམ་གྱི་ལྷུམས་སུ་ཞུགས་པའི་དུས་སུ། ཡུམ་གྱི་མནལ་ལམ་དུ་ལུས་ལས་འོད་འཕྲོས་
པ་འཇིག་རྟེན་གྱི་ཁམས་སྣང་བས་ཁྱབ་པར་རྨིས་པ་དང༌
། སྲོད་ལ་མཛོད་དུ་སིངས་པོ་
འཚག་དུ(ཏུ)བྱོན་པས་མཛོད་ཀྱི་ནང་མར་མེ་བཏེག་པ་ལྟར་གསལ་བ་ལ་སོགས་པ་
དགེ་བའི་ལྟས་དུ་མ་བྱུང་ལགས་སྐད།
དེ་ནས་ལྕགས་པོ(ཕོ)སྟག་གི་ལོ་འཕགས་པའི་ཡུལ་དུ་རྣམ་འགྱུར་ཞེས་གྲགས
111



ལོ་པཎ་གྱི་རྣམ་ཐར་ཕྱོགས་བསྒྲིགས།
པའི་ལོ་སྐར་མ{སྐར་མ་ཁྲུམས}། གཟའ་ལྷག་པ(གཟའ་སྤྱི་བོ}། ཉི་མ་གདུ་འུ་ལ་ཡོད་
པའི་ཚེ་སྐུ་བལྟམས་ཏེ། རྣམ་པར་དཀར་བའི་ཆོས་ཀྱི་སྣང་བ་གདུལ་བྱའི་རིགས་ལ{རི་
ལ}རིམ་གྱིས་འཆར་བའི་སྔ་ལྟས་སུ་ཉི་མའི་དཀྱིལ་འཁོར་འཆར་བ་དང་དུས་མཚུངས་
ཤིང་༑ དགེ་བའི་སྔ་ལྟས་སའི་དཀྱིལ་འཁོར་ཆེན་པོ་རབ་ཏུ་གཡོས་ཤིང་
། ནམ་མཁའ་
ལ་སྒྲ་སྙན་པོ་སྣ་ཚོགས་སྒྲོགས་པ་དང་། འོད་ཀྱི་སྣང་བ་ལ་སོགས་པའི་དགེ་བའི་ལྟས་
དུ་མ་དང་ལྡན་པར་གྱུར་ཏོ། །བལྟམས་པའི་ཚེ་ན་སྐུ་ནྱ་གྲོ་དྷ་ལྟར་ཆུ་ཞེང་གབ་པ་དང་།
དབུ་གདུགས་ལྟར་མཚུངས་ཤིང་མཛེས་པ། མདུན་མཐོ་བ། ཡན་ལག་དང་ཉིང་ལག་
གི་ཆ་ཤས་རྣམས་མཐུག་ཅིང་འཇམ་པ། ཤིན་ཏུ་མཛེས་ཤིང་ཡིད་དུ་འོང་བས་སྐྱེ་བོ་
གང་གིས་མཐོང་བས་ཡིད་འཕྲོག་ཅིང་བལྟ་བས་ཆོག་མི་ཤེས་པར་གྱུར་ཏོ། །ཡབ་དཔོན་
ཇོ་འཕན་གྱི་ཞལ་ནས། ངའི་བུ་འདི་འགྲོ་བ་ལ་ཕན་ཐོགས་པ་ཞིག་འོང་གསུངས། ཁུ་
བོ་ཆོས་རྗེ་གུ་ལུང་པ{གོ་ལུང་པ}ནམ་མཁའ་རྒྱལ་མཚན་པ་ཞེས་གྲགས་པ། གསང་
སྔགས་གསར་རྙིང་གི་ཚིག་དོན་ཕལ་མོ་ཆེ་ཁོངས་སུ་ཆུད་པ། དཔལ་བདེ་མཆོག་ལུ་ཧི་
པའི་དཀྱིལ་འཁོར་ཞལ་གཟིགས་ཤིང་གྲུབ་པ་ཐོབ་པ། སྐད་གཉིས་སྨྲ་བ་ཆེན་པོ་ཕྱག་
(ཆག)ལོ་ཙ་པ་ལ་སོགས་པ་ཡོངས་ཀྱི་དགེ་བའི་བཤེས་གཉེན་ཆེན་པོ་དུ་མའི་ཞབས་
ཀྱི་པདྨོ་ཉེ་བར་བསྟེན་པ་དེ་ཡི་ཞལ་ནས་ཀྱང་
། དཔལ་དུས་ཀྱི་འཁོར་ལོའི་ལྟས་ཡིག་
དང་བསྟུན་ན་བྱིས་པ་འདི་གྲུབ་པ་ཐོབ་པའམ། འགྲོ་བ་ལ་ཕན་ཐོགས་པ་ཞིག་འོང་
གསུངས་ནས། མཚན་ཡང་སེང་གེ་དཔལ་ཞེས་བྱ་བར་གསོལ་ལོ། །
སྐྱེ་བ་ཐོག་མ་མེད་པ་ནས་སེམས་ཅན་རྣམས་ཀྱི་སྡུག་བསྔལ་གྱི་ཁུར་འཁྱེར་ཞིང་
།
ཚད་མེད་པའི་བྱམས་པ་དང་། སྙིང་རྗེ་དང༌། བྱང་ཆུབ་ཀྱི་སེམས་ཀྱིས་ཀུན་ནས་
བསླངས་ནས། སྦྱིན་པ་ལ་སོགས་པའི་རྣམ་པར་དཀར་བའི་ཆོས་རྣམས་ལ་གོམས་པར་
112



རྣམ་ཐར་བྱིན་རླབས་ཆུ་རྒྱུན།
གྱུར་པའི་བག་ཆགས་མངོན་པར་སད་པའི་སྟོབས་དང༌། མངལ་གྱི་དྲི་མའི་གཡའི་
སྒྲིབ་པ་དང་བྲལ་བས། ཡེ་ཤེས་ཀྱི་མེ་ལོང་ལ་མི་ཤེས་པའི་གཡའ་ཡིས་མ་གོས་པས།
སྐུ་བལྟམས་ནས་རིང་པོར་མ་ལོན་པ་ལ་ཡུམ་གྱི་པང་ན་ནུ་ཞོ་གསོལ་བ་ལ་མེ་སྟག་
ཕོག་པའི་ཟུག་རྔུ་བྱུང་བ་ཡང་དྲན་གསུང་
། ཙོག་པོ་ཐུབ་པའི་དུས་སུ་གུང་ཆུང(གུམ་
ཆུང}ན་བཞུགས་པ་ལ་ཡུམ་ལ་སོགས་པ་ཐམས་ཅད་ལུག་འཇོ་རུ་བྱོན་པའི་ཚེ་བུད་
མེད་དཀར་མོ་བཞིན་བཟངས་མ་རྒྱན་ཐམས་ཅད་ཀྱིས་བརྒྱན་པ། རེ་དཀར་གྱི་གོས་
གྱོན་པ་ཞིག་ཤིན་ཏུ་འཛུམ་པའི་བཞིན་གྱིས་མིག་གི་འགྱུར་བར་བལྟ་རུ་བྱུང་
། དེ་
མཁའ་འགྲོ་མ་པད་ཏུ་ཡིན་པར་འདུག་གསུང་། གདོད་མ་ཉིད་ནས་མ་ཞུམ་ཞིང་རིག་
པ་ངར་དང་ལྡན་པ་དཀར་པོའི་ཆོས་ཀྱི་བག་ཆགས་ཤིན་ཏུ་ཆེ་བ། ཁྱད་པར་དུ་སྙིང་
རྗེ་ཆེ་བས་བྱིས་པ་གཞན་རྣམས་ཀྱིས་ཕྱི་བ་དང་
། གོང་སྲེག་དང་
། སྦྱང་པོ་ཆེ་ལ་སོགས་
པ་རྣམས་ལ་གནོད་པ་དང་འཚེ་བ་བྱེད་པ་གཟིགས་ཙ་ན་བཟོད་བླགས(གླགས)མེད་
པའི་ཐུགས་རྗེས་སྤྱན་ཆབ་འཆོར་ཞིང་
། སྲོག་ཆགས་འཚེ་བ་ལས་སྐྱོབ་པ། ཉམས་
དང་རྟོགས་པ་རང་ཤུགས་ཀྱིས་མངའ་བས་རྩེད་མོ་རྣམས་ཀྱང་བསྒོམ་པ་དང་བཤད་
པ་ལ་མཛད་པ། རེས་འགའ་ཏིང་ངེ་འཛིན་ལ་ཞག་ལྔ་དྲུག་རེ་འབྱམས་ནས། གསོལ་
བ་དང་ན་བཟའ་བསྣམས{མནབས}པ་ཡང་མི་དྲན། དུས་འདས་ནས་མི་ཚོར་བར་
གཞན་གྱིས་གླེན་པར་མཐོང་བ་ཡང་བྱུང་གསུང་
།
བྱིས་པའི་དུས་སུ་ནས་ཟླུམ་གྱི་བཤག་རིངས་ཞེས་བྱ་བའི་ས་སྒང་ཞིག་ཏུ། གཅིག་
པུར་གཟིམས་བཞུགས་པའི་དུས་སུ་ཐུགས་ཀྱི་འཆར་སྒོ་ལ། འཁོར་བ་འདི་ལ་སྙིང་
པོ་མི་འདུག་པས་ཕྱིས་ཆོས་ཅིག(ཤིག)བྱེད་དགོས། དེ་ཡི་དུས་སུ་ཐོས་པ་བྱ། དེ་ཡི་
དོན་བསྒོམ། སྒོམ་པའི་ཚེ་ན་ད་ལྟའི་རིག་པ་འདི་ལས་གཞན་པའི་སྒོམ་ཞིག་ཡོང་
113



ལོ་པཎ་གྱི་རྣམ་ཐར་ཕྱོགས་བསྒྲིགས།
ངམ་མི་ཡོང་
། ཡོང་ནི་མི་ཐེ་པར{མ་ཐང་བར}འདུག །དེ་དུས་ན་ད་ལྟའི་སེམས་དང་
ཁྱད་པར་ཅི་འདུག་ལྟ་དགོས་སྙམ་པ་བྱུང་སྟེ། དེ་བསྒོམ་གྱི་བག་ཆགས་སད་པར་འདུག །
ཕྱིས་ཀྱང་སྔར་གྱི་དེ་ཀ་ལས་མི་འདུག་གསུང་། གཞན་ཡང་རྩ་རླུང་གི་ཡོན་ཏན་རྣམས་
ཀྱང་ཅི་རིགས་པར་ཐུགས་ལ་འཆར་བ་བྱུང་གསུང་
།
ཉིན་གཅིག་གི་ཚེ་བཙས་མའི་དུས་སུ་བཙས་མ་ལ{རྩས་མའི་དུས་སུ་གཞན་
ཐམས་ཅད་རྩས་ལ}སོང་ཞིང་ནང་ན་གཅུང་པོ་དར་མ་དཔལ་དང་གཉིས་ཀྱིས་
བཞུགས་དུས་སུ་སྒོ་དྲུང་ནས་འབྲས་ཁུད་ཀྱི་ཁུ་སྟོན་གྲ་བའི(པུ་སྟོན་ག་པའི}སློབ་མ་
རྣལ་འབྱོར་པ་ལྔས་ཁུ་སྟོན{པུ་སྟོན》གྱི་མགུར་མ་ལེན་པ་བསན(གསན)པས། ངའི་བླ་
མའི་མགུར་མ་ཞིག་བྱུང་གསུངས་ནས། དེ་མ་ཐག་ཏུ་ཁང་ཐོག་ཏུ་རྒྱུགས་ནས་བྱོན་ཏེ།
སྐད་ཅིག་ཀྱང་མ་ཡེངས་པར་མགུར་ལ་བསན་སྟེ(གསན་ཏེ)། དེ་ནས་རྩམ་པ་འཁར་
ཞོང་ཆུང་པ་གཅིག་གང་དང་། མར་གོང་ཆེ་བ་གཅིག་གནང་གིན་འདུག །
དེ་ནས་ཡབ་ཀྱིས་དྲེད{བྲེ}མོར་ཕྱིས་བཙུན་མོ་ཞིག་ལེན་པ་ཡིན་གསུངས་པས།
ཤིན་ཏུ་ཡང་མ་མཉེས་ཏེ། གཅིག་པུར་གོ་ལུང་དགོན་པར་ཆོས་རྗེ་གོ་ལུང་པའི་དྲུང་
དུ་བྱོན་སྟེ(ཏེ)། བདག་ཆོས་ཅིག(ཤིག)བྱེད་མཉམ(སྙམ)པ་ལ། དཔོན་ཇོ་འཕན་ན་རེ།
ཁྱིམ་བྱེད་ཟེར་ནས་བྱུང་ཞེས་ཞུས་ཏེ། སྤྱན་ཆབ་མང་པོ་བཏང་པས། ཆོས་རྗེ་གོ་ལུང་
པའི་ཞལ་ནས། བུ་མ་ངུ་ཞིག །བུ་རང་ཆོས་ནམ་བྱེད་པའི་དུས་ན་ཨ་ཁུས་རབ་ཏུ་བྱུང་
བས་ཆོག་གསུང་ངོ༌
། །
སྔོན་སྦྱངས་རྣམ་པར་དཀར་བའི་འཕྲོ་རྙེད་ནས། །
ཐུབ་པའི་བསྟན་པ་ཉིན་མོར་བྱེད་པའི་འོད། །
114



རྣམ་ཐར་བྱིན་རླབས་ཆུ་རྒྱུན།
རྣ་བའི་པདྨོ་ཉེ་བར་བསྟེན་པ་ཡིས
། །
གཞུང་ལུགས་རྒྱ་མཚོ་རྣམས་ཀྱི་ཕ་རོལ་སོན། །
དེ་ནས་ཁུ་བོ་དེ་ཡི་དྲུང་དུ་ཆུང་ངུ་ནས་སློབ་གཉེར་མཛད་དེ། དགུང་ལོ་བདུན་
པ་ལ་ཡབ་མེས་ཀྱི་ཆོས་མ་མོ་དང༌། ཕུར་པ་ཕུན་སུམ་ཚོགས་པའི་འཕྲིན་ལས་དང་
།
བདེ་མཆོག་ནག་པོ་པའི་ཞབས་ཀྱི། ཀྱེ་རྡོ་རྗེ་མར་ལུགས་དང་། ཕྱག་ན་རྡོ་རྗེ་འཁོར་ལོ་
ཆེན་པོ་དང་
། ཡོ་ག་གཙོ་དགུ་རྣམས་ཀྱི་ཕྱག་ལེན་རྣམས་མཁྱེན་ཞིང་
། དེ་ནས་དགུང་
ལོ་བཅུ་དྲུག་གི་བར་དུ་ཆོས་བཀའ་དེ་རྣམས་ཀྱི་རྒྱུད་འགྲེལ་ཡན་ལག་དང་བཅས་པ་
རྣམས་ལེགས་པར་ཐུགས་སུ་ཆུད་པར་མཛད། ངེད་ཀྱི་མི་རྒྱུད་འདི་ཡང་རྒྱུས་བྱང་
ཆུབ་གཞོན་ནུ་ནས་བཟུང་སྟེ། ད་ལྟར་གྱི་བར་དུ་མཁས་ཤིང་གྲུབ་པ་བརྙེས་པ་ཤ་སྟག་
བྱུང་བ་ཡིན་ཞེས་གསུང་འབྱོན་པར་གདའ།
དེ་ནས་དགུང་ལོ་བཅུ་དྲུག་པ་ལ་ཐུགས་ཀྱི་དགོངས་པ་ལ། སྡེ་སྣོད་རིན་པོ་ཆེ་
གསུམ་ཁོང་དུ་ཆུད་པར་མ་བྱས་པར་སངས་རྒྱས་ཀྱི་བསྟན་པ་ལ་བྱ་བ་བྱས་པ་མ་
ཡིན་ནོ། །དེ་ཡི་ཕྱིར་ཐོག་མ་ཁོ་ནར་ལྷག་པ་ཤེས་རབ་ཀྱི་བསླབ་པ་གཙོ་བོར་སྟོན་པ་
དམ་པའི་ཆོས་མངོན་པའི་སྡེ་སྣོད་ལ་ཐོས་བསམ་བྱའོ་སྙམ་དུ་དགོངས་ནས། རྩང་
(གཙང་)བོ་དོང་ཨེའི(དབྱེའི}ཆོས་གྲྭ་ཆེན་པོར། ལུང་དང་རིགས་པའི་དབང་ཕྱུག་
སློབ་དཔོན་རིན་ཆེན་རྩེ་བའི་དྲུང་དུ་བྱོན་ནས་ཆོས་མངོན་པ་ཀུན་ལས་བཏུས་པ་
གསན་པ་དང༌། སྐྱེས་སྟོབས་ཀྱི་ཡོན་ཏན་ཤེས་རབ་འགྲན་ཟླ་མེད་པར་གྱུར་པས།
དཀའ་བ་མེད་པར་མཁྱེན་ཞིང་ཀུན་ལས་བཏུས་ལ་མཁས་པའི་གྲགས་པ་ཐོབ་སྟེ།
ཉིན་གཅིག་གི་ཚེ་ཚོགས་སུ་ཆོས་མངོན་པ་ཀུན་ལས་བཏུས་ལ་མ་བདེ་བ་ཡོད་ན་ང་
115



ལོ་པཎ་གྱི་རྣམ་ཐར་ཕྱོགས་བསྒྲིགས།
ལ་དྲིས་ཤིག །ང་ལ་བསམ་མནོ་གསར་པ་ཡང་འགའ་ཞིག་ཡོད་དོ་ཞེས་གསུངས་པས།
དྲི་བ་ནུས་པ་མ་བྱུང་
། སྟོན་པ་ཅིག(ཞིག)ན་རེ། སྤྱིར་ཉིད་ལ་ཆོས་མི་ཤེས་ཟེར་བ་ཡང་
མེད་; བློ་རྩིང་ཟེར་བ་ཡང་མེད་དེ། བསམ་མནོ་གསར་པ་དེ་ལ་ཚྭ་བྲོ་བསམས་པའང་
མེད་ཟེར། དེར་རིན་པོ་ཆེ་པའི་ཞལ་ནས། བསམ་མནོ་ལ་ཚྭ་མི་བྲོ་ན་ཁྱོད་ཀྱིས་ཁོག་
དང་གསུངས་པས། ཉིད་སྨྲ་བ་བཟངས་པས་མི་ཁེགས་ཟེར
། དེར་སྨྲ་བ་བཟང་པ་དེ་སྡེ་
སྣོད་འཛིན་པའི་སྐྱོན་ཆེན་པོ་མ་ཡིན{སྐྱོན་ཆེན་པོ་ཡིན}གསུངས་པས་ཐམས་ཅད་
བཞད་གད་དུ་གྱུར་སྐད།
གཞན་ཡང་སློབ་དཔོན་རིན་ཆེན་རྩེ་མོ་ལ་ཆོས་མངོན་པ་མཛོད་དང༌། ཚད་མ་
རྣམ་པར་ངེས་པ་དང་
། ཤེས་རབ་འགྲེལ་ཆུང་ཡང་གསན་ཏེ། ཚེགས་མེད་པར་ཐུགས་
སུ་ཆུད་པས། འཆད་པ་དང་རྩོད་པ་དང་རྩོམ་པ་རྣམས་ལ་མི་ཤེས་པའི་རབ་རིབ་
དང་བྲལ་བའི་དབང་ཕྱུག་སྡེ་སྣོད་འཛིན་པ་ཐམས་ཅད་ཀྱིས་བསྔགས་པའི་གནས་སུ་
གྱུར་པ་ལགས་སྐད། རྩང་(གཙང་)བོ་དོང་རིན་རྩེའི་སྤྱན་སྔར་ཕྱིན། གཞི་ལམ་འབྲས་
བུའི་ཆོས་རྣམས་ཀུན། །རྒྱལ་བའི་དགོངས་པ་བསྡུས་པའི་གནད། །འཕགས་པ་ཐོག་
མེད་སྐུ་མཆེད་ཀྱིས། །མཛད་པའི་གཞུང་ལུགས་རྒྱ་མཚོ་ཐོབ། །ཞེས(ཅེས)གསུངས།
གཞན་ཡང་འདུལ་བ་ལུང་དང་། མདོ་སྡེ་རྣམས་ལ་ཡང་གཟིགས་རྟོགས་མཛད།
དེ་ནས་རྐྱེན་གང་ཡང་མེད་པར་འབྱོན་སྙིང་འདོད་དེ། ཡུལ་དུ་བྱོན་པས་ཆོས་
རྗེ་རྒོད་ཚང་པ་ཆེན་པོ་དེ་དཔལ་བདེ་ཆེན་སྟེངས་ནས་སྤྱན་ལུང་དུ་བྱོན་པའི་ལམ་གོ་
ལུང་ཕུ་རུ་གདན་ཕེབས་པའི་ཚེ། ཆོས་རྗེ་རྒོད་ཚང་པ་ཆེན་པོའི་ཞལ་ནས་འདིར་དེ་
རིང་གང་ཟག་ལས་ཅན་ཞིག་ཡོང་པར་འདུག་གསུང་སྐད། དེ་ཡི་ཉིན་རྗེའི་དྲུང་དུ་
མཇལ་བས་བྱིན་རླབས་ཀྱིས་བ་སྤུའི་ཚོགས་གཡོས་ཤིང་དད་པ་དཔག་ཏུ་མེད་པ་ཐོབ་
116



རྣམ་ཐར་བྱིན་རླབས་ཆུ་རྒྱུན།
ནས། སྦུད་ཀྲ་དཔལ་གྱི་བདེ་ཆེན་གླིང་དུ་ཆོས་རྗེ་རིན་པོ་ཆེ་པས་ཕྱགས་ཕེབས་པའི་
དུས་སུ་མཇལ་དུ་བྱོན་ཏེ། ཟངས་གཅིག་དང་བུར་ལྟང་གཅིག་གི་ཕྱག་རྟེན་ཕུལ་ཏེ།
རྩ་བ་བཞི་ཆང་དང་བཅས་པའི་སྡོམ་པའི་དགེ་བསྙེན་མཛད་པས། ཆོས་རྗེ་རིན་པོ་ཆེ་
པའི་ཞལ་ནས། སློབ་དཔོན་ཇོ་སྲས། ད་ནི་བཙུན་པ་དང་ཁྱད་མེད་དོ། །སྡོམ་པ་ཐུབ་
པར་དཀའོ། །འོ་ན་ཡང་ཁོང་གིས་ཐུབ་ཐུབ། ཁོང་སྐྱེ་བ་སྔ་མ་ཡང་བཙུན་པ་ཡིན་ལ།
རྒད་པོ་ཁོ་དེ། ཞེས་ཞིག་པོ་བྱང་དཔལ་ལ་གསུང་། ཆོས་རྗེ་རིན་པོ་ཆེའི་དྲུང་ནས་ཀ་ར་
ཕྱག་གི་སྙིམ་པ་གང་ཕྱུངས་ཏེ་གང་གཅིག་གནང་ནས། ཕྱིས་ང་ཅན་སྐོར་གཅིག་ཤོག །
ཁྱོད་ལ་ཐོས་པ་ཙམ་གྱིས་གྲོལ་བ་ཅིག(ཞིག)ཡོད་པ་ཡིན། གལ་ཏེ་ཐོས་གྲོལ་མི་བྱུང་
ཡང་ང་ལ་ཕྱག་རྒྱ་ཆེན་པོ་བྱ་བ་ཡོད། ང་ཡིས་གྲོལ་བ་ལ་ཚེགས་མེད་པར་བྱ་ཡིས་
ལན་གཅིག་ང་ཅན་དུ་ཅི་ནས་ཀྱང་ཤོག་གསུང་
། ཀ་ར་གནང་བ་དེ་ཐམས་ཅད་གསོལ་
ཏེ༑ དེ་ཆོས་རྗེ་རིན་པོ་ཆེས་རྟེན་འབྲེལ་བསྒྲིགས་པ་ཡིན་པར་འདུག་གསུང་
། དགེ
བསྙེན་མཛད་ནས་བྱོན་པའི་རྗེས་ཐོགས་སུ། ཆོས་རྗེ་རིན་པོ་ཆེའི་ཞལ་ནས། བན་
ཆུང་དེ་སྦྱངས་པ་སྔོན་དུ་སོང་བ་ཅིགངཞིག)འདུག་སྟེ། དེ་ཀུན་ལ་བསྟན་པ་ཙམ་གྱིས་
གྲོལ་བ་ཡིན། ལན་ཅིག་ང་ཅན་དུ་ཡོང་དགོས་པའི་རྒྱུ་མཚན་ཡོད་པ་ཡིན་གསུང་།
དེ་ནས་བླ་མ་ཆེན་པོ{གཅེན་པོ་བླ་མ}གོ་ལུང་པ་མདོ་སྡེ་དཔལ་རྒྱལ་མཚན་ལ་ཕ་
རོལ་དུ(ཏུ)ཕྱིན་པ་འགྲེལ་ཆུང་གསན། འདུལ་བ་ལུང་ལ་སོགས་པ་འདུལ་བའི་སྡེ་སྣོད་
རྣམས་གཟིགས་རྟོག་མཛད། ལས་བརྒྱ་རྩ་པ་འདི་ཤིན་ཏུ་བག་ཆགས་འཐུག་པར་
འདུག །ཚར་གཅིག་བལྟས་པས་བློ་ལ་བྱུང་། ཚད་མ་རྣམ་ངེས་ཀྱང་བག་ཆགས་འཐུག་
པར་འདུག་གསུང་
།
117



ལོ་པཎ་གྱི་རྣམ་ཐར་ཕྱོགས་བསྒྲིགས།
བསྟན་རྩ་ཚུལ་ཁྲིམས་བསླབ་པ་ཉེར་གཟུང་ཕྱིར།
།
སངས་རྒྱས་བསྟན་ལ་རབ་བྱུང་བསྙེན་རྫོགས་མཛད། །
ཆོས་ཀྱི་བདུད་རྩིས(ཉིད་ཀྱི་ཐུགས་དམ་སྟེ)འགྲོ་བ་ཚིམ་མཛད་ནས། །
འཇིག་རྟེན་རྣམས་ཀྱིས་མཆོད་པའི་འོས་སུ་གྱུར། །
དེ་ནས་ཐུགས་ཀྱི་དགོངས་པ་སྔོན་གྱི་རྒྱལ་བ་རྣམས་ཀྱང་རབ་ཏུ་བྱུང་བའི་རྟེན་
ལས་མངོན་པར་རྫོགས་སངས་རྒྱས་ཤིང་། ཁྲིམས་ནི་རྒྱུ་དང་མི་རྒྱུའི་ས་བཞིན་དུ། །
ཡོན་ཏན་ཀུན་གྱི་གཞི་རྟེན་ལེགས་པར་གསུངས། །ཞེས་པའི་ཡོན་ཏན་ཐམས་ཅད་ཀྱི་
གཞིའམ་རྟེན་ནི་ལྷག་པ་ཚུལ་ཁྲིམས་ཀྱི་བསླབ་པ་ཁོ་ནར་མཁྱེན་ནས། དགུང་ལོ་ཉི་
ཤུ་ལོན་པའི་ཚེ་མཁན་པོ་ཡུལ་མཐུན་པ་བོ་དོང་རིན་ཆེན་རྩེས་མཛད། ལས་ཀྱི་སློབ་
དཔོན་ཞང་བསམ་གླིང་པས་མཛད། གསང་སྟེ་སྟོན་པ་སློབ་དཔོན་བསོད་ནམས་འོད་
ཟེར་གྱིས་མཛད་དེ། དགེ་འདུན་གྱི་དབུས་སུ་ངུར་སྨྲིག་གི་རྒྱལ་མཚན་བཟུང་སྟེ
། དམ་
པའི་ཆོས་འདུལ་བ་ལ་རབ་ཏུ་བྱུང་སྟེ། བསྙེན་པར་རྫོགས་མཛད། མཚན་ནི་བརྗོད་
པར་དཀའ་བའི་དོན་གྱི་སླད་དུ་མཚན་ནས་སྨོས་ནས་བརྗོད་དེ། རིན་ཆེན་དཔལ་ཞེས་
བྱ་བར་གསོལ་ཞིང་
། དུས་དེ་ཉིད་དུ་བསྙེན་བཀུར་དང་
། འབུལ་བ་ཆེན་པོ་མཛད་ནས།
ཆོས་མངོན་པ་ཀུན་ལས་བཏུས་པ་ལ་བཤད་གསར་མཛད་དོ། །དུས་དེ་ཉིད་ནས་
བཟུང་ནས་ལོ་བཅུ་གཉིས་ཀྱི་བར་དུ་ཤ་ཡང་མི་གསོལ་ཞིང་
། གདན་གཅིག་པའི་བརྟུལ་
ཞུགས་ལ་གནས་པར་མཛད་དེ། མཁས་པ་དང་བཙུན་པའི་གྲགས་པའི་དཔལ་ཐོབ་པ་
ལགས་སོ། །
དེ་ནས་བོ་དོང་རིན་ཆེན་རྩེ་ལ་མངོན་པའི་སྡེ་སྣོད་རྣམས་དང་
། བྱམས་པའི་
118



རྣམ་ཐར་བྱིན་རླབས་ཆུ་རྒྱུན།
ཆོས་ལྔ་ལ་སོགས་པའི་བྱམས་ཆོས་ཉི་ཤུ། ཞང་བསམ་གླིང་པའི་རིག་ཚོགས་དྲུག །
རྒྱུན་སྣང་བདེན་གསུམ། ཚད་མ་སྡེ་བདུན་མདོ་དང་བཅས་པ། མཁན་ཆེན་ལྷོ་བྲག་པ་
ལ་འདུལ་བ་མདོ་རྩ། ལས་བརྒྱ་པ། རྣམ་འབྱེད་ཀྱི་འགྲེལ་པ་ཆ་ལག་ཚང་བ་གསན་ནོ། །
བརྗོད་པ་དང་ནི་རྗོད་པར་བྱེད་པའི་གཞུང་། །
མཁའ་དང་མཉམ་པའི་དུས་ཀྱི་འཁོར་ལོ་ཡི། །
ཕྱི་ནང་གཞན་གྱི་དོན་ལ་ལེགས་བསླབས་ཏེ། །
སྤྲུལ་པའི་སྐུ་ལས་ལུང་སྟན་གདམས་པ་ཐོབ(རྗེ་བཙུན་ཉིད་ལ་ཟེར་བ་འདུག)། །
དེ་ནས་སློབ་དཔོན་རིན་རྩེ་ལ་དུས་འཁོར་འབྲོ་ལུགས་ཚར་གཅིག་གསན་པའི་ཚེ།
སློབ་དཔོན་གྱི་ཞལ་ནས། འཇིག་རྟེན་གྱི་ཁམས་ན་ཡོད་པའི་ཆོས་གཞན་ཐམས་ཅད་
ཤེས་པར་བྱ་ཡི། དུས་འཁོར་ཞོག་ཟེར་ན་ང་མི་ཉན་གསུང་ཞིང་
། དུས་འཁོར་ལ་དད་
པ་དཔག་ཏུ་མེད་པ་ཐོབ་ནས། །གོ་ལུང་དུ་བྱོན་ནས་བླ་མ(གཅེན་པོ་བླ་མ}གོ་ལུང་
པ་མདོ་སྡེ་རྒྱལ་མཚན་དཔལ་ལ་ཡང་དུས་ཀྱི་འཁོར་ལོ་བླ་མ་ཆག་ལོ་ཙ་བའི་བཤད་
སྒྲོས་ཚར་གཅིག་གསན་ཞིང་
། རྩིས་རྣམས་ཀྱང་བྱང་པར་བསླབས་ཀྱང་
། ཐུགས་ཀྱི་སྤྲོས་
པ་མ་ཆོད་པར། ཐུགས་ཀྱི་དགོངས་པ་ལ་རྒྱུད་ཐམས་ཅད་ཀྱི་རྡོ་རྗེའི་ཚིག་འབྱེད་པར་
བྱེད་པ་ལ་དཔལ་དུས་ཀྱི་འཁོར་ལོ་འདི་ཡི་ཐེ་ཚོམ་རྣམས་ལེགས་པར་ཆོད་པ་ཞིག་
བྱེད༑ བགྲོད་ན་ཤམ་བྷ་ལར་འགྲོ། མ་བགྲོད་ཀྱང་དབུས་རྩང་(གཙང་)གི་དུས་འཁོར་
ཤེས་ཟེར་བ་ཐམས་ཅད་ལ་གཏུགས་ཏེ་ལེགས་པར་བསླབ་དགོངས་པ་ལ། གཅེན་པོ་བླ་
མ་གོ་ལུང་པའི་ཞལ་ནས། གཙང་པོ་སྣོར་མངས་དགོན་པ་ཞེས་བྱ་བ་ན། སློབ་དཔོན་
119



ལོ་པཎ་གྱི་རྣམ་ཐར་ཕྱོགས་བསྒྲིགས།
སངས་རྒྱས་རྡོ་རྗེ་ཞེས་བྱ་བ་རྩ་མི་ལོ་ཙ་བའི་བཤད་སྒྲོས་ལ་མཁས་པ་ཞིག་ཡོད་ཟེར་
བས་དེ་རུ་གཟིགས་སུ་བཞུད། ཞེས(ཅེས)ལུང་བསྟན་ཏེ། ཞབས་ཏོག་པ་གཉིས་དང་
བཅས་པ་བྱོན་ནས་གསུང་གླེང་མཛད་པས་མཁས་པར་གཟིགས་ནས་དུས་འཁོར་
འགྲེལ་ཆེན་ཚར་གཅིག་དྲི་གཏུགས་མཛད་ཅིང་གསན་པས། ཟླ་བ་བཅུ་གཅིག་འགོར།
དུས་འཁོར་ཕྲན་རྣམས་ཀྱང་ཚང་བར་ཞུས། མཚན་བརྗོད་དང་
། འགྲེལ་བ་དྲི་མ་མེད་
པའི་འོད་དབང་བཀའ་དང་བཅས་པ་ཞུས། དཔལ་དུས་ཀྱི་འཁོར་ལོའི་དབང་བཀའ་ནི་
དེ་དུས་མ་ཞུས་སོ། །རོ་བཅུད་དང་གསེར་འགྱུར་གྱི་རྩི་དང་སྨན་མིང་མི་མཁྱེན་
པ་རྣམས་ནི། དུས་ཕྱིས་ཨུ་རྒྱན་གྱི་གནས་དང་ལྷོ་བལ་རྣམས་ནས་རྙེད་པ་ཡིན་གསུང་
།
སློབ་དཔོན་སངས་རྒྱས་རྡོ་རྗེ་ལ་དུས་འཁོར་གྱི་འགྲེལ་ཆེན་གསན་པའི་ཚེ།
ནང་གི་ལེའུ་ཡི་རྩ་བ་འཆད་པ་ལ་སློབ{ཆད་པ་ལ་སླེབ}པའི་ཚེ། གཙང་པོ་སྟོད་ལ་སེར་
ཆགས་ ་ལ་སློབ་དཔོན་དུས་འཁོར་བ་སངས་རྒྱས་རྡོ་རྗེ་སྤྱན་འདྲེན་བྱུང་པ་ལ།
སྤྱིར་ཡང་ཆོས་འདི་གཉན་པ་ཞིག་གདའ། ཁྱད་པར་དུ་ཡང་ཆོས་བཀའ་སྒང་དང་
གཉན་སྒང་རང་དུ་གདའ་བས་སེར་ཆགས་འདི་ལ་མི་གཤེགས་པར་ཞུ་ཞེས་ཞུས་པས་
མ་གསན་པར་སེར་ཆགས་ལ་གཤེགས། དེར་ཐུགས་ཀྱི་དགོངས་པ་ལ་སྔར་རྗེ་བཙུན་
དམ་པ་རྒྱ་གར་འདྲ་བའི་བླ་མ་ལ་ཡང་བྱོན་འདུག །ངའི་བླ་མ་དུས་འཁོར་བ་འདི་ཡང
དགེ་བའི་བཤེས་གཉེན་བཟང་པོར་འདུག་ན་ཡང་། རྙེད་པ་ལ་གཟིགས་ནས་རྒྱུད་
གཉན་པོའི་འཕྲོ་བཞག་སྟེ་སེར་ཆགས་ལ་གཤེགས་པ་འདུག །ང་མཚན་ལྡན་གྱི་བླ་
མ་ཅིག(ཞིག)དང་ནམ་འཇལ(མཇལ)སྙམ་སྟེ། ཐུགས་མུག་པར་གྱུར་ནས་སྤྱན་རས་
གཟིགས་དབང་ཕྱུག་དང་
། རྗེ་བཙུན་དམ་པ་རྒྱ་གར་ལ་གསོལ་བ་འདེབས་ཤིང་གདུང་
ཤུགས་ཀྱིས་སྤྱན་ཆབ་མང་པོ་བཏོན་པས། དེ་ཡི་མཚན་མོ་ནམ་ལང་དུ་ཉེ་བ་ན་མནལ་
120



རྣམ་ཐར་བྱིན་རླབས་ཆུ་རྒྱུན།
དུ་ཅུང་ཟད་བྱོན་པའི་མནལ་ལམ་ན། རྫ་ལུང་དཀར་པོ་ནག་ཐོར་རེ་ཡོད་པ་ནུབ་ཏུ་
བལྟས་པ་གཅིག་ལ་རྗེ་བཙུན་དམ་པ་རྒྱ་གར་དང་འཇལ(མཇལ)ཏེ། དེར་དགའ་བ་
ཐུན་མོང་མ་ཡིན་པ་འཁྲུངས་ཏེ། ཞབས་ལ་འཇུས་ནས། བདག་སྙིང་ནས་ཆོས་ཤིག་
བྱའོ་སྙམ་པ་ལ། ཕ་རྒད་པོ་ཞིག་ཀྱང་བློས་མ་ཐོངས། མཚན་ཉིད་དང་ལྡན་པའི་བླ་མ་
ཞིག་དང་ཡང་མ་འཇལ(མཇལ)ཞེས་ཞུས་པས། རྗེ་བཙུན་དམ་པ་རྒྱ་གར་གྱི་ཞལ་ནས།
སྐྱེ་བ་འདི་ཡི་ཕ་ལ་ཞེན་པ་བྱེད་ན་སྐྱེ་བ་སྔ་མའི་ཕ་ལ་ཞེན་པ་བྱེད་དམ་གསུང་།
བདག་གི་ཕ་འདི་གཞན་དང་མི་འདྲ་ཞུས་པས། དམ་པའི་ཞལ་ནས། སྐྱེ་བ་གཞན་གྱི་
ཕ་རྣམས་ལ་ཡང་། དེ་འདྲ་བའི་ཞེན་པ་རེ་རེ་ཡོད་ཀྱི་ལྟོས་དང་གསུངས་ནས། ལུང་པ་
ཕུ་བྱང་དུ་བསྟན་པ། ཡོག་མོ་དང་རྩྭ་བཟང་པོ་སྐྱེས་པ་ཞིག་གི་ཕུ་ན་བུད་མེད་ཅིག་
འདུག་པས། དེ་ལ་ངའི་མ་ཡིན་སྙམ་དགོངས་པས་ཡབ་ཇོ་འཕན་ལས་ཀྱང་རྩེ(བརྩེ)
སེམས་ཆེ་བར་འདུག །དེ་ནས་ཡང་སྐུ་སྐྱེ་བ་བདུན་གྱི་ཡབ་བསྟན་པས་ཐམས་ཅད་
ལ་བརྩེ་སེམས་སྐུ་ཚེ་འདི་ཡི་ཡབ་དང་མཚུངས་པར་འདུག །དེར་སེམས་ཅན་ཐམས་
ཅད་ལ་ཕ་མ་ཡིན་པར་མ་བཅོས་པའི་ངེས་ཤེས་དྲག་པོ་སྐྱེས་ནས། དུས་དེ་ནས་ཡབ་
ལ་སོགས་པའི་ཉེ་འབྲེལ་རྣམས་ལ་ཞེན་པ་ཆུང་དུ་སོང་པ་ཡིན་གསུང་
། མཚན་ཉིད་
དང་ལྡན་པའི་བླ་མ་ཅིག(ཞིག)དང་འཇལ(མཇལ)བ་འདུག་གི་གསུང་
། ཆོས་ཅིག(ཤིག)
ཞུ་ཞེས་ཞུས་པས། དམ་པའི་ཞལ་ནས། གསལ་སྟོང་གི་རིག་པ་ལ་ངར་བླུད། བྱིང་རྒོད་
ཀྱི་ཤེས་པ་ལ་གཉེན་པོ་མ་འཇུག །སྨོན་འཇུག་གཉིས་ལ་བློ་བརྟདབརྟན}དུ་གྱིས་
གསུང་།
གཞན་ཡང་དུས་ཀྱི་འཁོར་ལོའི་རྐང་ཕྲན{དཀའ་འཕྲང}མ་བདེ་བ་འགའ་
ཞིག་ཞུས་པ་རྣམས་བཀྲོལ་ཞིང་རྗེས་སུ་བཟུང་པ་ཡིན། རྗེ་དམ་པ་རྒྱ་གར་གྱི་ཆོས་བཀའ་
121



ལོ་པཎ་གྱི་རྣམ་ཐར་ཕྱོགས་བསྒྲིགས།
རྣམས་ཀྱི་ལུང་གཞན་ལ་མ་ཞུས་ཀྱང་ཆོག་པ་ཡིན་གསུང་
།
བདེ་ཆེན་སྟེང་དུ་རྒྱལ་བ་ཆོས་རྗེའི་བྱིན་རླབས་འོད་སྟོང་རབ་ཏུ་འབར་བ་ཡིས། །
དངོས་པོར་འཛིན་པའི་གཏི་མུག（མུན་སྟུག}རབ་བསལ་སྲིད་ཞི་རོ་སྙམ
{མཉམ}ཆོས་ཉིད་མངོན་སུམ་གཟིགས། །
མི་ཤེས་ཐེ་ཚོམ་འཁྲི་ཤིང་རྣམས་ནི་ཡོངས་སུ་བཅད་ནས་ཏིང་འཛིན་སྟོབས་
ཀྱིས་ནི། །
དུས་ཀྱི་འཁོར་ལོའི་དཀྱིལ་འཁོར་ཆེན་པོར་དབང་བསྐུར་དང་ནི་རྗེས་གནང་
ལུང་བསྟན་ཐོབ། །
དེ་ནས་དགུང་ལོ་ཉི་ཤུ་རྩ་གསུམ་པ་ལ་ཡབ་ཇོ་འཕན་ཡང་གྲོངས། ཐུགས་ཀྱི་
དགོངས་པ་ལ་བདེ་ཆེན་སྟེང་དུ་ཆོས་རྗེ་རྒོད་ཚང་པ་ཆེན་པོའི་དྲུང་དུ་ཕྱིན་ལ། ཁོང་
གི་སྒོམ་ཆེན་པ་འདི་རྣམས་རྐང་པ་རྒོད་པར་འདུག་པས་འགྲོགས་ནས་བྱང་ཕྱོགས་
ཤམ་བྷ་ལའི་ཡུལ་དུ་རིགས་ལྡན་རྒྱལ་པོ་ལ་དཔལ་དུས་ཀྱི་འཁོར་ལོའི་མ་བདེ་བ་ལྷག་
མ་རྣམས་ཞུ་རུ་འགྲོ་དགོངས་ནས། དཔལ་བདེ་ཆེན་སྟེངས་སུ་བྱོན་པས། ཆོས་
རྗེའི{ཆོས་རྗེ་རིན་པོ་ཆེ་རྒྱལ་བ་རྒོད་ཚང་པའི}ཉེ་གནས་ཞིག་པོ་བྱང་དཔལ་ཞེས་བྱ་
བ་དེ་ན་རེ། ཆོས་རྗེ་རིན་པོ་ཆེའི་སྐུ་ཚེའི་རྟེན་འབྲེལ་བསྒྲིགས་པ་ཡིན། འཁོར་གསར་
པ་རྣམས་འགྱེས་ཤིང(འགྱེད་ཅིང}ཡོད། འདིར་རྙིང་པ་འགའ་ཞིག་ལས་མི་འཇོག །
སློབ་དཔོན་ཡང་བཞུད་གསུང་གིན་འདུག་ཟེར་བ་ལ། རྗེ་རིན་པོ་ཆེས། ཆོས་རྗེ་རིན་པོ་
ཆེ་རང་གི་གསུང་གིས་ཁྱོད་མ་སྡོད་གསུང་ན་འགྲོ། འཁོར་རྙིང་པ་རྣམས་འཇོག་ན་
122



རྣམ་ཐར་བྱིན་རླབས་ཆུ་རྒྱུན།
རྙིང་པ་སུ་ཡིན་ལོ་རྩིས་བཏང་བས་ཆོག །ངས་ཆོས་རྗེ་རིན་པོ་ཆེའི་དྲུང་དུ་བསྟན
(གཏན)ཁྲིམས་ལྔ་ལ་སོགས་པ་བླངས་ནས་ལོ་བདུན་སོང་བ་ཡིན། ཁྱོད་ཀྱིས་སོང་བྱས་
པས་ང་མི་འགྲོ། ཆོས་རྗེ་རིན་པོ་ཆེ་པ་རང་ལ་ཞུས་ཤོག་གསུང་
། དེར་ཞིག་པོ་བྱང་
དཔལ་གྱིས་ཆོས་རྗེའི་དྲུང་དུ་བྱོན་ནས་ཞུས་པས། ཆོས་རྗེ་རིན་པོ་ཆེའི་ཞལ་ནས།
ཁོང་ཁྱོད་ཀྱིས་སོང་བྱས་པས་མི་འགྲོ། སྔར་ཡང་འབྲེལ་ཅིག(ཞིག)ཡོད་པ་ཡིན་གསུང་།
དེ་ནས་ཆོས་རྗེའི་དྲུང་དུ་བྱོན་པས། ཆོས་རྗེའི་ཞལ་ནས། སློབ་དཔོན་ཇོ་བཙུན་ཅི་ལ་
བྱོན་གསུང་། དུས་འཁོར་ལ་སོགས་པའི་མ་བདེ་བ་སློབ་དཔོན་རིན་རྩེ་དང་
། དུས་
འཁོར་བ་སངས་རྒྱས་རྡོ་རྗེ་ཐེ་ཚོམ་མ་སེལ་བ་འགའ་བདོག །ཆོས་རྗེ་རིན་པོ་ཆེའི་སློབ་
མ་འདི་རྣམས་རྐང་བ་རྒོད་པ་ཞིག་གདའ། འགྲོགས་ནས་བྱང་ཤམ་བྷ་ལར་རིགས་ལྡན་
རྒྱལ་པོའི་དྲུང་དུ་ཐེ་ཚོམ་རྣམས་ཞུ་རུ་འགྲོ་སྙམ་ནས་འོངས་པ་ལགས་ཏེ་ཞུས་པ། (ཤམ་
བྷ་ལ་དང་སྔོན་གྱི་ལས་འབྲེལ་མེད། ཨོ་རྒྱན་དང་ལས་འབྲེལ་ཡོད་པས་དེར་བྱོན། དུས་ཀྱི་འཁོར་ལོ་ལ་མ་བདེ་
བ་ཅི་འདྲ་བདོག་ཞེས(ཅེས)གསུངས་ནས། དེའི་འབྲུ་གནོན་མཛད་པ་རྣམ་ཐར་གཞན་ལ་འདུག་གོ། །)ཆོས་རྗེ་
རིན་པོ་ཆེའི་གསུང་ནས། མ་བདེ་བ་རང་ཅི་འདྲ་བདོག་གསུང་
། དེར་མ་བདེ་ བ་
རྣམས་རིམ་པ་བཞིན་དུ་ཞུས་པས། འདི་ལྟར་ཡིན་གསུང་བཞིན་འབྲུ་གནོན་རེ་མཛད་
པས་མ་ནོར་བ་ཡིད་ཆེས་སྒྲོ་འདོགས་ཆོད་པར་བྱུང་གསུང་
།
ཡང་ཆོས་རྗེ་རིན་པོ་ཆེའི་ཞལ་ནས། འོ་སྐོལ་སྐྱེ་བ་མང་པོའི་དཔོན་སློབ་ཡིན།
མགོན་པོ་འཕགས(ཕག)མོ་གྲུབ་པ་དང་
། གྲུབ་ཐོབ་གླིང་རས་པ་འཇལ(མཇལ)བ་ལྟ་བུ་
ཡིན་གསུང་
། དེར་གྲུབ་ཐོབ་རིན་པོ་ཆེའི་ཐུགས་ཀྱི་དགོངས་པ་ལ། ཆོས་རྗེ་རིན་པོ་
ཆེས་དུས་འཁོར་གསན་པ་ནི་མིན་པ་འདྲ། {གཟིགས་རྟོགས་མང་པོ་མཛད་འདུག}
མཇུག་སྒོམ་བྱུང་གི་ཤེས་རབ་བརྡོལ་བ་ལ་འདི་འདྲ་འབྱུང་བ་ངོ་མཚར་ཆེ་དགོངས་
123



ལོ་པཎ་གྱི་རྣམ་ཐར་ཕྱོགས་བསྒྲིགས།
ནས༑ ཆོས་རྗེ་རིན་པོ་ཆེས་དུས་འཁོར་གསན་པ་ནི་མིན་འདྲ་བར་གདའ། རྐང་ཕྲན།
{དཀའ་འཕྲང}ཐམས་ཅད་ལ་མ་བདེ་བ་ཅུང་ཟད་མེད་པར་མཁྱེན་པ་ཅི་ལགས་
ཞུས་པས། {ཆོས་རྗེ་རིན་པོ་ཆེའི་ཞལ་ནས།} སློབ་དཔོན་ཇོ་བཙུན་མང་པོ(རྒྱུ་མཚན
ཡོད། ང་ཤི་རྒོད་ཚང་ན་བསྒྲུབ་པ་ལ་ཡོད་པའི་དུས་སུ། བུད་མེད་ཞིག(ཅིག)གིས་པོ་
ཏི་ཞིག་གཏད་དེ། འདི་ཟོ་ཟེར་བ་བྱུང་
། དེར་ངས་པོ་ཏི་དེ་ཁྱུར་མིག(མིད)བྱས་པས།
བུད་མེད་དེ་ན་རེ། ད་ཁྱོད་ཀྱིས་ཆོས་ཐམས་ཅད་ལ་མི་ཤེས་པ་ཅུང་ཟད་ཀྱང་མེད་དོ་
ཞེས་ཟེར། བུད་མེད་དེ་དེ་བཞིན་གཤེགས་པ་ཐམས་ཅད་ཀྱི་ཡུམ་རྡོ་རྗེ་རྣལ་འབྱོར་མ་
ཡིན་པར་འདུག །དེ་མན་ཆད་སངས་རྒྱས་ཀྱི་བསྟན་པ་བཀའ་བསྟན་བཅོས་ཐམས་ཅད་
ལ་མི་ཤེས་པ་དང་བྲལ་བ་ཡིན། གཞན་གྱི་བློར་མི་ཤོང་། སློབ་དཔོན་
དུས་ཀྱི་འཁོར་ལོའི་དབང་ཞིག་ཀྱང་བྱས་པས་འོང་གསུང་། རྗེ་རིན་པོ་ཆེ་པས
དུས་ན་དཔལ་དུས་ཀྱི་འཁོར་ལོའི་དཀྱིལ་འཁོར་དུ་དབང་མ་ཐོབ་པས་ཐུགས་ལ་
འདོགས་པར་ཞུ་ཞེས་ཞུས་པས། སང་བྱ་ཡི་གསུང་
། འོ་ན་སྔོན་འགྲོ་ཞིག་ཞུ་ལགས་
ཞུས་པས། བླ་མ་སངས་རྒྱས་སུ་སྒོམས་ལ་གསོལ་བ་ཐོབ་གསུང་། དེར་ཐུགས་ཀྱི་
དགོངས་པ་ལ། སངས་རྒྱས་སམ་དེ་གསེར་མདོག་ཅན་ཞིག་ཡིན་པ་ལ། སངས་རྒྱས་མ་
ཡིན་པ་ལ་སངས་རྒྱས་སུ་བསྒོམས་པས་ཅི་ཞིག་ཕན་དགོངས་པས། རྗེ་རིན་པོ་ཆེས་
ཐུགས་ཀྱིས་མཁྱེན་ནས། སློབ་དཔོན་ཇོ་བཙུན་བླ་མ་སངས་རྒྱས་སུ་གསལ་གྱིན་འདུག་
གེ་གསུང་། ཅི་ཡང་མ་ཞུས་པས། རང་གི་ལུས་སྤྱན་རས་གཟིགས་དབང་ཕྱུག་ཏུ་གསལ་
ལེར་བསྒོམས། སྙིང་གི་དཀྱིལ་དུ་བླ་མ་སྤྱན་རས་གཟིགས་དབང་ཕྱུག་ཏུ་གསལ་ལེར་
བསྒོམས་ལ་གསོལ་བ་ཐོབ་གསུང་། དེར་རང་སྤྱན་རས་གཟིགས་སུ་བསྒོམས་པས་གསལ་
ཡེ་རེ་བྱུང་
། དེར་རང་སྤྱན་རས་གཟིགས་སུ་བསྒོམ་བཏུབ་པར་གདའ་བས། བླ་མ་སངས་
124



རྣམ་ཐར་བྱིན་རླབས་ཆུ་རྒྱུན།
རྒྱས་སུ་བསྒོམ་པར་ཞུ་བྱས་པས། ཆོས་རྗེ་རིན་པོ་ཆེས་ཕྱག་གཡས་པ་བརྐྱང་(བརྐྱངས)
ནས་ཁྱོད་ལས་གཞན་བུ{༡ཁྱོད་བས་ང་ཕོ}{༢ཁྱོད་ཕ་བས་བུ}མི་ཞན་པ་ཡིན་ནོ། །
དེ་མན་ཆད་བླ་མ་ལ་སངས་རྒྱས་ཀྱི་འདུ་ཤེས་བསྐྱེད་པ་ཡིན་གསུང་།
དེ་ནས་སྔར་གསུང་བྱོན་པའི་དཔལ་དུས་ཀྱི་འཁོར་ལོའི་དབང་ཐུགས་ལ་
འདོགས་པར་ཞུ་ཞུས་ལ། དེ་བཞིན་བྱའོ། །ཉིད་རང་འདུན་པ་ཐོང་ཞིག་གསུངས་ནས་
གསེར་ཞོ་དོ་ཡང་གནང་
། གསོལ་བ་འདེབས་ཤིང་
། ཐུགས་ཀྱིས་འདུན་པ་བཏང་བས།
ཚེས་བཅུ་གཅིག་གི་མནལ་ལམ་དུ་བླ་མ་དུས་ཀྱི་འཁོར་ལོ་བ་སངས་རྒྱས་རྡོ་རྗེ་བྱོན་
ནས༑ དཔལ་དུས་ཀྱི་འཁོར་ལོའི་དཀྱིལ་འཁོར་གྱི་སློབ་མ་ཡོངས་སུ་བཟུང(ས་ཡོངས་
སུ་བཟུང}པའི་ཆོ་ག་མཛད། དེ་ནས་ཉིན་པར་ལྟ(སྟ)གོན་དང་
། བྱིས་པ་འཇུག་པའི་
དབང་བདུན་དང་། བུམ་པ་དང་། གསང་བ་ཤེས་རབ་ཡེ་ཤེས་ཀྱི་དབང་དང་
། བཞི་པ་
བླ་ན་མེད་པ་རྡོ་རྗེ་སློབ་དཔོན་གྱི་དབང་གི་མཐར་ཐུག་ཡོངས་སུ་རྫོགས་པར་གནང་
སྟེ; གསུང་རབ་ཀྱི་པོ་ཏི་དང་། དུང་དང་། རྔ་བཟང་པོ་རྣམས་ཕྱག་ཏུ་གཏད་ནས།
ཁྱོད་ཀྱིས་དམ་པ་ཆོས་ཀྱི་དུང་བུས་ཤིག །དམ་པ་ཆོས་ཀྱི་རྔ་རྡུངས་ཤིག །ཅེས་གསུངས་
ཏེ་དུང་བུས་རྔ་བརྡུངས་པ་རྨིས། དེ་ནས་ཐུགས་དགྱེས་པ་དང་བཅས་པས་ཆོས་རྗེ
རིན་པོ་ཆེའི་དྲུང་དུ་བྱོན་པས། ཆོས་རྗེ་རིན་པོ་ཆེ་རྒྱལ་བ་རྒོད་ཚང་པ་ཆེན་པོ། སྐུའི་
གཟི་མདངས་སྔར་བས་ཆེ་ཞིང་
། སྤྱན་རྩ་དམར་ཤིག་གེ་བཞུགས་ནས། སློབ་དཔོན་
ཇོ་བཙུན་བསམ་པ་རྫོགས་པར་བྱུང་ངམ་གསུང་། བསམ་པ་རྫོགས་པར་བྱུང་ལགས།
དཔལ་དུས་ཀྱི་འཁོར་ལོའི་དབང་བསྐུར་ཡོངས་སུ་རྫོགས་པར་ཐོབ་ལགས། ཞེས་སྔར་
དབང་བསྐུར་ཐོབ་ལུགས་རྣམས་ཞིབ་ཏུ་ཞུས་པས། ཆོས་རྗེ་རིན་པོ་ཆེའི་ཞལ་ནས་
རྒྱུ་མཚན་ཡོད། ངས་འདུན་པ་བཏང་བ་ཡིན་གསུང་
། ཆོས་རྗེ་རིན་པོ་ཆེ་ལ་འདི་ལྟ་བུ་
125



ལོ་པཎ་གྱི་རྣམ་ཐར་ཕྱོགས་བསྒྲིགས།
མཆི་བ་ངོ་མཚར་ཆེ་ལགས་ཞེས་ཞུས་པས། ཆོས་རྗེ་རིན་པོ་ཆེའི་གསུང་ནས། ང་ལ་རྡོ་
རྗེ་རྣལ་འབྱོར་མས་གསུང་རབ་ཐམས་ཅད་འདུས་པའི་པོ་ཏི་གནང་ནས་ཟོས་པས། དེ་
བཞིན་གཤེགས་པ་ཐམས་ཅད་ཀྱི་ཡུམ་རྡོ་རྗེ་རྣལ་འབྱོར་མའི་ཞལ་ནས། སྟོན་པ་སངས་
རྒྱས་ཀྱི(ཀྱིས)གསུངས་པའི་བསྟན་པ་མཐའ་དག་ཁྱོད་ཀྱིས་ཤེས་པ་ཡིན་གསུང་
།
དབང་བསྐུར་རྒྱུད་ཤོད་ཅིག་ཅེས་རྗེས་སུ་གནང་བ་མཛད་པ་རྨིས་པ་དེ་མན་ཆད་
ཆོས་གང་ལ་ཡང་མི་ཤེས་པ་མ་བྱུང༌
། ཉིད་ལའང་དཔལ་དུས་ཀྱི་འཁོར་ལོའི་དཀྱིལ་
འཁོར་དུ་དབང་བསྐུར་གསུང་རབ་ཀྱི་པོ་ཏི་གཏད་པ་ཡིན། ད་ཁྱོད་ཀྱིས་ཀྱང་བསྟན་
པ་རབ་འབྱམས་མི་ཤེས་པ་མི་ཡོང་གསུང་། དུས་དེ་ནས་བརྩམས་ཏེ། ངས་ཀྱང་སྡེ་
སྣོད་རིན་པོ་ཆེ་རྣམ་པ་གསུམ་དང་། རྒྱུད་སྡེ་རིན་པོ་ཆེ་རྣམ་པ་བཞི་རྣམས་གང་ལ་
བལྟས་ཀྱང་མི་ཤེས་པའི་རབ་རིབ་དང་བྲལ་བ་ཡིན།
དཔལ་དུས་ཀྱི་འཁོར་ལོ་ལ་སོགས་པའི་བསྟན་བཅོས་ཀྱི་ཡིག་འཇོག་བྱས་པ་
རྣམས་པ{རྣམས་ཀྱི}ཀླད་དུ་ཆོས་ཀྱི་རྒྱལ་པོ་རྒོད་ཚང་པ་ཆེན་པོ་མཆོད་པའི་རྒྱུ་མཚན་
ཡང་དེ་ཀ་ཡིན། དེ་ངས་བྱིན་གྱིས་བརླབས་པ་དེ་ཀ་ཡིན། ཆོ་ག་དེ་གཞན་ལ་ཞུས་ཤིག་
གསུང་། ཕྱིས་གཙང་པོར་དུས་འཁོར་བ་ལ་ཞུས་པས་ཞུས་དག་ཐོན་པར་འདུག་གསུང་
དཔལ་དུས་ཀྱི་འཁོར་ལོའི་དབང་ཆོས་རྗེ་རིན་པོ་ཆེ་ལ་ཐོབ་པ་ཡིན་གསུང་
། དེ་ནས་
ཆོས་རྗེ་རིན་པོ་ཆེ་ལ་ཕྱག་རྒྱ་ཆེན་པོའི་ཁྲིད་ཞུ་ཞུས་པས། ཆོས་རྗེའི་ཞལ་ནས། ཁྱོད་ལ་
ཁྲིད་མི་དགོས་པར་འདུག་ཕྱག་རྒྱ་ཆེན་པོའི་ངོ་སྤྱད་པས་ཆོག་པ་འདུག་གསུངས་
ནས༑ དུས་དེ་ཉིད་དུ་རིག་པ་དྲི་མ་མེད་པ་ཆོས་ཀྱི་སྐུ་གཉིས་མེད་ཕྱག་རྒྱ་ཆེན་པོར་ངོ་
འཕྲོད་པར་མཛད་དོ། །
དེ་ནས་ཞག་བཞི་ན་མར་འོད་གསལ་འཁོར་ཡུག(ཁོར་ཡུག)ཏུ་འཁྲུངས།
126



རྣམ་ཐར་བྱིན་རླབས་ཆུ་རྒྱུན།
འོད་གསལ་གྱི་དངས(དྭངས)ཆ་ལ་མི་དང་ལྷ་འདྲེ་ལ་སོགས་པ་དངོས་པོ་ཐམས་ཅད་
ཆགས་ཐོགས་མེད་པར་གཟིགས་ཤིང་། གཞན་ཡང་སྒོམ་ཆེན་རྣམས་ཀྱི་ཕུག་ན། གྲིབ་
ཀྱི་གཟུགས་ན་བུན་ནམ་རླངས་པ་ལྟ་བུ་འདུག་པ་དང་། ཁྱད་པར་དུ་ཡང་ཇོ་མོའི་
ཕུག་ན་ཡོད་པ་མང་པར་འདུག །ས་འགའ་ཞིག་ན་གྲིབ་གཟུགས་མེད་པའང་འདུག་
གསུངས། མནལ་དུ་སོང་བའི་འོད་གསལ་གྱི་ངང་ལ། རིན་ཆེན་སྙིང་པོ་གསོལ་
འདྲེན་དུ་འོངས་པ་ཡང་གཟིགས་ཏེ། གཟིམས་སྤྱིལ་གམ་དུ་སླེབ་པ་དང་
། མནལ་སད་
རན་དགོངས་ནས་སད་པའི་གསོལ་འདྲེན་དུ་སླེབས་ནས་བྱུང་། སྔོན་སྦུད་ཀྲ་ལ་དགེ་
བསྙེན་མཛད་པའི་ཚེ་ན། ཆོས་རྗེ་རིན་པོ་ཆེས་ཁྱོད་ལ་ཐོས་གྲོལ་ཡོང་ཞེས་ལུང་བསྟན་
པ་བཞིན་བྱུང་བ་ཡིན་གསུང་
། སྔོན་གྱི་ལས་དང་སྨོན་ལམ་གྱིས། །རྒྱལ་བ་ཆོས་རྗེའི་
ཞབས་དྲུང་སླེབས། །ཞག་གཅིག་སྒོམ་པའི་མི་ཚེ་རུ། །བསླབས་པའི་བརྡའ་དོན་གྲོལ་
ནས་ཐལ། །ཞེས་པ་ལ་སོགས་པའི་མགུར་གསུངས།
དེ་ནས་སློབ་དཔོན་སྟོན་མོ་ཆེ་དང་
། གྲུབ་ཐོབ་ཆེན་པོས་ཆོས་རྗེའི་དྲུང་དུ་
བཞུགས་པའི་ཚེ། ཆོས་རྗེའི་ཞལ་ནས། ཁྱོད་ཀྱིས{ཁྱོད་གཉིས་ཀྱིས}བསྒོམས་སམ་གསུང་
པ་ལ། སློབ་དཔོན་སྟོན་མོ་ཆེ་ན་རེ། བསྒོམས་པ་ལགས་གསུང་། གྲུབ་ཐོབ་ཆེན་པོས་
བདག་གིས་མ་བསྒོམས་ལགས་ཞེས་ཞུས་པས། ཆོས་རྗེ་རིན་པོ་ཆེའི་ཞལ་ནས། རྗེ་གྲུབ་
ཐོབ་ཆེན་པོ་ལ་སྤྱན་གྱི་གཟིགས་སྟངས(གཟིགས་མདངས}སྟོད་ནས་གཟིགས་ཏེ།
ཁྱོད་ཀྱིས་མ་བསྒོམས་པ་ཨང་
། ཁྱོད་ཀྱིས་མ་བསྒོམས་པ་ཨང་། ཞེས་ཆེད་དུ་བསྐྱར་
ནས་གསུངས་ཏེ། དེ་སྦྱངས་པ་སྔོན་དུ་སོང་བའི་བརྡར་འདུག་གསུང་
། རྩ་རླུང་ཞིག་ཞུ་
ཞུས་པས། ཆོས་རྗེ་རིན་པོ་ཆེའི་ཞལ་ནས། ཁྱོད་ལ་རྩ་རླུང་གི་ལས་འཕྲོ་ཡོད་པ་ཡིན་
གསུངས་ནས་དགྱེས་བཞིན་དུ་གནང་
། རླུང་ཁྲིད་བསྐྱངས་པས་རྩོལ་བ་ཆུང་ངུས་བདེ་
127



ལོ་པཎ་གྱི་རྣམ་ཐར་ཕྱོགས་བསྒྲིགས།
དྲོད་ཀྱི་རྟགས་དཔག་ཏུ་མེད་པ་འཁྲུངས་ནས་ཉམས་མྱོང་དང་དྲོད་རྟགས་རྣམས་ཞུས་
པས༑ ཆོས་རྗེ་རིན་པོ་ཆེའི་ཞལ་ནས། སྐྱེ་ཚུལ་ཕུན་སུམ་ཚོགས་པ་བྱུང་འདུག །ངས་རྩ་
རླུང་གི་ལས་འཕྲོ་ཡོད་པ་ཡིན་བྱས་པ་གསུང་། ནུབ་མོ་ཞིག་མནལ་ལམ་ན་གྲོངས་པ་
ནི་མིན་པ་ལ། རོ་རུ་སོང་འདུག་པ་ཞིག་བྱུང་འདུག་ནས། ཆོས་རྗེའི་དྲུང་དུ་བྱོན་པས།
ཆོས་རྗེའི་ཞལ་ནས་སློབ་དཔོན་ཇོ་བཙུན་རྨི་ལམ་ཅི་འདྲ་བྱུང་གསུང་
། ཤི་བའི་སྣང་
བ་ནི་མ་ཡིན་པ་ལ་རོ་རུ་སོང་འདུག་པ་ཞིག་རྨིས་ལགས་ཞེས་ཞུས་པས། ཆོས་རྗེ་ཞལ་
ནས་རྨི་ལམ་བཟང་། མི་རོ་ལྟ་བུའི་བསམ་གཏན་བྱ་བ་ཕྱག་རྒྱ་ཆེན་པོའི་རྟོགས་པ་
གཉེན་པོ་རྐྱེན་གང་གིས་ཀྱང་མི་གཡོ་བ་ཉིད་ལ་སོང་བ་ཡིན་སྒོམས་ཤིག་གསུང་
།
གསུང་བཞིན་བསྒོམས་པས་དེ་ཀ་ཉིད་དུ{བདེ་བླགས་ཉིད་དུ}ཕྱག་རྒྱ་ཆེན་པོ་འཁོར་
འདས་མཉམ་པ་ཉིད་དུ་རྟོགས་པ་བྲམ་ཟེ་ཆེན་པོ་ས་ར་ཧ་ལས་ལྷག་གམ། གཞན་ང་
རང་ལས་ལྷག་པ་མེད། ས་ར་ཧ་ལ་ཡང་འདི་ལས་ལྷག་པའི་རྟོགས་པ་ཡོད་དེ་མི་འོང་
དགོངས་པ་བྱུང་གསུང་།
ཆོས་རྗེ་རྒྱུད་པ་ངོ་བོར(རྒྱུད་འཛིན་ཐུ་བོར}ལུང་བསྟན་ཞིང་
། །
རྗེ་བཙུན་རས་ཆུང་པ་ཡིས་གདམས་ངག་གནང་
། །
སེང་གེ་ཉི་ཟླ་ལ་སོགས་ཆིབས་ནས་ནི། །
གླིང་བཞི་བསྐོར་སོགས་དགེ་ལྟས་དཔག་མེད་སྣང་
། །
ཆོས་རྗེ་རིན་པོ་ཆེའི་དྲུང་དུ་དབུས་པ་ཀུན་བཟངས་འོད་ཅེས་བྱ་བས། འོ་སྐོལ་
གྱི་རྒྱུད་པ་འདི་སུས་འཛིན་པ་ལགས་ཞེས་ཞུས་པས། ཇོ་བཙུན་མདོ་སྡེ་དཔལ་གྱི་གཅུང་
128



རྣམ་ཐར་བྱིན་རླབས་ཆུ་རྒྱུན།
པོ་དེས་འཛིན་པ་ཡིན་ཞེས་གསུང་། ནུབ་ཅིག་མནལ་ལམ་ན། རྗེ་བཙུན་རས་ཆུང་པ་
ན་བཟའ་རས་གྷ་དམར་པོ་གསོལ་ཞིང་བག་དྲོ་བ་གཟི་མདངས་ཆེ་བ་ཞིག་དང་
འཇལ(མཇལ)ཏེ། ལུས་གནད་ཀྱི་འཁྲུལ་འཁོར་ཞིག་གནང་ནས་སྐུ་ལུས་ཐམས་ན
པ་ཅད་
བདེ་དྲོད{བདེ་སྟོང}དུ་ཕྲིལ་སོང་ཞིང་
། གཞན་ཡང་ཀུན་དྷ་བྱང་ཆུབ་ཀྱི་སེམས་གཡོ་
བ་མེད་པ་ལ་སོགས་པ་ཡོན་ཏན་གྱི་ཁྱད་པར་འགའ་ཞིག་སྣང་བར་གྱུར་ནས། དེ་
རྣམས་ཆོས་རྗེ་རིན་པོ་ཆེ་ལ་ཞུས་པས། ཁྱོད་ཀྱི་ཡི་དམ་ཀྱི་ལྷ་སྐལ་སྐྱེ་བ་དཔག་ཏུ་
མེད་པ་ནས་བཅོམ་ལྡན་འདས་འཁོར་ལོ་བདེ་མཆོག་ལྷན་ཅིག་སྐྱེས་པ་ཡིན་གསུང་།
ཆོས་རྗེ་རིན་པོ་ཆེ་པ་འདི་ཡི་སྤྲུལ་པ་ཡིན་གསུང་བ་འདི་ལ་ཐེ་ཚོམ་སྐྱེས་པ་ལགས་ཞེས་
ཞུས་པས།
ཆོས་རྗེ་རིན་པོ་ཆེའི་ཞལ་ནས་དེ་ལ་ལོག་ལྟ་སྐྱེ་རྒྱུ་མེད་གསུང་
། འོ་ན་ཆོས་
རྗེ་རིན་པོ་ཆེ་ཉིད་ཀྱང་མི་ལ་རས་པའི་སྤྲུལ་པ་ཡིན་སྐད་པ་དེ་ལགས་སམ་ཞེས་ཞུས་
པས༑ ཐུགས་ཧུར་མཛད་ནས་དེ་ལ་འགལ་བ་མེད། རང་གི་བརྒྱུད་པ་རང་གིས་འཛིན་
དགོས་པ་ཡིན། བུ་རང་ཡང་སྨིན་སྨིན་པ་ཅིག(ཞིག)ཡིན། བུ་རང་ཡང་ཡང་སྨིན་སྨིན་
པ་ཅིག(ཞིག)ཡིན། ཞེས་བསྐྱར་ནས་གསུང་། བདག་གང་གི་སྤྲུལ་པ་ཡིན་ལགས་ཞེས་
ཞུས་ན་ཡོང་བ་འདུག་སྟེ། བྱིན་རླབས་ཀྱིས་ཤེས་པ་ཟ་ཟིར་སོང་ནས་ཅི་ཡང་ཞུ་བ་མ་
བྱུང་གསུང་།
ཡང་རྗེ་རིན་པོ་ཆེ་པ་ལ་མནལ་ལམ་དུ་སེང་གེ་ལ་ཆིབས་ནས་ནམ་མཁའ་ལ་
བྱོན་པ་དང་། གླང་པོ་ཆེ་ལ་ཆིབས་པ་དང་
། སྟག་ལ་སོགས་པ་ལ་ཆིབས་ནས་བྱོན་པ་
བྱུང་ནས། ཆོས་རྗེ་རིན་པོ་ཆེའི་དྲུང་དུ་ཞུས་པས། {ཆོས་རྗེ་རིན་པོ་ཆེའི་ཞལ་ནས།}
རྨི་
ལམ་བག་ཆགས་ཡིན་མོད་ཀྱང་། སེང་གེ་ལ་ཞོན་པའི་རྨི་ལམ་ས་ཐོབ་པ་མིན་པ་ལ་
མི་ཡོང་བ་ཡིན་གསུང་
། ཡང་མནལ་ལམ་ན་རྒྱུན་སྲང་ཞིག་འདུག་པ་བཀག་པ་དང་
།
129



ལོ་པཎ་གྱི་རྣམ་ཐར་ཕྱོགས་བསྒྲིགས།
ཞིང་ ཐ་བ་སློག་པ་དང་། ཆུ་ཆེན་པོ་ལ་ཟམ་པ་བཙུགས་པ་རྣམས་བྱུང་ནས། ཆོས་རྗེ་
ལ་ཞུས་པས། ཆོས་རྗེའི་ཞལ་ནས་སློབ་དཔོན་ཇོ་བཙུན་རྨི་ལམ་བཟང་། ཁྱོད་ཀྱིས་
རིགས་དྲུག་གི་རྒྱུན་སྲང་ཁེགས་པ་ཡིན། ཉོན་མོངས་ཀྱི་ཐ་རྒོད་ཐུལ་བ་ཡིན། འཁོར་
བའི་ཆུ་བོ་ལས་སྒྲོལ་བ་ཡིན་གསུང་། སྔར་བཅོམ་ལྡན་འདས་མ་རྡོ་རྗེ་ཕག་མོའི་བྱིན་
རླབས་མ་ཐོབ་པ་དང་
། ཆོས་རྗེའི་དྲུང་དུ་ཞུ་དགོངས་ཙམ་ན། ཆོས་རྗེ་རིན་པོ་ཆེ་
འོད་གསལ་གྱི་ངང་དུ་བྱོན་ནས་བྱིན་རླབས་མཛད། གཞན་ཡང་འོད་གསལ་གྱི་ངང་
ནས་ཉི་མ་ལ་ཆིབས་ནས་གླིང་བཞི་བསྐོར་བ་བྱུང་སྟེ། དེ་རྣམས་ཆོས་རྗེའི་དྲུང་དུ་ཞུས་
པས༑ ཤིན་ཏུ་མཉེས་ནས། ཆོས་རྗེ་རིན་པོ་ཆེ་སྐུ་མཚམས་དམ་པ་ལ་བཞུགས་ཀྱང་ང་
ལ་སྒོ་མེད་དུ་མཛད་ནས། ཟབ་མོའི་དོན་ཁྲིད་ཐམས་ཅད་རྫོགས་པར་གནང་བ་ཡིན་
པ་ལགས།
ཡང་མནལ་ལམ་དུ་ལུང་པ་རི་དགས(དྭགས)ཀྱིས་གང་བ་གསུམ་འདུག་པ་ལ།
གཅིག་ཆོས་རྗེ་རྩང་(གཙང་)པ་རྒྱ་རས་ཀྱིས་བསྒྲལ་བ་ཡིན། གཅིག་ཆོས་རྗེ་རྒོད་ཚང་
པས་བསྒྲལ་བ་ཡིན། གཅིག་ཁྱོད་ཀྱིས་བསྒྲལ་དགོས་པ་ཡིན། ཞེས་པའི་སྒྲ་བྱུང་
། དེ་དུས་
སུ་ཆོས་རྗེ་རིན་པོ་ཆེའི་ཞལ་ནས། རྗེ་བཙུན་རས་ཆུང་བ་ནི་ངའི་ཚོགས་འདི་ན་བཞུགས་པ་
ཡིན་གསུང་། དེ་ཡི་རྒྱུ་མཚན་རས་ཆུང་བའི་ཞལ་ནས། སྣང་ཕུ་རྒྱལ་པོ་འདི་ངའི་
མཆེད་གྲོགས་ཆགས་ལམ་པ་ཞིག་འབྱུང་པོར་སོང་འདུག །ང་དང་ངའི་བརྒྱུད་འཛིན་
གྱིས་བརྟུལ་ན་དམ་ཚིག་ཉམས་འགྲོ་བས། བརྒྱུད་རིམ་བདུན་སོང་བ་དང་། ང་རང་
འོངས་ནས་འདུལ་བ་ཡིན་གསུང་པས། ཉིད་ཀྱིས་དྲག་པོ་སྦྱིན་བསྲེག་གིས་ཐུལ་ཅིག་
གསུང་། དེ་རྒོད་ཚང་པ་ཆེན་པོས་གསུངས་པ་བཞིན། ཨོ་རྒྱན་པས་བཏུལ་ལོ། །ཡང་སྐྱེ་
བ་སྔ་མ་ལ། ཡི་དམ་ཁྲོ་བོ་ལ་བཟླས་པ་དཔག་ཏུ་མེད་པ་སོང་བ་ཡིན། ཁྱོད་གླིང་
130



རྣམ་ཐར་བྱིན་རླབས་ཆུ་རྒྱུན།
འདིར་ཡོད་པ་ཙམ་གྱིས་ཀྱང་ཚོགས་པ་ཐམས་ཅད་ཀྱི་བར་ཆད་ཞི་བར་ནུས་པར་
འདུག །ད་ཁྱེད་ལ་ལུས་ངག་ཀྱི(གི)དགེ་སྦྱོར་མི་དགོས། སྔོན་ནས་སྦྱངས་པ་སོང་བ་
ཡིན༑ ཁྱོད་དང་ང་གཉིས་སྐྱེ་བ་མང་པོའི་དཔོན་སློབ་ཡིན་གསུང་
། ཐུགས་ཀྱི་སྲས་
ཉིད་དུ་དགོངས་ནས། ཤིན་ཏུ་ཐུགས་ལ་འདོགས་པར་བྱུང་བ་ཡིན་གསུང་
། ནུབ་
ཅིག་འོད་གསལ་གྱི་ངང་ནས། མངོན་དགའ་རུ་ཕྱིན་མི་འཁྲུགས་པ་དང་འཇལ
(མཇལ། ཆོས་ཀྱི་སྣང་བ་ཐོབ། ས་ཐོབ་པའི་དགའ་བ་ཙམ་བྱུང་ཞིང་བཀོད་མདོ་
དང་འདྲ་ཡིན་འདུག་གསུང་།
ནུབ་གཅིག་པོ་ཏ་ལར་སྤྱན་རས་གཟིགས་དང་འཇལ(མཇལ)། ཚད་བཟུང་
མེད་པའི་སྙིང་རྗེ་སྐྱེས། རྡོ་རྗེ་གདན་དང་དཔལ་གྱི་རི་ལ་ཕྱིན། ཀླུ་གྲུབ(སྒྲུབ)དང་
མཇལ། ཐེག་ཆེན་གྱི་ཆོས་ཀྱི་ལོངས་སྤྱོད་བསམ་ལས་འདས། གཅིག་དང་དུ་བྲལ་ལ་
སོགས་དབུ་མའི་གཏན་ཚིགས་བཞིས་གཉིད་སད་ཙམ་ནའང༌
། སྔས་ཀྱི་སྐམ(སྒམ)
ལ་ལག་པ་ཐོགས་མེད་དུ་འགྲོ་ཡིན་འདུག །རྐང་བ་དབྱུགས(གཡུགས)པས་སྒོ་དང་
རྩིག་པ་ལ་ཐོགས་མེད་དུ་འགྲོ་ཡིན་འདུག །བླ་ཡེར་སླེབ་ཚེ་དགའ་ཚོར་བྱུང་པས་ཡར་
ལ་སྒོ་ཕྱེ་ནས་ཡོང་དགོས་པ་བྱུང་
། དུས་ཕྱིས་རྡོ་རྗེ་གདན་མཐོང་ཙམ་ན་རྨི་ལམ་བཞིན་
དུ་འདུག །དེ་ལྟར་ན་ཞིང་ཁམས་ཀྱང་དེ་བཞིན་དུ་ཡོད་དམ་སྙམ
། ཡང་ང་ནུབ་གཅིག་
བྱམས་པ་དང་འཇལ(མཇལ)། བྱམས་ཆོས་རྣམས་ཞུས། ལྷའི་བདུད་རྩི་ཡིན་ཞེས་
པ་སྦྲང་རྩི་ཡི་རོ་ལྟ་བུ་མཐུངས(འཐུང་)བས། གཉིད་སད་ཙ་ན་ཡང་ཁ་ལ་ཆགས་
འདུག །ནུབ་གཅིག་བདེ་བ་ཅན་གྱི་ཞིང་ཁམས་ཀྱི་བཀོད་པ་ཇི་ལྟ་བ་བཞིན་མཐོང་
།
མགོན་པོ་ཚེ་དཔག་མེད་དཀར་པོར་མཐོང་བས། ཐེ་ཚོམ་ཞིག་བྱུང་བས་གཉིད་སད།
དེ་དུས་འོད་གསལ་འབྱོངས་པས་འདུན་པ་གང་བཏང་དེ་ལ་རྨི་ལམ་ན་ཡང་མངོན་
131



ལོ་པཎ་གྱི་རྣམ་ཐར་ཕྱོགས་བསྒྲིགས།
སུམ་ལྟར་ལོངས་སྤྱོད་པས་ཆོག་པ་བྱུང་། ཁྱད་པར་དུ་བསྒོམས་པ་གསལ་བར་བྱུང་།
གཞུང་སྐྱོང་བ་ཡང་ཉིན་མོ་དང་ཁྱད་མི་འདུག །ངས་མངོན་པ་མ་སྦྱངས་ནས་ལོ་སུམ་
ཅུ་ཙམ་སོང་སྟེ། འོད་གསལ་ཟིན་ཙ་ན་སྡུག་རྒྱུ་མི་འདུག །དེ་ལྟ་ན་ལ་བ་པ་ཡིན་བྱ་རུ་
ཡང་མི་འདོད་རྒྱུ་མི་འདུག་གསུང་
།
མཁའ་འགྲོ་དངོས་གྲུབ་རྫས་རྣམས་ལུང་བསྟན་ཐོབ། །
ཆོས་རྗེའི་དྲུང་དུ་ཚད་མེད་ཐུགས་རྗེ་འཁྲུངས
། །
རོ་སྙོམས་མཛད་ཚེ་སྣང་བ་སེམས་སུ་མཁྱེན། །
ཕྲིན་ལས་ཀུན་གྱི་བདག་པོར་དབང་བསྐུར་རོ། །
ཉིན་གཅིག་གི་ཚེ་རྣལ་འབྱོར་གྱི་དབང་ཕྱུག་ཆེན་མོ་འགྲོ་བ་བཟང་མོས། སྒོག་
པ་སྔོན་མོ་སྤར་གང་བསྣམས་ནས་བྱོན་ཏེ། རྗེ་རིན་པོ་ཆེ་ལ་སྤྱན་ཅེར་རེ་གཟིགས་ནས།
སློབ་དཔོན་ཇོ་བཙུན་ཉིད་ལ་བསགས་པ་གྲུ་བཞི་གཅིག་འདུག །སྒོག་པ་འདི་ལ་དངོས་
གྲུབ་ཡོང་བ་ཡིན། གསོལ་གསུངས་པས། རྗེ་རིན་པོ་ཆེ་པས་ཁྱོད་ཀྱི་སྒོག་པ་ང་མི་
འདོད་གསུངས་ནས་མ་བཞེས། ཆོས་རྗེའི་དྲུང་དུ་ང་ལ་འགྲོ་བ་བཟང་མོས་སྒོག་པ་
སྤར་བ་གང་གཏད་ནས་དངོས་གྲུབ་ཡོང་བ་ཡིན་ཟོ་ཟེར་བས་མ་ཟོས་ཞེས་ཞུས་པས།
ཆོས་རྗེའི་རིན་པོ་ཆེའི་ཞལ་ནས། ཨ་པ་དེ་ལེན་པ་ལེགས་པ་ལ། ཁྱོད་ཀྱི་རྟེན་འབྲེལ
{ལོངས་སྤྱོད་ཀྱི་རྟེན་འབྲེལ}བག་ཙམ་འཕྱུགས་པར་གདའ་སྟེ། བླངས་ན་འབྲི་ཁུང་
ཐེལ་གྱི་ལོངས་སྤྱོད་འདྲ་བ་ཅིག(ཞིག)ཡོང་བ་ཡིན་ཏེ་གསུང་
ཡང་ཆོས་རྗེ་རིན་པོ་ཆེའི་ཞལ་ནས། ཆོས་ཉག་གཅིག་གི་བསགས་པ་ང་ཆེ་བ་
132



རྣམ་ཐར་བྱིན་རླབས་ཆུ་རྒྱུན།
ཡིན༑ ཕྱོགས་མཐའ་དག་གི་བསགས་པ་ཁྱེད་ཆེ་བ་ཡིན། ཞེས་གསུངས་པས། དགྱེས་
ནས་ཐལ་མོ་ཆེའི {ཐང་མོ་ཆེའི}བཤམ(གཤམ)ནས་མར་རྒྱུགས་ཏེ་བྱོན་པས། ཆོས་རྗེ་
རིན་པོ་ཆེས་མཁྱེན་ནས། སློབ་དཔོན་ཇོ་བཙུན་འདི་ཡང་ཨེན་ཙམ་རེ་ལ་དགའ་ནས་
གསུང་དུ་བྱུང་། ཆོས་རྗེ་རིན་པོ་ཆེས་ཐུགས་བསྐྱེད་མཛད་ཅིང་འདུག་པ་ལ། ཐུགས་
བསྐྱེད་ཞུས་པས། བྱང་ཆུབ་ཀྱི་སེམས་གཤའ་མ་ཅིག(ཞིག)འཁྲུངས། དེ་ཡི་དུས་ན་
བདག་གཞན་བརྗེ་ནུས་པ་འདྲ་བའི་སྙིང་རྗེ་ཐུན་མོང་མ་ཡིན་པ་ཞིག་བྱུང་གསུང་།
ཉིན་གཅིག་གི་ཚེ་ཆབ་དོང་ན་འབུ་མང་པོ་ཤིག་ཤིག་འདུག་པ་ལ། སྐྱུག་བྲོ་བའི་
ཐུགས་སྣང་ཅུང་ཟད་བྱུང་བས། དེ་ལ་གནད་དུ་བསྣུན་ཏེ། ཆབ་དོང་ནང་དུ་དབུ་
བཅུག་ནས། བསྒོམ་ཞིང་བཞུགས་པས། མཁའ་འགྲོ་མ་འགྲོ་བ་བཟང་མོ་བྱོན་ནས།
ཇོ་བཙུན་རོ་སྙོམས་མཛད་ཅིང་བདོག་གམ་གསུང་། དེར་སྣང་བ་ཐམས་ཅད་རང་གི་
སེམས་ལས་དོན་ལོགས་ན་མེད་པར་ཐག་ཆོད། མི་གཙང་བའི་དོང་སྐྱུག་བྲོ་བར་མི་
འདུག །རང་གི་སེམས་སྐྱུག་བྲོ་བར་འདུག །དེ་བཞིན་ས་སྲ་ཞིང་འཐས་པར་མི་འདུག །
རང་གི་སེམས་སྲ་ཞིང་འཐས་པར་འདུག །ཆུ་གཤེར་བ་མི་འདུག །རང་གི་སེམས་གཤེར་
བར་འདུག །མེ་ཚ་བར་མི་འདུག །རང་གི་སེམས་ཚ་བར་འདུག །རླུང་གཡོ་བར་མི་
འདུག །རང་གི་སེམས་གཡོ་བར་འདུག་པ་ལ། སེམས་ཀྱི་རང་བཞིན་སྟོང་པར་དགོངས།
སེམས་ཅན་སྤྱི་མཐུན་གྱི་སེམས་སྲ་ཞིང་འཐས་པ་ལས་སར་སྣང་ཞིང་
། དེ་བཞིན་དུ་
སེམས་ཅན་སྤྱི་མཐུན་གྱི་སེམས་གཤེར་བ་ལས་ཆུར་སྣང་
། ཚ་བ་ལ་མེར་སྣང་
། གཡོ་བ་
ལ་རླུང་དུ་སྣང་། རང་སེམས་སྟོང་པ་ཉིད་ལ་ནམ་མཁའི་ཁམས་སྣང་བར་དགོངས་ཤིང་
ཐག་ཆོད་པ་ཡིན་གསུང་
།
དེར་སྣང་བ་ཐམས་ཅད་རང་གི་སེམས་སུ་སོང་སྟེ། སེམས་སྟོང་པ་ཐ་མལ་གྱི་
133



ལོ་པཎ་གྱི་རྣམ་ཐར་ཕྱོགས་བསྒྲིགས།
ཤེས་པ་རང་དགར་ཁྲེས་སོང་ནས། དྲན་པས་གཟུང་རྒྱུ་དང་འཛིན་བྱེད་དང་
། ཉོན་
མོངས་དང་གཉེན་པོ་གང་ཡང་མེད་པར་སྣང་བ་ཐམས་ཅད་སྒྱུ་མའམ་རྨི་ལམ་སྨིག་རྒྱུ་
ལྟ་བུར་ཟ་ཟི་བན་བུན་དུ་སོང་འདུག །མཁའ་འགྲོ་མ་འགྲོ་བ་བཟང་མོའི་ཞལ་ནས།
སློབ་དཔོན་ཇོ་བཙུན་ཁྱེད་ལ་སྒོམ་འཁོར་ཡུག(ཁོར་ཡུག)མ་ཡོད་ཨང་གསུང་
། ཐུགས་
ཀྱི་དགོངས་པ་ལ་འཁོར་ཡུག(ཁོར་ཡུག)མ་ཡིན་དགོངས་པ་བྱུང་ཡང་ཉིན་གཅིག་
མཁའ་འགྲོ་མ་འགྲོ་བ་བཟང་མོའི་ཞལ་ནས། སློབ་དཔོན་ཇོ་བཙུན་ཁྱེད་ཀྱི་སྒོམ་དེ་
འཁོར་ཡུག(ཁོར་ཡུག)མ་རང་ཅུང་མིན་ནམ་གསུངས་པས། (དེ་རྒྱུ་མཚན་ཅི་ཡིན་
གསུངས་པས།} དེ་ལ་ངོ་ཤེས་རྒྱུ་གཅིག་ཡོད་ན། འཁོར་ཡུག(ཁོར་ཡུག)མ་ཡིན་ཟེར་
གསུང་། དེར་ཐུགས་ཀྱི་དགོངས་པ་ལ། འདྲེ་མོ་འདི་ཅི་ཟེར་ན་དགོངས་ནས། ཆོས་
རྗེའི་དྲུང་དུ་ཞུ་རུ་བྱོན་པས། ཆོས་རྗེ་རིན་པོ་ཆེའི་ཞལ་ནས། ད་ལྟ་ནས་རེ་ཆེས་པས་ག་
ན་ཡོང་། ཕྱིས་འོང་བ་ཡིན་མོད་གསུང་
། ཆོས་རྗེ་རིན་པོ་ཆེའི་ཞལ་ནས། བུ་ཁྱོད་འགྲོ་
དོན་བྱེད་པ་ཞིག་འོང་བ་ཡིན། ལོ་བཅུ་གཉིས་ཀྱི་བར་དུ་འགྲོ་དོན་མ་བྱེད། དེ་ནས་
མཉམ་རྗེས་མེད་པའི་རྟོགས་པ་འཆར། དེ་ཕན་ཆད་ཅི་དགའ་གྱིས། ཁྱོད་ཀྱིས་གང་
བྱས་པ་དེ་ལམ་དུ་འགྲོ་བ་གཅིག་འོང་བ་ཡིན་གསུང་
། ངའི་འདི་ཕྲིན་ལས་ཞི་བ་འབའ་
ཞིག་ཡིན། ཁྱོད་ཕྲིན་ལས་ཐམས་ཅད་ཀྱི་མངའ་བདག་ཏུ་གྱུར་པ་ཡིན་གསུང་
།
ཉིན་གཅིག་གི་ཚེ་ཆོས་རྗེས་ལོ་ཚོད་དཀར་ཡོལ་གང་གནང་ནས། འདི་ཀུན་ལ་
ལོ་བའི་ལོ་ཚོད་བྱ་བ་ཡིན་གསུང་། ད་ཁྱོད་ཀྱིས་གང་བྱས་ཀྱང་ལོ། གང་བྱས་ཀྱང་
ཆོག་པ་ཡིན་གསུང་
། ཡང་རྗེ་རིན་པོ་ཆེའི་ཞལ་ནས། ཁྱོད་ལ་སློངས་མང་པོ་ཡོང་། །
དེ་རྣམས་ལམ་དུ་ལོངས་དགོས་གསུང་
། བདག་ལ་སློངས་མཛེ་ནད་འཆི(མཆི)ལགས་
སམ་ཞེས་ཞུས་པས། མཛེ་མི་འོང་གསུང་
། སྐྲན་ནམ་དམུ་ཆུའམ་ཤིག་ནད་ལ་སོགས་པ་
134



རྣམ་ཐར་བྱིན་རླབས་ཆུ་རྒྱུན།
མཆིའམ་ཞེས་ཞུས་པས། དེ་རྣམས་ཀྱང་མི་འོང་གསུང་
། འོ་ན་སློངས་ཅི་ལགས་
སམ་ཞུས་པས། ཆོས་རྗེ་རིན་པོ་ཆེའི་ཞལ་ནས། ཉེ་བ་དགྲར་ལངས་ནས་དགྲ་མང་པོ་
ཡོང་པ་ཡིན། དེ་ལམ་དུ་སློངས་དགོས་སོ་གསུང་།
མཁའ་འགྲོའི་བར་ཆད་བཤེགས་པ་མཛད་པས་སེལ། །
ཆོས་རྗེས་གསེར་གྱི་རྡོ་རྗེ་རྩེ་ལྔ་པ་
། །
ཕྱག་ཏུ་གནང་ནས་གདན་སའི་རྟེན་འབྲེལ་བསྒྲིགས། །
ཁ་བའི་རྒྱུན་ཆེན་སྡིག(སྡིགས)མཛུབ་གཏད་པས་བཟློག །
ཉིན་གཅིག་གི་ཚེ། མཁའ་འགྲོ་མ་འགྲོ་བ་བཟང་མོའི་ཞལ་ནས། སློབ་དཔོན་ཇོ་
བཙུན། དེ་རིང་ངེད་ལ་ཤངས་པ་རིང་མོས་ཚོགས་འཁོར་འབུལ་བ་ཡིན་མོད་གསུང་
།
དེར་གྲུབ་ཐོབ་རིན་པོ་ཆེའི་ཐུགས་དགོངས་ལ། ཤངས་པ་རིང་མོའི་བསགས་པའི་སྣང་
ཚུལ་ལམ། ཆོས་རྗེ་རིན་པོ་ཆེ་པ་འདྲ་བ་གཞག་ནས། འགྲོ་བ་བཟང་མོ་ལ་ཚོགས་
འཁོར་བྱེད་དགོས་པ་དགོངས་པས། དེ་མ་ཐག་མཁའ་འགྲོ་མ་འགྲོ་བ་བཟང་མོ་སྐུ་
ཁམས་ལོག་སྟེ། འདར་ཞིང་ངའི་སྙིང་རི་རྩེར་སོང་། དེ་སློབ་དཔོན་ཇོ་བཙུན་སྣོད་དུ་
མ་རུངས་པ་ལ་ཚོགས་བཤད་པས་ལན་གསུང་། དེར་ཆོས་རྗེ་རིན་པོ་ཆེའི་དྲུང་དུ་
བཤགས་པ་མཛད་པ་ལ་བྱོན་པས། ཆོས་རྗེ་རིན་པོ་ཆེའི་ཞལ་ནས། འགྲོ་བ་བཟང་མོ་
རང་ལ་བཤགས་པ་བྱ་དགོས་གསུང་། དེར་དེ་མ་ཐག་ཏུ་མཁའ་འགྲོ་མ་འགྲོ་བ་བཟང་
མོའི་བུ་མོ་གཉིས་ཀྱང་བྱོན་ནས། སློབ་དཔོན་ཇོ་བཙུན་གྱིས་ཨ་མ་ལ་བཤགས་པ་
མཛད་པར་ཞུ་ཟེར་བྱུང་
། དེར་བཤགས་པ་མཛད་དུ་བྱོན་པས། མཁའ་འགྲོ་མ་འགྲོ་བ་
135



ལོ་པཎ་གྱི་རྣམ་ཐར་ཕྱོགས་བསྒྲིགས།
བཟང་མོ་ཞེས་བྱ་བ་དེ་ཤིན་ཏུ་རང་འདར་སྤྲུག་ཅིང་འདུག་ནས། ཕྱག་ཐལ་མོ་སྦྱར་
ནས་སྤྱི་བཤགས་ལན་གསུམ་མཛད་པས། དེ་མ་ཐག་ངའི་སྙིང་ཚུད་ངའི་སྙིང་ཚུད་
གསུང་ཞིང་སྐུ་ལུས་སྤྲུག་ཅིང་འདུག་པས། བདེ་ཆེན་སྟེངས་ཀྱི་ས་ཁོལ་དུ་གཡོས་ཤིང་
།
རི་དང་སྡོང་པོ་ཐམས་ཅད་ཚིག་ཆིལ་ཆིལ་འདར་སྤྲུག་སྤྲུག་འདུག །མཁའ་འགྲོ་མའི་
སྙིང་དམ་ཚིག་ཏུ་ཡོད་པར་འདུག་གསུང་
།
དེ་ནས་ཆོས་རྗེ་རིན་པོ་ཆེའི་རིང་བསྲེལ་ཕྱག་གི་སྙིམ་པ་གང་གནང་ནས་གསོལ་
བ་རྨིས་པས། དེ་ཆོས་རྗེ་རིན་པོ་ཆེའི་དྲུང་དུ་ཞུས་པས། {ཆོས་རྗེ་རིན་པོ་ཆེའི་ཞལ་
ནས}རིང་བསྲེལ་དེ་སྙིང་རྗེའི་རྟགས་ཡིན་གསུང་། དེ་ཙ་ན་ཆོས་རྗེ་རིན་པོ་ཆེས་
ཚོགས་སུ་ཆོས་གསུངས་པའི་དུས་སུ། དགེ་འདུན་དང་མ་ཇོ་རྣམས་ཆོས་ཉན་པའི་
གྲལ་ལ་ཐོབ་ཤ་བྱས་ནས་འདྲས་པས། ཆོས་ཉན་ཞིང་འདུག་པ་མི་མཛེས་པ་གཟིགས་
ནས༑ དེར་རྗེ་གྲུབ་ཐོབ་ཆེན་པོས་ཤིང་རིང་པོ་ཤིག(ཞིག)བརྐྱང་སྟེ(བརྐྱངས་ཏེ)། འདི་
མན་ཆད་དུ་དགེ་འདུན་པ་རྣམས་བཞུགས{མ་བཞུགས}། ཡན་ཆད་དུ་སྒོམ་མ{ཇོ་
མོ}མ་སྡོད། སྔ་མ་དེ་མི་མཛེས་ཤིང་དགེ་སློང་ལ་རེག་པའི་ལྟུང་བ་ཡང་ཕོག་པ་ཡིན་
གསུངས་པས། སྒོམ་མ་བརྟུལ་ཞུགས་ཆེ་བ{སྤྱི་བརྟོལ་ཆེ་བ}འགའ་ཞིག་ཤིང་བརྐྱང་
(བརྐྱངས)པའི་ནང་དུ་སོང་། མ་ཇོ་ལ་ལ་ཤིང་ལ་ཞོན་ནས་འདུག་པ་བརྡུངས། ཕྱུག་
མོ་མོ་ཕུག་མ་སྤུན་གཉིས་མགོ་ཕུར་ནས་ཆོས་ཉན་དུ་འོངས་པ་ལས། ཆོས་རྗེ་རིན་པོ་
ཆེའི་ཞལ་ནས། བསྒྲུབ་ཚུགས་གཞན་པས་ཁྱོད་གཉིས་ཆེའམ། ཁྱོད་གཉིས་བསྒྲུབ་
ཚུགས་ཆེ་ན་བསྒྲུབ་པ་རང་བྱེད་པ་ཡིན་མོད། ཆོས་ཉན་ན་མགོ་མ་ཕུར་བར་ཉན་པ་
ཡིན་མོད་གསུངས་ནས་བརྡུངས་སོ། །མོ་ཕུག་མ་སྤུན་ཚོགས་ལ་ཁྲག་གི་ཁ་ཕྲུ་འདེབས་
པ་རྨིས་པས་ངས་བརྡུངས་པས་དམར་ཤལ་གྱི་རིམས་ནད་ཆད་སོང་
། དེ་ཆོས་རྗེ་རིན་
136



རྣམ་ཐར་བྱིན་རླབས་ཆུ་རྒྱུན།
པོ་ཆེས་མཁྱེན་ནོ། །
དེའི་ནང་པར་ཆོས་རྗེ་རིན་པོ་ཆེ་ཚོགས་སུ་ཁྲི་ཐོག་ཏུ་ཡེར་བྱོན་ནས། སྐུ་རེགས་
ཀྱི་གསེབ་ནས་གསེར་གྱི་རྡོ་རྗེ(རྡོ་རྗེ་རྩེ་ལྔ་པ}མཚན་ཉིད་ཐམས་ཅད་དང་ལྡན་པ་
དར་ཁ་དོག་སྣ་ལྔ་གཏགས་པ་ཞིག་བཏོན་ནས། སློབ་དཔོན་ཇོ་བཙུན་གྱིས་སྒོམ་མ་ཚོ་
བརྡུངས་པ་དེས་མདང་ཁམས་ཤིན་ཏུ་བཟང་པར་བྱུང་། རྡོ་རྗེ་སློབ་དཔོན་ལ་གཏང་
རག་ཏུ་གཏོང་བ་ཡིན་གསུངས་ནས་གནང༌། དེར་རྗེ་གྲུབ་ཐོབ་ཆེན་པོའི་དགོངས་པ་
ལ; ཆོས་རྗེ་རིན་པོ་ཆེ་པས་རྟེན་འབྲེལ་བསྒྲིགས་པ་ཡིན། ཕྱག་ནས་ང་རང་གིས་བླང་
དགོས་དགོངས་པས། ཆོས་རྗེ་རིན་པོ་ཆེའི་ཉེ་བ་ན་གདན་ས་ར་ལུང་པའི་སྒོམ་ཆེན་
འཇིག་རྟེན་གྲགས་ཤེས(ཞེས)བྱ་བ་འདུག་པས་བླངས་ནས་གཏད། དེ་ཆོས་རྗེ་རིན་པོ་
ཆེས་གདན་སའི་རྟེན་འབྲེལ་བསྒྲིགས་པ་ཡིན་པར་འདུག །ར་ལུང་པ་འཇིག་རྟེན་གྲགས་
ཀྱིས་སྔོན་ལ་བླངས་པས། ཆོས་རྗེའི་གདན་ས་ར་ལུང་པས་སྔོན་ལ་འཛིན་པ་དེ་བྱུང་
འདུག །ཕྲིན་ལས་དང་ཁ་དྲག་པའི་རྟེན་འབྲེལ་ལོ་ཚོད་དང་རྡོ་རྗེ་གནང་བ་དེས་འགྲིག་
འདུག་གསུང་།
དེ་ཡི་དུས་ན་ཚོགས་ན་མཚལ་བའི་སྒོམ་ཆེན་བཅོམ་ལྡན་འདས་གཤིན་རྗེ་
གཤེད་ཀྱི་བཟླས་པ་མང་པོ་སོང་བ་མཐུ་ཆེན་ཡིན་ཟེར་བ། གོས་སུ་ཕྱི་བེར་སྔོན་པོ
{པ་རི་སྔོན་པོ》གྱོན་པ་ཅིག(ཞིག)པ་དེ་ན་རེ། ངས་སློབ་དཔོན་ཇོ་བཙུན་གྱི་ཕྲིན་ལས་
བསྒྲུབ་པ་ཡིན་ཟེར་ཞིང་
། ལག་ན་སྟ་རེ་གཅིག་གཟུང་(བཟུང་)ནས་སོ་ཀྲིག་ཀྲིག་བྱེད་
ཀྱིན་འདུག །ཆོས་རྗེ་རིན་པོ་ཆེའི་ཞལ་ནས(རྟེན་འབྲེལ་བཟང}། ཁྱོད་ཀྱིས་ཚོགས་པ་
འདི་ལ་སྐོར་བ་ལན་གསུམ་གྱིས་ལ་སློབ་དཔོན་ཇོ་བཙུན་གྱི་ཕྲིན་ལས་སྒྲུབས་ཤིག་
གསུངས་པས། ཁོ་སྟ་རེ་བཟུང་ནས་སོ་ཀྲིག་ཀྲིག་བྱེད་ཅིང་ཚོགས་པ་ལ་བསྐོར་བ་ལན་
137



ལོ་པཎ་གྱི་རྣམ་ཐར་ཕྱོགས་བསྒྲིགས།
གསུམ་བྱས་པས། ཆོས་རྗེ་རིན་པོ་ཆེའི་ཞལ་ནས་རྟེན་འབྲེལ་བཟང་
། སློབ་དཔོན་ཇོ་
བཙུན་གྱིས་ཕྲིན་ལས་བཞི་འགྲུབ་པ་ཅིག(ཞིག)འོང་བར་འདུག་གསུང་
། དེ་ཡི་དུས་
ན་སྒོམ་ཆེན་པ་དེ་ལ་མིང་ཡང་ཁྲོ་བོ་སྔོན་པོར་ཆགས་སྐད། དུས་དེ་ནས་བཟུང་སྟེ་
ཆོས་རྗེ་རིན་པོ་ཆེ་ལ་ལུས་ལོངས་སྤྱོད་ཀྱིས་བསགས་པའི་དགེ་བའི་རྩ་བ་ཐམས་ཅད་
ལྟོས་པ་མེད་པར་ཕུལ་ནས་ཕྲིན་ལས་ཀྱི་ལག་བདེ་བ་ཚེ་རབས་ཐམས་ཅད་དུ་བྱེད་
པར་ཞུས་པ་ཡིན་གསུང་
། དཔལ་བདེ་ཆེན་སྟེང་གི་ནགས་ཁྲོད་དུ། །སྟོང་ཕྲག་དུ་
མའི {ཇོ་མོའི}རྒྱ་བརྡུངས་ཡིན། །ཞེས་བྱ་བ་གསུངས།
དེ་ཡི་དུས་ན་ཁ་བའི་རྒྱུན་ཆེན་པོ་ཆོས་རྗེ་རིན་པོ་ཆེའི་གཟིམས་སྤྱིལ་གྱི་ཐད་ན་
མར་བྱུང་བ་ལ། ཕྱག་གིས་སྡིགས་མཛུབ་གཏད་ནས། ལྟ་སྟངས་ཀྱིས་གཟིགས་པས་ཁ་
བའི་
འི་རྒྱུན་ལོག་གསུང་
། འཁྱོགས་ནས་གཟིམས་སྤྱིལ་ལ་མ་བྱུང་ངོ༌
། །
རྒྱལ་བ་ཆོས་རྗེའི་སྐུ་ཚེའི་རྟེན་འབྲེལ་མཛད། །
དེ་ཚེ་ཁྱོད་ཉིད་དྲུང་དུ་བཞུགས་འཚལ་གྱིས། །
ཁོ་བོའི་སྐུ་ཚེའི་རྟེན་འབྲེལ་འགྲིག་གོ་ཞེས། །
ཆོས་རྗེས་བཀའ་སྩལ་ཡང་ནས་ཡང་དུ་གསུངས། །
དེ་ནས་ཚོགས་ཀྱི་དབུས་སུ་ཞག་འགའ་ན། ཆོས་རྗེ་རིན་པོ་ཆེའི་ཞལ་ནས། དེ་
རིང་སློབ་དཔོན་ཇོ་བཙུན་གྱིས་གང་ཞུས་པ་གཅིག་གནང་བ་ཡིན་ནོ་གསུང་
། དེར་རྗེ་
གྲུབ་ཐོབ་ཆེན་པོས་ཕྱག་བཙལ་ཏེ་ཐལ་མོ་སྦྱར་ཏེ། ཆོས་རྗེ་རིན་པོ་ཆེས་དགུང་ལོ་བརྒྱ་
ཐམ་པ་བཞུགས་པར་ཞུ་ཞེས་ཞུས་པས། ཆོས་རྗེ་རིན་པོ་ཆེ་པས་ཕྱག་གཡས་པ་བརྐྱང
138



རྣམ་ཐར་བྱིན་རླབས་ཆུ་རྒྱུན།
(བརྐྱངས)ནས་དེ་བཞིན་བྱེད་པ་ཡིན་ནོ། །སློབ་དཔོན་ཇོ་བཙུན་རང་ངའི་གམ་ནས་
མ་འཕགས་པ་གཅིག་ནི་དགོས་སོ་གསུང་། ཡང་ཆོས་རྗེ་རིན་པོ་ཆེའི་ཞལ་ནས། སློབ་
དཔོན་ཇོ་བཙུན་ངའི་གཟིམས་ཁང་ལ་གློ་འབུར་ཞིག་གྱིས་ལ་མཆོད་པ་རྣམ་པ་ལྔ་རེ་
ཙམ་ཤོམས་དང་། མཎྜལ་རེ་ཕུལ་བ་དང་
། ངའི་སྟན་རེ་སྤྲུག་པ་ཁྱེད་ཀྱིས་མཛོད།
ཁྱེད་ཉེ་གནས་ཀྱི་རྒྱུ་རུ་འཕངས་པ་ཡིན་གྱིས་ངའི་ནང་དུ་སྡོད་ལ་ཁྲིད་གཉེར་མཛོད།
ངའི་ཆོས་ཐམས་ཅད་ཉོན། ངའི་དཔེ་ཆ་འདི་རྣམས་ཀྱི་བདག་པོ་ཡོང་པ་ཁྱེད་མིན་
པ་མེད། ཁྱེད་རང་ལ་དཔེ་དང་བྲི་བ་ཡང་མི་དགོས། ཐུན་མོང་དུ་བྱས་པས་ཆོག །ད་
གང་དུ་ཡང་མ་འགྲོ། ཁྱེད་རང་གི་རྟེན་འབྲེལ་ཐམས་ཅད་ཀྱང་འགྲིག །ངའི་ཚེ་ལ་ཡང་
ཕན་གསུང་། དེ་ཤིན་ཏུ་ཐུགས་ལ་གདགས་ཏེ། གཞན་གྱིས་ཕྲག་དོག་མཆི་ཞེས་ཞུས་
པས༑ ཆོས་རྗེ་རིན་པོ་ཆེའི་ཞལ་ནས། ཁྱེད་ལ་གཞན་གྱིས{རང་གིས}མ་ཚོར་བའི་
བསགས་པ་དཔག་ཏུ་མེད་པ་ཡོད་པ་ཡིན། དེ་ལ་ང་ཡིས་འདུན་པ་བཅུག་པས་གཞན་
གྱི་ཕྲག་དོག་འགྱུར་འགྲོ། ཇོ་བསམ་ཁོ་རང་གི་ལས་ཀ་ལ་འཇོག །བྱང་ཆུབ་འོད་ཀྱང་
ཁོ་རང་གི་ལས་ཀ་ལ་འཇོག་པ་ཡིན་གསུང་།
དེར་སློབ་དཔོན་ལེགས་མཛེས་དང་། ཤཱཀ་རྡོར་ལ་སོགས་པ་ཁྲོམ་པའི་ཉེ་གནས་
བྱིན་བོས། རྗེ་གྲུབ་ཐོབ་ཆེན་པོ་ལ་དབང་ཤོར་གྱིས་དོགས་ནས། ཆོས་རྗེའི་དྲུང་དུ་མི་
འཇོག་པར་ཞུས་པས། ཆོས་རྗེ་རིན་པོ་ཆེའི་ཞལ་ནས། ཚོགས་འདི་ན་ཁོང་བསགས་
པ་ཆེ་བར་འདུག །ཁྱོད་རང་ཚོགས་པ་རྣམས་ཀྱི་བསགས་པ་ལ་མི་ཤོམ་པའི་རྟགས་ཡིན།
ང་རང་གང་བྱེད་པ་བྱེད་དུ་ཆུག །ལར་ཁོང་རང་བརྒྱུད(རྒྱུད)པ་གཅིག་མི་གདའ་
གསུང་། དེར་ཁྲོམ་པ་རྣམས་ཀྱིས་རྗེ་གྲུབ་ཐོབ་ཆེན་པོ་རང་ལ་ཆོས་རྗེའི་ཉེ་གནས་མི་
མཛད་པར་ཞུས་པས། རྗེ་གྲུབ་ཐོབ་ཆེན་པོའི་ཞལ་ནས། ང་ལ་ཆོས་རྗེའི་གསུང་ངེས་པ་
139



ལོ་པཎ་གྱི་རྣམ་ཐར་ཕྱོགས་བསྒྲིགས།
ཅན་བྱོན་ནས་བྱས་པ་ཡིན་གྱིས། ལྟོ་མ་ཕྱིད་ནས་འདིར་སྡོད་པ་མིན། ཚེ་འདི་ཡི་
ཕྱོགས་ནས་ཀྱང་ཉེ་གནས་ལ་ཐོབ་ཤ་བྱེད་མི་དགོས། ངས་མཚན་ཉིད་ཀྱི་བཤད་པ་
བྱས་ཀྱང་ཀ་པཱ་ལ་འགྲེམས་པ་བརྒྱ་ཐམ་པ་ལས་མི་ཉུང་བ་ཡོང་
། ཁྱེད་རྣམས་མི་དགའ་
ན་ངས་བཞག་པས་ཆོག་གསུངས་ནས། དྲུང་དུ་མ་བཞུགས་པས། ཚོགས་པ་བྱིན་པོས་
སློབ་དཔོན་ཇོ་བཙུན་ཇོ་འོ་བཟང་པར་བྱུང་ཟེར་སྐད།
དེ་ཡི་དུས་ན་ན་བཟའ་ཆ་རུ་བསྣམས། གསོལ་བ་གདན་གཅིག་མཛད། དམར་
མིག་སྐྱུར་མིག་མི་མཛད་ཅིང་
། ཤིན་ཏུ་བཙུན་པའི་གྲགས་པ་ཐོབ་པ་ཡིན་སྐད། དེ་
ནས་ཐུགས་ཅུང་ཟད་སྐྱོ་བ་སྐྱེས་པར་གྱུར་ནས་ཤམ་བྷ་ལར་འགྲོ་བར་ཞུས་པས། ཆོས་
རྗེ་རིན་པོ་ཆེའི་ཞལ་ནས། བུ་ཤམ་བྷ་ལར་མ་འགྲོ་གསུང་
། ཡང་བསྐྱར་ནས་ཞུས་པས།
ཚེམས་ནན་པ་གཅིག་མཛད་ནས་ད་རྒྱུག་དང་གསུང་བས། རྟབ་རྟབ་ལ་སྡོད་པར་ཞུ་
ལགས་ཞེས་ཞུས་པས། དེ་ཆོས་རྗེ་རིན་པོ་ཆེའི་ཐུགས་འདུན་གྱིས་བསྒྱུར་ཡོད་པར་
འདུག་གསུང་། ཆོས་རྗེ་རིན་པོ་ཆེའི་ཞལ་ནས། སློབ་དཔོན་ཇོ་བཙུན་གྱི་འཁོར་གྱི་
ཐོག་མ་གང་ན་བདོག་ལགས་གསུང་
། སློབ་དཔོན་རྒྱལ་མཚན་དགེ་བ་ན་རེ། སློབ་
དཔོན་ཇོ་བཙུན་ཁོང་ལ་འཁོར་རྒན་གོག་ཁ་ཅིག་བདོག་གམ་གསུང་
། དེར་གྲུབ་ཐོབ་
ཆེན་པོའི་དགོངས་པ་ལ། ཆོས་རྗེ་རིན་པོ་རྟེན་འབྲེལ་བརྩིས་པ་འདུག་དགོངས་ནས།
བདག་ལ་འཁོར་རྒན་གོག་མི་བདོག་ཞུས་པས། འོ་ན་འཁོར་ཅི་འདྲ་ཡོད་གསུང་
། གླུ་
མཁན་བཀྲ་ཤིས་མགོན་ཞེས་བྱ་བ་བདོག་ཞུས་པས། ཆོས་རྗེ་རིན་པོ་ཆེའི་ཞལ་ནས།
བུ་རྒྱལ་ཁམས་སུ་གྲགས་པ་གཅིག་འོང་བར་འདུག་གསུང་
། སློབ་དཔོན་རྒྱལ་མཚན་
དགེ་བའི་གསུང་དེ་འཁོར་གྱི་རྟེན་འབྲེལ་ལ་གནོད་པ་བྱུང་འདུག །དང་པོ་རུ་ཐོག་
ཏུ་འཁོར་རྒན་རྒོན་གཅིག་པུ་བྱུང་འདུག་གསུང་
། ཡང་ཆོས་རྗེ་རིན་པོ་ཆེའི་ཞལ་ནས།
140



རྣམ་ཐར་བྱིན་རླབས་ཆུ་རྒྱུན།
།
སློབ་དཔོན་ཇོ་བཙུན་ངའི་གམ་དུ་བསྡད་ན་ང་ཐམས་ཅད་ལ་བཀའ་བཀྱོན་གཏོང་
མི་དགོས་པ་གཅིག་ཏུ{གཏོང་པ་ཞིག་ཏུ}འགྲོ། ཁྱེད་ཀྱི་འོག་ཏུ་ཆོས་སྙིང་ནས་བྱེད་
པ་གཅིག་མིན་པས་མི་ཟུག །ཁྱེད་ལ་འཁོར་གཙང་ཧྲུག་པ་ཞིག་ཡོང་པ་ཡིན་གསུང་།
ཡང་ཆོས་རྗེ་རིན་པོ་ཆེའི་གསུང་ནས། ཚོགས་པ་འདི་རྣམས་ལན་ཅིག་འགྱེས་པ་ཡིན་
ནོ༑ །སློབ་དཔོན་ཇོ་བཙུན་རང་ཡང་ལན་གཅིག་ཕྱི་རྒྱབ་ཏུ་བྱོན་ལ། དེ་ནས་ངའི་དྲུང་དུ་
བཞུགས་སུ་བྱོན། ཁྱེད་ཚོགས་ན་ཡོད་པ་ཙམ་གྱིས་ངའི་ཚེ་ལ་ཕན་པ་ཡིན་གསུང་
མཚོ་དར་འོག་གི་དོ་ལ{མཚོ་ལ}གཤེགས་པའི་ཐུགས་འདུན་མ་ཁུགས་པར་སྔ་
དྲོ་ཞིག་ཆོས་རྗེ་ལ་ཞུ་རུ་བྱོན་པས། ཆོས་རྗེའི་དྲུང་ན་ཉེ་གནས་ཞིག་པོ་བྱང་དཔལ་
དཔེ་ཞིག་འཚོལ་གྱིན་འདུག །བདག་དར་འོག་གི་དོ་ལ་ཅིས་ཀྱང་འགྲོ་བར་ཞུ་ཞུས་པས།
ཆོས་རྗེ་རིན་པོ་ཆེ་གཟིམས་མལ་ན་འདུག་པ་བཀོག་བཞེངས་ནས། བརྡེག་པའི་ཕྱག་ཆ་
འཚོལ་ཞིང་
། རྒད་པོ་འདིས་ཉེས་པ་ཅི་ཡིན། ང་ཚེ་རིང་པས་ཅི་ཞིག་ལྟོ། མོས་གུས་ཀྱི་
སྣང་ཚུལ་ལམ། སངས་རྒྱས་པ་འམ་དེ་ང་རང་ལས་མི་འདུག་གི་གསུང་
། དེར་རྗེ་གྲུབ་
ཐོབ་ཆེན་པོས་ཐུགས་མ་ཞུམ་པར་ཕྱག་གཡས་པ་ནམ་མཁའ་ལ་བརྐྱང་(བརྐྱངས)ནས་
བདག་ནི་སངས་རྒྱས་པར་བདོག་གོ་ཞུས་པས། ཆོས་རྗེ་རིན་པོ་ཆེ་ཞལ་འཛུམ་མཛད་
ནས༑ རྟེན་འབྲེལ་བཟང་བར་སོང་འདུག་གསུང་
།
ལན་གཅིག་མཆེད་གྲོགས་ཀྱི་ལོག་བསྒྲུབ་ལ་སྐྱོ་བ་སྐྱེས་ཏེ། ཆོས་རྗེ་རིན་པོ་ཆེ་
འདི་འདྲའི་དྲུང་དུ་ཆགས་སྡང་དང་འདོད་པ་འདི་འདྲར་འདུག་པས། བདག་ཞིང་
ཁམས་དག་པ་ཞིག་ཏུ་སྐྱེ་བ་བླང་དགོངས་ནས། འཕོ་བ་སྦྱོང་བའི་ཐུགས་དགོངས་བྱུང་
སྟེ་འདུན་པ་བཏང་། སྨོན་ལམ་འདེབས་ཤིང་བཞུགས་པས། དེ་ཆོས་རྗེ་རིན་པོ་ཆེ་
པས་མཁྱེན་ནས། དྲུང་ན་བཞུགས་པ་རྣམས་ལ་སློབ་དཔོན་ཇོ་བཙུན་གར་སོང་གསུང་
།
141



ལོ་པཎ་གྱི་རྣམ་ཐར་ཕྱོགས་བསྒྲིགས།
མཁའ་འགྲོ་མ་འགྲོ་བ་བཟང་མོ་ན་རེ། ཆོས་རྗེ་རིན་པོ་ཆེ། སློབ་དཔོན་ཇོ་བཙུན་ཁོང་
ནི་ཁམས་ལོག་ནས་གདའ། སྨོན་ལམ་གདབ་པར་ཞུ་ཞུས་པས། {ཆོས་རྗེ་རིན་པོ་ཆེ་
པའི་ཞལ་ནས།} ཁྱོད་མྱུར་དུ་རྒྱུག་ལ་འདིར་ཤོག་གྱིས་ལ་ཤོག་གསུང་
། དེར་ཆོས་རྗེ་
རིན་པོ་ཆེའི་དྲུང་བྱོན་ནས་ཕྱག་འཚལ་ཏེ། བདག་ཞིང་ཁམས་དག་པ་ཞིག་ཏུ་སྐྱེ་བར་
ཞུ་ཞུས་པས། ཆོས་རྗེ་རིན་པོ་ཆེའི་ཞལ་ནས། བུ་དེ་སྐད་མ་ཟེར་ཞིག །བྱང་ཆུབ་སེམས་
དཔའ་རྣམས་ནི་གང་ཞིང་ཁམས་མ་དག་པ་གདུག་རྩུབ་ཆེ་བ་རྣམས་སུ་སྐྱེ་བ་ལེན་པ་
ཡིན༑ ཞིང་ཁམས་དག་པར་སྐྱེ་བ་འདོད་པ་དང་
། ཆོས་ཀྱང་ཐེག་པ་ཆེན་པོ་འབའ་ཞིག་
སྟོན་པར་འདོད་པ་རྣམས་བྱང་ཆུབ་སེམས་དཔའི་སྐྱོན་ཡིན་པས་དེ་སྐད་མ་ཟེར་ཞིག་
གསུངས་པས། ཆོས་རྗེ་རིན་པོ་ཆེའི་གསུང་དྲག་པོ་དང་ཐུགས་འདུན་གྱིས་ཐུགས་ཀྱི་
འདུན་པ་དེ་ཁུགས་ཀྱང་། དར་འོག་ལ་གཤེགས་པའི་འདུན་པ་དེ་མ་ཁུགས་པར་འགྲོ་
ཆོས་རྗེ་རིན་པོ་ཆེའི་ཞལ་ནས། སྤྱིར་འུ་རང་ཕ་སྤད་ཚོ་ཇོ་བོ་བཟང་
གྲགས་པས་ཀྱང་ལན་པ་ཡིན་གྱི། རི་ཁྲོད་གཞན་ལ་ཕྱིན་ཀྱང་བུ་རང་གི་རྟེན་འབྲེལ་
ལེགས་པོ་ཡོང་པར་གདའ། མདང་རྨི་ལམ་ན། མི་གཉིས་ཆུ་ཕ་གི་ན་ཤིང་ཐོག་འཐུ་ཡིན་
འགྲོ་ཡི་འདུག་པས། གཅིག་ཆུ་ཡིས་ཁྱེར་སོང་
། གཅིག་ཤིང་ཐོག་མང་པོ་སྨིན་པ་ཁྱེར་
ནས་བྱུང་པ་རྨིས། བུ་རང་གི་དངོས་གྲུབ་ཐོབ་ནས་འོང་བར་འདུག་གིས་བཞུད་ཅིག །
བསྒྲུབ་པ་ཡང་མཐར་འཁྱོལ་འོང་། ཤཱཀྱ་ཐུབ་པ་ཆུ་བོ་ནེ་རན་ཛ་ནའི་འགྲམ་དུ་ལོ་
དྲུག་དཀའ་བ་སྤྱད་པ་ཡང་མངལ་གྱི་དྲི་མ་སྦྱོང་བའི་དོན་ཡིན། སྤྲུལ་པའི་སྐུ་གཅིག་
སྨིན་པ་ལ་ཡང་ལོ་སུམ་ཅུ་རྩ་ལྔ་དགོས་པ་ཡིན་པས། ལོ་སུམ་ཅུ་རྩ་ལྔའི་བར་དུ་འགྲོ་
དོན་མ་བྱེད། དེ་ནས་འགྲོ་དོན་རྩོལ་མེད་དུ་འོང་བ་ཡིན་གསུང་
།
ཆོས་རྗེ་རིན་པོ་ཆེའི་སྐུ་ཚེའི་རྟེན་འབྲེལ་བསྒྲིག་པའི་ཆེད་དུ། སྔར་གྱི་ཁྲོ་བོ་སྔོན་
བར་ཞུས་པས།
142



རྣམ་ཐར་བྱིན་རླབས་ཆུ་རྒྱུན།
པོ་དེས་ར་གན་ལས་གྲུབ་པའི་པདྨ་འབྱུང་གནས་ཀྱི་སྐུ་ཞིག་ཕུལ། དེ་ཆོས་རྗེ་རིན་པོ་ཆེ་
ལ་ཕུལ་བས། དེ་ལ་མཆེད་གྲོགས་དང་ཉེ་གནས་རྣམས་ཀྱིས་འཁྲེན་པའི་རྣམ་འགྱུར་
བྱུང་ནས། {ཆོས་རྗེས་དེ་རིན་པོ་ཆེ་ལ་གནང་བས། དེ་མཆེད་གྲོགས་དང་ཉེ་གནས་
གཞན་གྱིས་མ་ཐེག་པའི་རྣམ་འགྱུར་བྱུང་བ་ལ།} ཆོས་རྗེ་རིན་པོ་ཆེའི་ཞལ་ནས། སྐྱེས་
བུ་ཀུན་བྱང་ཆུབ་སེམས་དཔའ་ཆེན་པོ་ཀུན་ལ་མ་དད་པའི་བསམ་པ་མ་བྱེད་ཅིག་
གསུང་།
འདོད་པའི་མདའ་ཡིས་ཕུག་པའི་སྐྱེ་བོ་རྣམས། །
སྡུག་བསྔལ་ནད་ཀྱིས་གདུངས་ཤིང་ཐར་པ་ཡི། །
སྲོག་དང་བྲལ་བར་གཟིགས་ཏེ་ཉེ་དུ་རྣམས
། །
རྩྭ་བཞིན་དུ་ནི་ཡོངས་སུ་དོར་བྱས་ནས། །
བས་མཐའི་གནས་རྣམས་སུ་ནི་དཀའ་བ་སྤྱད། །
ཕན་ཚུན་ཐུགས་ཡིད་འདྲེས་པའི་མི་རྣམས་ནི། །
གུས་བྱས་ཁྱི་རྒོད་རྣམས་ནི་སྨུགས་པའི་རྩ་བར་དོར། །
གཞི་བདག་གདུག་པའི་བར་ཆད་རྣམས་ཀྱང་ནི། །
ཁྱེད་ཀྱི་བྱིན་རླབས་སྟོབས་ཀྱིས་རབ་ཏུ་སེལ་བར་མཛད།
དེ་ནས་དཔོན་སྲིན་པོ་གདོང་པ་དང་། སྤ་ཚབ་པ་དང་གསུམ་གྱིས་འགྲོགས་ཏེ།
མཚོ་དར་འོག་གི་དོ་ལ་བྱོན་པར་ཆས་ནས། ཆོས་རྗེའི་དྲུང་དུ་སྐུ་ཁམས་ཞུ་རུ་བྱོན་པས།
ཞལ་ཟས་རྣམས་གྲངས་སུ་མ་གནང་བས། གསུམ་ཀས་སྲུབས་དུམ་རེ{སྲུས་རེ}གསོལ།
གཞན་གསོལ་བ་མ་བྱུང་། ཆོས་རྗེ་རིན་པོ་ཆེའི་ཞལ་ནས། ཆན་འདྲ་བ་བཟའ་རྒྱུ་ཡོང་
143



ལོ་པཎ་གྱི་རྣམ་ཐར་ཕྱོགས་བསྒྲིགས།
ངམ༑ འཚོ་བ་དཀོན་པར་ཡོང་གསུང་
། དེ་ནས་བྱང་དར་འོག་གི་དོ་ལ་བྱོན། གྲོགས་
མཆེད་གསུམ་ཀ་ལ་རྒྱགས་ཕྱེ་ནི་བྲེ་ལྔ་ལྔ་ལས་མེད། ཆུ་དང་རྡེའུའི་དཀའ་ཐུབ་མཛད།
རེས་འགའ་ཀོ་མོའི་ཤ་བལ་བཙོས་ནས་བཞེས། ཡང་ཤ་རུས་དང་གྲོ་མ་འདྲ་བ་བརྐོས་
ནས་གསོལ། ཉ་གཅན་གཟན་གྱིས་ཟོས་པའི་ལྷག་ཐེད་འདྲ་བ་ཡང་གསོལ་གྱིན་བཞུགས།
རྗེ་གྲུབ་ཐོབ་ཆེན་པོ་ལ་ཡང་ནས་དུམ་པ་ཞིག་ཡོད་པ་དུས་དུས་སུ་ཆན་དུ་བཙོས་ཏེ་
མཆེད་གྲོགས་གཉིས་པོ་ལ་ཚོགས་སོགས་ཀྱང་མཛད་དོ། །
ཉིན་གཅིག་གི་ཚེ་དབྱུག་པ་ས་ལ་བཙུགས་ཏེ་དེ་ལ་དབུ་ཞྭ་བཀལ་ནས་དེ་རུ་
འཚོགས་དུས་མཛད་ནས་གྲོགས་མཆེད་གསུམ་གྱིས་གསགས་པ་ལ་སྨོད་བཙུགས་ཏེ།
ལུང་པ་ཐ་དད་དུ་གྲོ་མ་ཐུ་རུ་བྱོན་པས། རྗེ་གྲུབ་ཐོབ་ཆེན་པོས་གྲོ་མ་ཕད་བུ་གང་དང་
ཉ་ཤ་འགའ་ཞིག་རྙེད། དཔོན་སྲིན་པོ་གདོང་པས། གྲོ་མ་སྙམ་པ་གང་ཙམ་རྙེད། སྤ་
ཚབ་པས་ཅི་ཡང་མ་རྙེད་པར་བྱུང་ངོ༌
། །དེ་ནས་སྤ་ཚབ་པས་བྱང་ཁ་པ་མ་བགྲོད་པར་
ཕྱག་གི་རུ་བའི་ཁྲོད་ལ་སོང་།
ནུབ་གཅིག་མར་ཐུད་ཀྱི་དྲི་མ་བྱུང་ནས། ནང་པར་དཔོན་སྲིན་པོ་གདོང་པ་ལ།
མདང་མར་ཐུད་ཀྱི་དྲི་མ་བྱུང་བས་གསུངས་པས། ཁོང་ན་རེ་མར་ཐུད་བྱུང་ན་དམར་
པར་གདའ་སྟེ། བྱང་ཁམས་སྟོང་པ་འདིར་བྱུང་དོགས་མེད་ཀྱི་ཟེར། དེ་ནས་རྒོང་རེ་
བཞིན་མར་ཐུད་ཀྱི་དྲི་མ་ཇེ་ཆེར་སོང་བས། ཞག་བཞི་ཙམ་ན་ཐག་རིང་པོ་ཞིག་ཏུ་སྦྲ་
འགའ་ཞིག་བྱུང་བས་ཏེ། དཔོན་སྲིན་པོ་གདོང་པ་ལ་མ་གིར་སྦྲ་འགའ་ཞིག་བྱུང་
གསུངས་པས། ཁོ་ན་རེ། བྱུང་འདུག་ཟེར། དེ་ནས་སྦྲ་མང་པོ་བྱུང་ནས་ནང་པར་གྲོགས་
མཆེད་གཉིས་ཀྱིས་བསོད་སྙོམས་ལ་བྱོན་པས། བྱིས་པ་གཉིས་ཀྱིས་ལུག་ཐུམ་གཅིག་
བདས་ནས་བྱུང་བ་ལ། རུ་བ་འདི་སུ་ཡིན་བྲིས(དྲིས)པས། བེ་རི་རུ་བ་ཡིན་ཟེར། ངེད་
144



རྣམ་ཐ
ཐར་བྱིན་རླབས་ཆུ་རྒྱུན།
ཀྱི་སློང་དུ་ཕྱིན་ན་བསོད་སྙོམས་སྟེར་རམ་བྱས་པས། སྟེར་འོང་གིས་སོང་ཞིག་ཟེར།
ཕ་ཚད་སླེབ་པ་དང་
། བྱིས་པ་གཅིག་ན་རེ། སློབ་དཔོན་ཁྱེད་གཉིས་ལ་བབས་སོ་ཞིག་
མ་བྱས་ན། དུ་མུར་གྱི་རྟོག་མི་ཡིན་ཟེར་ནས་གསོད་དུ་འོང་ངོ་ཟེར། བབས་སོ་སུས་
ཐུབ་གསུངས་པས། ཁྱི་ཚེ་ཆོས་སྐྱབས་ཀྱིས་ཐུབ། སྟག་གུ་བན་ཆུང་གིས་ཐུབ་ཟེར། དེ་
ནས་བྱོན་པས། རྟ་པ་བཞི{རྟ་པ་གཅིག}བྱུང་པ་ལ་དཔོན་ཇི་སྐད་བྱ་བ་ཡིན། གར་འགྲོ་
བ་ཡིན་གསུངས་པས། ང་ཁྱི་ཚེ་ཆོས་སྐྱབས་བྱ་བ་ཡིན། བྱིས་པ་ལུག་འཚོ་བ་ཡ་གི་ཅན་
འགྲོ་བ་ཡིན་ཟེར། འོ་ན་ངེད་རི་ཡ་གི་ལ་སྡོད་པའི་སྒོམ་ཆེན་ཡིན། ཁྱེད་ཀྱི་རུ་བ་ལ་
བསོད་སྙོམས་ལ་འགྲོ་བ་ཡིན་པས། དཔོན་ཁྱེད་ལ་ངེད་བབས་དགོས་གསུངས་པས།
ཁོང་ན་རེ། དེ་ག་བྱས་པས་ཆོག་གིས་སོང་ཞིག །གལ་ཏེ་དྲི་བ་བྱེད་པ་བྱུང་ན་ཁྱི་ཚེ་
ཆོས་སྐྱབས་ལ་བབས་པ་ཡིན་ནོ་ཞེས་སྨྲོས་ཤིག་ཟེར་ནས་བྱོན་པས། སྟག་གུ་བན་ཆུང་
གིས་གཙོ་བྱས་པའི་བེ་རི་བ་རྣམས་འདུས་ཏེ། ཁྱེད་མི་ངན་དུ་མུར་གྱི་རྟོག་མི་ཡིན་པས་
གསོད་པ་ཡིན་ཟེར་བས། ངེད་དུ་མུར་གྱི་རྟོག་མི་མ་ཡིན། རི་ཡ་གི་ལ་སྡོད་པའི་སྒོམ་
ཆེན་ཡིན། ཁྱི་ཚེ་ཆོས་སྐྱབས་ལ་བབས་པ་ཡིན་གསུངས་པས། འཕྲལ་ལ་བརྡེག(དོགས}
པ་མ་བྱུང་ཡང་མགོ་བསྐོར་བྱེད་ཀྱིན་ཡོད་ཙམ་ན། ཁྱི་ཚེ་ཆོས་སྐྱབས་རྟ་ལ་རྒྱུགས་ནས་
བྱུང་པས། སློབ་དཔོན་འདི་པ་ང་ལ་བབས་པ་ཡིན་པས། ཁྱོད་རང་དྲི་བ་གྱིས་ལ་
གནོད་པ་མ་བྱེད་ཟེར་བས། གྲོགས་མཆེད་གཉིས་པོ་སོ་སོར་ཁྲིད་བྱུང་
།
དེར་ཆོས་རྗེ་རིན་པོ་ཆེ་པས་དཔོན་སྲིན་པོ་གདོང་པ་ལ། རྫུན་མ་ཟེར་བར་གླེང་
གླེངས{གླེང་བསླངས}དྲང་པོར་སྨྲོས་ཤིག་གསུངས་བྱོན་པས། གླེང་གླེང(གླེང་བསླངས}
མཐུན་པར་རི་ཡ་གི་ལ་སྒོམ་པ་ཡིན། འཚོ་བ་ཆུ་འཐུང་དང་རྡེའུ་ལ་བྱེད་པ་ཡིན། དེ་
རིང་ཁྱེད་སྦྲ་པ་མཐོང་པས་སློང་དུ་འོངས་པ་ཡིན་གསུངས་པས། ཁྱི་ཚེ་ཆོས་སྐྱབས་ན་རེ།
145



ལོ་པཎ་གྱི་རྣམ་ཐར་ཕྱོགས་བསྒྲིགས།
རི་ཡ་གི་ལ་བལྟ་རུ་སོང་ཟེར་ཏེ། དེར་ལྟ་མི་བཏང་པས། རྩྭ་མལ་དང་། ཐབ་སྦུད་དང་།
རྫ་མ་ལ་ཆུ་བསྐོལ་བའི་རྗེས་མིན་པ་གཞན་མེད་པར་མཐོང་ནས། གླེང་གླེངས(བསླངས}
ཞིབ་ཏུ་རུ་བ་བྱིན་པོ་ལ་བརྗོད་པས། ཁོང་རྣམས་དད་པར་གྱུར་ཏེ། མར་ཐུད་དང་ཤ་
སྐམ་པོ་མང་པོ་ཕུལ་ལོ། །དེར་རྗེ་རིན་པོ་ཆེ་པས་ནི་ཞལ་ནམ་དལ་ཙམ་ན་གསོལ་བས་
ཡུན་རིང་པོ་ཙམ་ཡང་མ་ཐུབ། དཔོན་སྲིན་པོ་གདོང་པས་ནི་ཡུན་རིང་པོ་ཐུབ་སྟེ། རྗེ་
རིན་པོ་ཆེ་ལ་བགོས་ཏེ་ཕུལ་བས། ཁ་ནིང་མཉམ་དུ་ཡོད་པ་ཡིན། ཁྱེད་ཀྱི་སྐལ་བ་ང་
མི་བཟའ་གསུངས་ནས་མ་བཞེས་པས། དེ་ནས་ཡང་གསར་དུ་སྦྲ་ཁྱིམ་འགའ་ཞིག་སླེབ་
འདུག་པ་ལ་སློང་དུ་བྱོན་པས། ཁྱི་ཐུ་མོ་མང་དུ་འདུག་པ་ལ་རྩིད་པའི་ལྷམ་སྒྲོག་ལ་
རྒོད་གཡག་གི་འགྲངས་སང་ལོང{ལྷམ་སྒྲོགས་ཀྱིས་རྒོད་གཡག་གི་རྐང་ལ་རྒོད་
གཡག་གི་ཀློང་མོར}བཏགས་ཏེ། ས་ལ་བཞུགས་ནས་ཀླད་ལ་བསྐོར་བས་ཀྱང་མི་ཐུབ་
པ་འདྲ་བ་བྱུང་། བུ་མོ་ཞིག་ཆུ་ལེན་པས་ཆུ་བཅུས་ནས་འགྲོ་ཡིན་འདུག་པས། ཁྱི་
འགོགས་རོགས་བགྱིས{བརྡེག་རོགས་གྱིས}གསུངས་པས་འགོགས{བརྡེག་ཏུ}མ་
ཉན་པར་སོང་
། དེར་རང་གི་ཐུགས་དང་བུ་མོ་དང་
། ཁྱི་ཡི་སེམས་གསུམ་གཅིག་ཏུ་
རོ་སྙམ་དུ་བསྲེས་ཏེ། རྐང་ལ་གློང་མོར{ཀློང་མོར}བཏགས་པ་དེ་བསྐོར་འཕྲོ་བཅད་
ནས་བཞུགས་པས། ཁྱི་རྣམས་ཀྱང་མི་རྨུག་ཅིང་ཡོན་བདག་མོ་དེ་ཡང་ཁྱི་འགོགས་
སུ(བརྡེག་ཏུ}བྱུང་
།
དེར་བསོད་སྙོམས་བླང་གསུངས་པས། ཡོན་བདག་མོ་ན་རེ། དེ་རིང་འདི་
པའི་མི་རྣམས་སྦྲ་ཁྱིམ་བྱིན་པོ་ཅན་དུ་མགྲོན་ལ་བོས་ཏེ་ཐལ། སང་བྱོན་ཟེར། སང་
བྱོན་པས་སྔར་གྱི་ཡོན་བདག་མོ་དེས་སྔོན་བསུས། ཕྱག་བཙལ། བྱིན་རླབས་ཞུས། ཁྱི་
དེ་རྣམས་བདག་པོ་འདྲིས་པ་ལྟར་ལྡག་ཅིང་བྱུང་གསུང་། དེར་རུ་བའི་མི་རྣམས་འདུས་
146



རྣམ་ཐར་བྱིན་རླབས་ཆུ་རྒྱུན།
པ་ལ། བླ་མའི་རྣལ་འབྱོར་དང་སྤྱན་རས་གཟིགས་ཀྱི་བསྒོམ་བཟླས་ཕོག །བསྙེན་གནས་
ཡན་ལག་བརྒྱད་པའི་སྡོམ་པ་ཕོག །བསླབ་བྱ་རྣམས་དག་པར་བཤད་པས། ཁོང་རྣམས་
ཤིན་ཏུ་དད་པར་གྱུར་ནས། ཕྱག་དུ་མ་འཚལ་ཞིང་
། བྱིན་རླབས་ཞུས། མར་ཐུད་དང་
ཤ་སྐམ་མང་དུ་ཕུལ་ལོ། །
དེ་ནས་ཁོང་གི་སྐྱེས་དང་དུས་གཅིག་བྱོན་པ་ལ། ཐུར་གཟར་པོ་ལམ་མི་བདེ་བ་
ཞིག་ལ་ཁྱི་ཚེ་ཆོས་སྐྱབས་ཀྱི་བུ་གོམ་པ་འདེགས་ཤེས་ཙམ་གཅིག་གཡག་གི་ཁལ་གོང་
ན་འདུག་པས། གཡག་དེ་ལམ་ལ་མ་སོང་པར་ཐུར་ལ་རྒྱུགས་ནས་བྱུང་
། ཁྱི་ཚེ་ཆོས་
སྐྱབས་ན་རེ། སློབ་དཔོན། གཡག་དེ་གཟུང་གྲོགས་གྱིས་ཤིག་ཟེར། དེར་རིན་པོ་ཆེ་
པས་གཡག་མ་ཟིན་ནས་ཁལ་གོང་ནས་བུ་ཆུང་ལོན་ཏེ་ཁུར་ནས་བྱོན། ཕ་ཚད་ན་གཡག་
དེས་ཁལ་བསྒྱུར་འདུག །ཁྱི་ཚེ་ཆོས་སྐྱབས་ན་རེ། སློབ་དཔོན་མིན་ན་ངའི་བུ་ཆུང་དེ་
འཆི་བར་འདུག །སློབ་དཔོན་གྱིས་གོ་བཅད། ད་རེས་ངའི་བུ་དེ་དེའུ་ཤི་ཟེར་དགའ་ན
(ནས)འདུག་གསུང་། ན་ཁྱུད་རྒྱུད་བླངས་པའི{ན་ཁྱུད་སླང་ངའི}དམར་སྐྱོད་ཡིན། །
མཚོ་མོ་དང་ར་བའི་ཉ་བ་ཡིན། །ཁྱི་ཚེ་ཆོས་སྐྱབས་ཀྱི་བུ་རྫི་ཡིན། །སྟག་ཁུ་བན་ཆུང་
གི་དུ་མུར་ཡིན། །ཞེས་གསུང་།
དེའི་དུས་སུ་ནུབ་གཅིག་རྨི་ལམ་ན། གཡག་ཆེན་པོ་ཞིག་བསད་འདུག་པས། ཤ་
འདོད་པའི་མི་མང་པོ་ཕ་ཚད་ན་འདུག །མི་དེ་རྣམས་ལ་ཤ་བཀྱེ་ན་ཁྱེད་པར{ཁྱེད་
སར}འདུག་སྟེ། སང་དུས་བཀྱེ་བས་ཆོག་དགོངས་ནས། བྱིན་པོ་ལ་མ་བཀྱེ། ཐག་ཉེ་
བ་ན་འདུག་པའི་བཅུ་བརྒྱད་ཙམ་ལ་སྙིང་ཚལ་པ་རེ་བཀྱེ་བ་རྨིས་གསུང་
། དུས་ཕྱིས་
ཉེ་གནས་ཤེས་རིན་ལ་དེ་ཡི་དུས་ཀྱི་སྙིང་ཚལ་བ་གཅིག་ཐོབ་པ་གཅིག་ཁྱོད་ཀྱང་ཡིན་
ལས་ཆེ་གདམས་ངག་ཟབ་མོ་སྦྱིན་དགོས་གསུང་། དུས་དེ་ཙམ་ན་ཕུག་པ་གཉན་ པོ་
147



ལོ་པཎ་གྱི་རྣམ་ཐར་ཕྱོགས་བསྒྲིགས།
ཞིག་ཏུ་སྒོམ་ཆེན་པ་ཞིག་ཤི་བས་དུག་པོ་ཀུན་འདུག་པས། དེ་ལ་ཟིལ་ཆེན་པོ་འདུག །
ཐུགས་ཀྱི་ཉམས་སྣང་ལ་གཡག་གཅིག་གིས་བརྡུང་དུ་བྱུང་། བུད་མེད་གཅིག་ན་རེ་
གཡག་འདིས་ང་ལ་ཡང་བརྡུང་དུ་ཡོང་
། ཁྱེད་འདིར་མ་འདུག་པར་བྲོས་ཟེར། དེར་
རྗེ་རིན་པོ་ཆེ་ནངས་པར་ཉ་རོ་གཅིག་ལ་ཚོགས་འཁོར་གྱི་ཡོ་བྱད་མཛད་ནས། རྡོ་རྗེ་
ཕུར་པའི་ཕྲིན་ལས་ཚར་གཅིག་མཛད་པས་ཕུག་པ་དེའི་བྲག་ཅིག་གཞི་བདག་དེ་
ཡུལ་ཐོན་སོང་གསུང་། དེ་ནས་བྱང་ཁམས་ན་ཡར་ཆུ་དང་རྡེའུ་གསོལ་ཞིང་བྱོན་པས་
ཞག་བཞི་རེ་ཙམ་ཆུ་མ་རྙེད་པ་ཡང་བྱུང་གསུང་
། ཁ་བ་ཆེན་པོ་བྱུང་བས་རིན་པོ་ཆེའི་
སྤྱན་ཕྱིད་དེ། ནས་སྤར་བ་གང་ཡོད་པ་དཔོན་སྲིན་པོ་གདོང་པས་ལྷུང་བཟེད་དུ་བཙོས་
ནས་དྲངས། རྒོད་གཡག་མིག་ཕྱིད་པ་གམ་དུ་བྱུང་བ་ལ་ཌ་མ་རུ་བཀྲོལ་བས་འདྲོགས་
ནས་སོང་གསུང་། དེ་ལྟར་བྱང་ནས་འཚོ་བ་ཆུ་རྡེའུ་གཉིས་ལ་མཛད་ནས་ཟླ་བ་དགུ་
བཞུགས་པས། ཐུགས་དམ་ཤིན་ཏུ་འཕེལ་བར་བྱུང་། རིག་པ་ཤིན་ཏུ་དྭངས་པས་རི་
དྭགས་ཀྱི་གྲིབ་ཀྱང་ཚོར་བར་འདུག །ཚུར་སླེབ་ཀྱིན་བྱིན་རླབས་ཆེ་བར་འདུག་གསུང་
།
བྱང་མི་མེད་ཀྱི་ཐང་ལ་ཟླ་དགུ་ཕྱིན། །
འཚོ་བ་ཆུ་རྡེའུ་གཉིས་ལ་བྱས། །
ཉ་ཤ་གྲོ་གསུམ་རུས་ཁུ་ཟོས། །
ཕོ་ཞེན་ལོག་ཅན་ཚོགས་པའི་ཡང་རྩེ་ཡིན། །ཞེས་གསུངས།
ཏི་སེར་མི་སྣང་རྐང་མགྱོགས་དངོས་གྲུབ་བརྙེས། །
གངས་རི་ཤེལ་གྱི་གཞལ་ཡས་ཁང་དུ་གཟིགས། །
148



རྣམ་ཐར་བྱིན་རླབས་ཆུ་རྒྱུན།
ཕྱི་ནང་གཞན(གསང}གསུམ་རོ་སྙོམས་རྟེན་འབྲེལ་ཤར། །
ཚོགས་ཀྱི་བར་ཆད་ཏིང་འཛིན་སྟོབས་ཀྱིས་བཅོམ། །
དེ་ནས་དོལ་པོ་ནས་ལ་ཐོན་ཏེ་ཆུ་བོ་བཞི་འདུས་ཀྱི་མགོ་བོ་འཇིག་རྟེན་ན་
གངས་རི་ཏི་སེ་ཞེས་གྲགས་པ་དེར་བྱོན་ནོ། །གྲགས་ཚོད་ལ་ཏི་སེའི་གངས་དེ་ལ་བཅོམ་
ལྡན་འདས་དཔལ་བདེ་མཆོག་གི་ཕོ་བྲང་ཡིན་ཟེར། རྗེ་རིན་པོ་ཆེའི་གཟིགས་སྣང་ལ་
ཤེལ་གྱི་མཆོད་རྟེན་ནང་གཞལ་ཡས་ཁང་དུ་ཡོད་པ་གཟིགས། མཆོད་རྟེན་དེའི་འོད་
ཀྱིས་ཁྱབ་ཚད་རིག་པ་དྭངས་པར་འདུག །ཏི་སེ་ཤེལ་གྱི་ཀ་བ་ཟེར་བ་ཀུན་ཀྱང་ཀ་བ་སྐྱ་
སིར་རེ་འདུག་གསུང་
། མཁན་པོ་གྲུབ་ཆེན(སྒྲུབ་རིན}གྱི་ཐུགས་ལ་མཆོད་རྟེན་དེའི་
ནང་ན་ཅི་བཞུགས་ཞུ་དགོས་དགོངས་ཙ་ན། རྗེ་རིན་པོ་ཆེ་པས་ཐུགས་ཀྱིས་དགོངས་
ནས་ནང་ན་ཅི་བཞུགས་ནི་མ་མཐོང་གསུང་། གནས་དེར་ལྷ་དར་རྫོང་གསུམ་ལ་
བཞུགས་པས་འབྲི་ཁུང་པའི་སྒོམ་ཆེན་པ་འགའ་རེ་ན་རེ། རྒྱ་རས་པ་འདིར་མ་སྡོད་ཟེར་
ནས་འདོན་དུ་བྱུང་
། དེར་ཕན་དུ་རེ་ནས་སྐྱུ་ར་རིན་པོ་ཆེར་བསྒོམས་ཀྱང་མ་ཕན། བླ་
མ་གཅུང་རིན་པོ་ཆེར་བསྒོམས་ཀྱང་མ་ཕན། ཏི་སེ་རང་གི་གངས་སུ་བསྒོམས་པས་
དེ་ནས་མངོན་དུ་མ་བྱུང་གསུང་
། དེར་ཐུགས་རིག་པ་ཤིན་ཏུ་དྭངས་པས་རྟེན་འབྲེལ་
དཔག་ཏུ་མེད་པ་འཁྲུངས་ཤིང་། ཁྱད་པར་དུ་དཔལ་དུས་ཀྱི་འཁོར་ལོ་ལས་བཤད་
པའི་ཕྱི་འཇིག་རྟེན་གྱི་ཁམས་དང་
། ནང་རྡོ་རྗེ་ལུས་དང་
། གཞན་དཀྱིལ་འཁོར་གྱི་ལྷ་
རྣམས་གནད་གཅིག་པའི་རྒྱུ་མཚན་རྣམས་རང་གི་མཚན་ཉིད་དུ་འཁྲུངས་ཏེ། ཕྱི་ནང་
གསལ་བ་ཞེས་བྱ་བའི་བསྟན་བཅོས་ཀྱང་གནས་དེར་མཛད་དོ། །དེ་ཡི་དུས་སུ་ཐུགས་སུ་
བཟང་རྟོག་རེ་བྱུང་པ་ལ་རྡེའུ་དཀར་པོ་རེ་བཞག །ངན་རྟོག་རེ་བྱུང་བ་ལ་རྡེའུ་ནག་པོ་
149



ལོ་པཎ་གྱི་རྣམ་ཐར་ཕྱོགས་བསྒྲིགས།
རེ་བཞག་པས། མཇུག་ཏུ་རྡེའུ་ནག་པོ་གཅིག་ཀྱང་མེད་པར་སོང་ཞིང་བཞད་ཡལ་ཡལ་
མཛད།
ཏི་སེའི་ས་ཆ་བར་ཀ་བོང་ལ{བར་ཁ་མོ་ལ}བྱ་བའི་ཐང་ཞིག་ཡོད་པ་ཐམས་
ཅད་ཞིང་དུ་འདུག་པས་ལ་ལ་བཟང་པོ་འདུག །ཁ་ཅིག་ངན་པར་འདུག །ལ་ལ་ཐ་བ་
རེངས་པར་འདུག །ཞིང་དེ་རྣམས་སྒོམ་ཆེན་པ་རྣམས་ཀྱི་དགེ་སྦྱོར་གྱི་བླ་རུ་འདུག་
གསུང་། དེ་ཡི་དུས་སུ་རྒྱ་རས་པའི་སྒོམ་ཆེན་པ་བདེ་མཆོག་བཅུ་གསུམ་མའི་ཚོགས་
འཁོར་གྱི་ལག་ལེན་ཤེས་པ་རྣམས་ཀྱིས་རིན་པོ་ཆེ་ལ་ཤེས་རྒྱུ་མེད་པའི་ཁྱད་གསོད་
བྱེད་ཅིང་
། ཁྱེད་རང་ཆོ་ག་མི་ཤེས་པ་རྣམས་ཕ་ཚད་དུ་སྡོད་ཟེར་བ་ལ། ངས་སངས་
རྒྱས་ཀྱི་བསྟན་པ་རིན་པོ་ཆེའི་སྡེ་སྣོད་རྒྱུད་སྡེ་ལ་སོགས་པ་འདི་ཙམ་ཞིག་ཤེས་པས་ཅི་
ཡང་མི་ཤེས་པར་བྱས། ཁོང་འབྲུག་པའི་སྒོམ་ཆེན་པ་བདེ་མཆོག་བཅུ་གསུམ་མའི་
མངོན་རྟོགས་ཤིག་ཚིག་ཏུ་བརྗོད་ཤེས་པས་ཤེས་རྒྱ་ཅན་དུ་བྱེད་དགོངས་ནས། གད་
མོ་བྲོ་བ་གཅིག་བྱུང་ཡང་མ་གསུངས་པར་ཚོགས་ཁང་གི་ཁྱམས་སྨད་དུ་གཟིམས་ནས་
བཞུགས་པས། སྲོད་ཡོལ་བའི་དུས་སུ་ཚོགས་ཁང་དེའི་མཐོངས་ན་མར་ཤིན་ཏུ་
འཇིགས་སུ་རུང་བའི་གཟུགས་འདི་ཡིན་བྱ་བ་མི་ཤེས་མཇུག་མ་ལ་མེ་འབར་བ་ཅིག
(ཞིག)ཡང་ཡང་བྱུང་ནས། ཚོགས་ལ་བར་ཆད་རྩོམ་གྱིན་འདུག་སྟེ། དེ་དུས་
ཅད་ལ་ཟིལ་ཆེན་པོ་བྱུང་འདུག་སྟེ། སྒོམ་ཆེན་བཟང་པོ་བྱེད་པ་ཀུན་གྱིས་ཀྱང་མ་
ཚོར}འདུག །དེར་ཆོས་རྗེ་རིན་པོ་ཆེ་པའི(པས)བཞད་པས། འདི་ཅི་ལ་རྒོད(དགོད)
པ་ཡིན་ཟེར་ཞིང་འདུག །དེ་ནས་ཆོས་རྗེ་རིན་པོ་ཆེ་པས་ལྟ་སྟངས་ཀྱིས་གཟིར་བས་དེ་
ནས་མ་བྱུང་། ང་མེད་ན་འགའ་རེ་བར་ཆད་ལ་འཆོར་བར་འདུག་གསུང་
། དེའི་དུས་
སུ་སྐུ་མི་སྣང་བར་བསྒོམས་ནས་བྱོན་པས་མི་ཁྱི་ལ་སོགས་པ་གང་གིས་ཀྱང་མི་མཐོང་
ཐམས་
150



རྣམ་ཐར་བྱིན་རླབས་ཆུ་རྒྱུན།
བར་བྱུང་། སྤུ་རེངས་རྡོ་དམར{༡ རྡོང་དམར}{༢ གདོང་དམར}ནས་བྱོན་པས་ཏི་
སེའི་བྱང་སྒོར་ཉི་མ་ཕྱེད་ལ་གདན་ཕེབས་པ་ཡང་བྱུང་གསུང་
།
ནུབ་གངས་དཀར་གྱི་རྒྱལ་པོ་ཏི་སེར་ཕྱིན། །
རས་པ་ལྔ་བརྒྱའི་ནང་དུ་བསྒོམས། །
ཆོས་སྡེ་སྣོད་གསུམ་ལ་མཁས་གྱུར་ཀྱང་
། །
མཁས་པའི་ང་རྒྱལ་ང་ལ་མེད། །
ཕོ་ཞེན་ལོག་ཅན་ཚོགས་པའི་ཡང་རྩེ་ཡིན། །ཞེས་གསུང་།
ཡང་ཏི་སེ་གངས་ཀྱི་སྒོམ་ཆེན་ཡིན། །ཞེས་ཀྱང་གསུངས་པར་གདའོ། །
མ་པང་མཚོ་ལ་ཆུ་འཐུང་དཀའ་ཐུབ་དང་། །
སྤུ་རེངས་གདོང་དམར་ཞེས་བྱར་གཅོད་པ་མཛད། །
རུ་ཐོག་ཏུ་ནི་གླང་མཁར་ཇོ་མོ་མཆོད{གླང་འཁོར་ཇོ་བོ་མཆེད། །
རྣམས་ཀྱིས{རྣམ་གཉིས}བསྙེན་བཀུར་དུ་མས་ལེགས་མཆོད་དོ། །
དེ་ནས་མཚོ་མ་པང་གི་འགྲམ་དུ་ཆུ་གསོལ་ཞིང་བཞུགས། དེ་ནས་སྤུ་རེངས་
གདོང་དམར་དུ་བྱོན་ནས་ཞག་གསུམ་གསོལ་རྒྱུ་མེད་ཀྱང་ཉམས་ཀྱིས་འུར་ནས་ཀུ་ཅོ་
ཆེན་པོ་སྟོན། རྩང་མོ{བཙད་མོ}ཞིག་གི་སྒོ་ལ་བརྒྱབ་པས་ཕོ་ལེ(ཕོ་ལོ}བྱེད་པའི་མི་
ཀུན་སྨྱོན་པ་ཞིག་འདུག་ཟེར་ནས་བྲོས་སོ། །རྩང་མོའི{བཙད་མོའི}གཡོག་མོ་ཞིག་
ནང་ནས་འོངས་ནས་སྒོམ་ཆེན་པ་སྒོ་ལ་མ་རྡེག་ཅིག་ཟེར། དེར་ཁྱེད་ལ་མི་རྟོག་པའི་
151



ལོ་པཎ་གྱི་རྣམ་ཐར་ཕྱོགས་བསྒྲིགས།
ཟུག་ཟེར་གར་ཆོད{ག་ན་ཡོད}ཆ་མེད་དམ། ང་ལ་བཟའ་བཏུང་བསླངས་བྱས་པས།
སྒོ་ལ་མ་རྡེག་ཅིག །ངས་དཔོན་ལ་དེ་སྐད་བྱ་ཡི་ཟེར། ནང་དུ་སོང་བས་བཤོས་ཆེན་
པོ་གཅིག་རྩམ་པ་ཕོར་པ་ཆེན་པོ་གང་ཁྱེར་ནས་བྱུང་
། དེ་དག་གསོལ། མདོ་བཏོན། བསྔོ་
བ་མཛད་པས། གཡོག་མོ་དེ་ན་རེ། སྒོམ་ཆེན་པ་ཁྱེད་ལ་ངེད་ཀྱི་དཔོན་དད་ནས་
འདུག །བཤོས་དང་རྩབས{རྩམ}འདྲེན་པས་བླ་མཆོད་ལ་བཞུགས་པར་ཞུ་ཟེར་གྱིན་
འདུག་ཟེར། ཁྱེད་ཀྱི་ཟན་གོང་དེ་དང་རྩབས{རྩམ}ཕོར་རེ་ལ་བསྡད་པར་འོང་ངོ་ཞེས་
བྱས་ནས་མ་བསྡད་གསུང་། སྤུ་རེངས་གདོང་དམར་གྱི་སྨྱོན་པ་གསུང་། དེ་ནས་
དགུན་རུ་ཐོག་ཏུ་བྱོན་ནས་བཞུགས། བླ་མཁར{གླང་འཁོར}མཆེད་གསུམ་གྱིས་འབུལ་
བ་བྱས་ཏེ་བཏེག །དེ་ཡི་གཞི་བདག་དྲག་པོ་གཅིག་དབང་དུ་འདུས་པའི་ནུས་མཐུ་
ཡིན་པར་འདུག་གསུང་
། དེ་ཡི་དུས་སུ་ཇོ་བོ་དེས་རིན་པོ་ཆེ་ལ་མངོན་ཤེས་མངའ་བར་
ནས། ཁོང་གི་དཀོར་ནས་གཡུ་ཆེན་པོ་ཞིག་རྐུན་མས་ཁྱེར་འདུག་པ་ལ། ཇོ་བོས་
ང་ལ་མཆོད་གནས་མངོན་ཤེས་ཅན་ཡོད་པས་གཡུ་མི་གཏོད་ན{མི་སྐྱེལ་ན}བླ་
མཆོད་ཀྱིས་ཁུངས་དཔྱད་ནས་ཉེས་པ་ལ་གཏུག་པ་ཡིན་བྱས་པས་གཡུ་བསྐྱལ་འདུག །
ང་ནི་མི་བཤད་པར་ཡོད་གསུང་
། བླ་མཁར{གླང་འཁོར}ཇོ་བོའི་བླ་མཆོད་ཡིན་གསུང་
ཉིན་རེར་ཉི་མ་བདུན་གྱི་ལམ་བགྲོད་དེ། །
ཀུ་ལུ་ཏ་དང་མ་རུའི་གནས་སུ་ཕྱིན། །
མཁའ་འགྲོས་ཞབས་ཏོག་སྒྲུབ་པའི་ངག་བྱིན་ཞིང་
། །
མཁའ་ལས་དོན་དང་གླུ་ཡི་སྒྲ་སྙན་གསན། །
152



རྣམ་ཐར་བྱིན་རླབས་ཆུ་རྒྱུན།
.
ཡིས་
དེ་ནས་ཡུལ་ཆེན་པོ་ཉི་ཤུ་རྩ་བཞིའི་བྱེ་བྲག་ན་རྡོ་རྗེ་ལུས་ལ་པུས་མོ་དང་རྐང་
པའི་མཐེ་བོང་ཀུ་ལུ་ཏ་ཞེས་བྱ་བ་དང་
། མ་རུ་ཞེས་བྱ་བར་བྱོན། དེ་ཡི་དུས་སུ་ཕལ་
བའི་ཉིན་ལམ་བདུན་བདུན་ཉི་མ་རེ་ལ་བཅད་འདུག་སྟེ་ལུས་སེམས་ངལ་བ་དང་
དུབ་པ་མེད་གསུང་
། གནས་ཆེན་དེ་ཡི་ཞིང་སྐྱོང་གི་བུད་མེད་སྣ་ནས་ཁྲག་འཛག་པ་
ཞིག་འདུག་པ་དེ་ན་རེ། ཁྱོད་དང་པོ་བླ་མའི་དྲུང་དུ་མི་སྡོད། དེ་ནས་མཆེད་གྲོགས་
རྣམས་ཀྱི་ཟླ་ལ་ཡང་མི་སྡོད། ད་གང་དུ་ཡང་མ་འགྲོ། འདིར་འཚོ་བའི་ཡོ་བྱད་ང་
ས་བསྒྲུབ་པ་ཡིན་ཟེར། ཐུགས་ཀྱི་འདུན་པ་ཨུ་རྒྱན་སྤྲུལ་པའི་ཞིང་དུ་གཤེགས་
པར་དགོངས་པ་ལ། མཚན་མོ་ཡེ་ཤེས་ཀྱི་མཁའ་འགྲོ་མ་འགའ་ཞིག་བྱོན་ནས་མགྲིན་
གཅིག་ཏུ། གླུ་ཡི་སྒྲ་ཡིད་འཕྲོག་པ་འདི་སྐད་ཅེས་སོ། །ཨེ་མ་གསན་དང་རྣལ་འབྱོར་
པ༑ །ཡུལ་ཉི་ཤུ་རྩ་བཞི་ཡི་དངོས་གྲུབ་སྟེ། །རང་ལུས་རྒྱལ་བའི་དཀྱིལ་འཁོར་ལས། །
དོན་ལོགས་ནས་རྙེད་པ་ཅང་ཡོད་དམ། །སེམས་རྣལ་དུ་ཕོབ་ལ་སྲོག་སྲོལ་སྒོམས། །
མཆོག་དང་ཐུན་མོང་དངོས་གྲུབ་དེ། །རང་རྩ་བའི་བླ་མ་མ་གཏོགས་པ། །དོན་ལོགས་
ནས་རྙེད་པ་ཅང་ཡོད་དམ། །སེམས་རྣལ་དུ་ཕོབ་ལ་གསོལ་བ་ཐོབ། །གཟུང་འཛིན་
དག་པའི་ཆོས་སྐུ་དེ། །རང་སེམས་གཉུག་མ་མ་གཏོགས་པ། །དོན་ལོགས་ནས་རྙེད་པ་
ཅང་ཡོད་དམ། །སེམས་རྣལ་དུ་ཕོབ་ལ་སོ་མར་ཞོག །འབད་པ་མེད་པའི་ཕྲིན་ལས་དེ། །
ཚོགས་གཉིས་མངོན་དུ་གྱུར་པ་ལས། །དོན་ལོགས་ནས་རྙེད་པ་ཅང་ཡོད་དམ། །སེམས་
རྣལ་དུ་ཕོབ་ལ་སྨོན་ལམ་ཐོབ། །ཅེས་བྱ་བ་བྱུང་སྟེ། དེ་ཡི་ལོ་ནི་ཨུ་རྒྱན་དུ་མ་བྱོན་ནོ། །
གན་དྷ་ལ་རུ་བསམ་གཏན་མཛད་པའི་ཚེ། །
ངན་རྟོག་དྲི་མ་མ་ལུས་རབ་ཟད་དེ། །
153



ལོ་པཎ་གྱི་རྣམ་ཐར་ཕྱོགས་བསྒྲིགས།
གསལ་སྟོང་རིག་པའི་ངར་དང་ལྡན་པ་ཡིས། །
ཆོས་ཀྱི་བདུད་རྩིས་ཐམས་ཅད་ཚིམ་པར་མཛད། །
དེ་ནས་དབྱར་དེ་རི་བོ་ཆེན་པོ་གན་དྷ་ལ་ཞེས་བྱ་བ་སྨན་བཟང་པོ་དུ་མ་
འཁྲུངས་པ། དངོས་གྲུབ་འབྱུང་བའི་ཆུ་མིག་ལྔ་ཡོད་པ་དེར་བཞུགས་སོ། །གནས་དེ་
ན་རྒྱ་རས་པའི་སྒོམ་ཆེན་སྨྲ་བ་བཟང་པོ་ཞིག་འདུག་པ་དེ་ལ། མིང་རྒྱུ་རྒོད་ཅེས་བརྗོད་
ཀྱིན་འདུག །རྗེ་རིན་པོ་ཆེ་བས་ཀྱང་ཐེག་པ་སྣ་ཚོགས་ཀྱི་གསུང་གླེངས་ཤུགས་འབྱུང་
དུ་མཛད་པས། དེ་ལ་བཞུགས་པའི་སྒོམ་ཆེན་པ་ཐམས་ཅད་དགྱེས་ཏེ། ཁོང་གིས་འོ་
སྐོལ་གྱི་རོལ་ཆ་གཅིག་འདུག་གོ་ཟེར་སྐད། གནས་དེར་ངན་རྟོག་གི་རྡེའུ་ནག་པོ་
ཐམས་ཅད་རྒྱུན་ཆད་པ་ཡིན་གསུང་
། གན་དྷ་ལ་ན་ན་ག་དེ་བ་ཞེས་བྱ་བའི་ཡོན་བདག་
མོ་གཅིག་གི་སྐེ་ལ་གཡུ་སྐྲག་མེད་པ་ཆེ་བ་གཅིག{གཡུ་བཀྲག་ཆེ་བ་ཞིག}འདུག །(མོ་
ཡེ་ཤེས་ཀྱི་མཁའ་འགྲོ་མ་གཅིག་ཡིན་པར་འདུག །ང་ལ་དངོས་གྲུབ་གཅིག་སྦྱིན་གསུང་།) དེར་རྗེ་རིན་
པོ་ཆེ་པས། ཁྱོད་ཀྱི་གཡུ་དེ་ངས་ཕྱིས་ན་ལེགས་པོར་འགྲོ་གསུངས་ཏེ་ཕྱིས་པས་གཡུ་དེ་
སྐྲག{བཀྲག}ལེགས་པོར་སོང་ནས་གཏད་པས་མོ་དགའ་བར་བྱུང་གསུང་། སྨན་ན་གཱ་
དེ་བའི་གཡུ་ཕྱིས་ཡིན། །ཅེས(ཞེས)ཀྱང་གསུང་
།
ས་དེ་ནས་ཟླ་ཕྱེད་ནུབ་ཏུ་ཕྱིན། །
ནུབ་རི་བོ་ཆེན་པོ་གན་དྷ་ལ། །
སྨན་སུམ་བརྒྱ་དྲུག་ཅུ་ས་ལ་སྐྱེས། །
དགོས་རུ་རྟའི་ནགས་ཚལ་འཐིབས་པ་ཡོད། །
རུ་རྟ་རྡོག་པོ་གཅིག་ཀྱང་ཁྱེར་བ་མེད། །
154



རྣམ་ཐར་བྱིན་རླབས་ཆུ་རྒྱུན།
ཕོ་ཞེན་ལོག་ཅན་ཚོགས་པའི་ཡང་རྩེ་ཡིན། །ཞེས་གསུངས།
ཡང་འགྱུར་མེད་རྟ་པའི་རོལ་ཆ་ཡིན། །ཞེས་ཀྱང་གསུངས་པར་གདའ། །
ཏིལ་གྱི་ཤུན་པ་ཙམ་གྱི་ལོངས་སྤྱོད་མི་མངའ་ན་ཡང་ཞུམ་པ་མེད་པའི་ཐུགས་
ཀྱིས་ནི། །
ཛ་ལན་དྷ་ར་ཞེས་བྱའི་གནས་སུ་བྱོན་ཚེ་ཟག་མེད་སྐུ་ནི་དངོས་པོ་ཐམས་
ཅད་ལ། །
ཐོགས་པ་མེད་ཅིང་ཀླུ་སྒྲུབ་ཕུག་ཏུ་གྲུབ་ཐོབ་ལས་ནི་ལུང་བསྟན་རྗེས་སུ་
གནང་བ་ཐོབ། །
དཔའ་བོའི་དགའ་སྟོན་མཛད་ཚེ་དངོས་གྲུབ་དུ་མ་གནང་ཞིང་རེངས་དང་
རྨུགས་སོགས་དུ་མ་སྣང་ཞིང}འབྱུང་པོ་ཅ་ཅོ་དུ་མ་གསན། །
དེ་ནས་རྒྱ་རས་པའི་སྒོམ་ཆེན་མང་པོ་ཞིག་དང་འགྲོགས་ནས་ཡུལ་ཉི་ཤུ་རྩ
བཞི་ཡི་མཁའ་སྤྱོད་ཐུགས་ཀྱི་འཁོར་ལོ་རྡོ་རྗེ་ལུས་ཀྱི་སྤྱི་གཙུག་ཡིན་ཏེ་ཛ་ལན་དྷ་ར་
ཞེས་པའི་གནས་ཆེན་དེར་བྱོན་ཏེ། དེ་ན་བྲི་ན་ཀ་ར་ཀེ་ཀྲོ་ཏ་ཞེས་བྱ་བའི་གྲོང་ཁྱེར་
ཆེན་པོ་གཅིག་ཡོད། ཡུལ་དེ་རང་བཞིན་གྱིས་ལོངས་སྤྱོད་མོད་པ་ཡིན། བུད་མེད་
ཐམས་ཅད་ཀྱང་མཁའ་འགྲོ་མའི་རིགས་ཅན་དུ་འདུག །ཆོས་འབྱུང་ལྟ་བུ་ཞིག(ཆུ་
ཀླུང་ཞིག}ན་ས་ཆོས་འབྱུང་ལྟ་བུ་ཡོད། དེ་རྗེ་བཙུན་མའི་ཆོས་འབྱུང་དུ་འདུག །
བརྐོས་སློག་བྱ་རུ་མི་བཏུབ་པར་འདུག །དེ་ན་དུར་ཁྲོད་ལཾ་གྷ་ར{༡ལང་གྱུ་ར}{༢ལ་
གླུ་རུ}ཞེས་བྱ་བ་ན་ཕ་བོང་ཐོད་པ་འདྲ་བ་གཅིག་ན་རྗེ་བཙུན་མའི་སྐུ་རང་བྱུང་ཞིག་
155



ལོ་པཎ་གྱི་རྣམ་ཐར་ཕྱོགས་བསྒྲིགས།
-
བཞུགས། གྲོང་ཁྱེར་དེའི་བྱང་ན་ཛ་ལ་མུ་ཁེ{ཛ་ལན་མུ་ཁ}ཞེས་བྱ་བའི་ལྷ་གདོང་པ་
བསྟན་ན་ཐམས་ཅད་མེ་རུ་འབར་འགྲོ་ཞེས་གྲགས་པའི་རྟེན་ཡོད། རྒྱལ་པོའི་ཕོ་བྲང་
དུ་ཉེ་བ་ན་མི་ཏྲ་སཱ་ར་ཞེས་བྱ་བའི་དུར་ཁྲོད་ན། མི་ཏྲ་གླུ་པ་ཞེས་བྱ་བའི་སློབ་དཔོན་
ཀླུ་སྒྲུབ་ཀྱི་ཕུག་པ་ཡོད། {ཕུག་དེའི་མདུན་ན་ནི་ལ་བྷིཀྵ་ཞེས་བྱ་བ་ཤིང་བརྒྱད་ཀྱི་རྒྱ་
བ་ཞིག་ཡོད། ཤིང་དེ་ལ་གནོད་པ་བྱས་པ་ཀུན་མྱུར་དུ་ཚེ་ཡི་བར་ཆད་དུ་འགྲོ་ཞིང་
འདུག་གསུང་།} ཀླུ་སྒྲུབ་ཕུག་ཏུ་ཐུགས་དམ་མཛད་ཅིང་བཞུགས་པས། དེ་ན་རྣལ་
འབྱོར་གྲུབ་པ་ཐོབ་པ་ཞིག་བཞུགས་འདུག །དེ་དང་ཆོས་ཀྱི་གསུང་གླེང་མང་པོ་མཛད་
པས་ གྲུབ་ཐོབ་དེ་ན་རེ། ཁྱེད་ཀྱང་གྲུབ་ཐོབ་ཡིན་གསུང་། བྲག་ཕུག་དེ་ན་བཞུགས་
དུས་སུ་སྲོད་ཅིག་ལ་གཏད་མེད་དུ་སོང་ནས་གྲོང་ཁྱེར་ཆེན་པོ་དེའི་གསེབ་ན་ཕར་
ཟང་ཐལ་དུ་འདུག །གྲོང་ཁྱེར་ཐམས་ཅད་ལ་མ་ཐོགས་པར་ཟང་ཐལ་དུ་སོང་
། ཤེས་
པ་ཟ་ཟི་བན་བུན་དུ་སོང་། ལུས་ཀྱང་ཟག་མེད་དུ་སོང་འདུག །གྲོང་ཁྱེར་དེ་ཐམས་ཅད་
བཅོམ་ལྡན་འདས་མ་རྡོ་རྗེ་རྣལ་འབྱོར་མའི་ཕོ་བྲང་དུ་འདུག །ཐ་མ་ན་གྲུབ་ཡོད་པ་
འགའ་རེ་འདུག་གསུང་
ལ་གླུ་རའི་དུར་ཁྲོད་དུ་གྲོགས་པོ་རྣམས་ཚོགས་འཁོར་བརྒྱ་རྩ་བརྒྱད་འབུལ་བ་ལ།
རྗེ་རིན་པོ་ཆེ་པ་ལ་ཆ་རྐྱེན་བསྡུ་རྒྱུའི་རྫས་མེད་པ་ལ
། ཡོན་བཙུན་བསོད་ནམས་མགོན་
པོ་ཞེས་བྱ་བ་ན་རེ། ཁྱོད་རྒྱུ་རས་པ་མིན་པར་འདུག་པས་ཆ་རྐྱེན་ཡང་མི་འདུག །ཟླ་
ལ་ཡང་མི་འཛུད་ཟེར། དེར་དཔོན་སྲིན་པོ་གདོང་པ་ན་རེ། ཁོ་ཟླ་ལ་མི་འཛུད་ན་ང་
ཡང་ཁོ་དང་ཚོགས་འཁོར་སྟབས་གཅིག་ཏུ་བྱེད། ངའི་ཏྲ་མིན་རྣམས(དགྲ་མིན་ན}
ག་རེ་ཟེར། གཞན་ཡང་དེ་སྐད་ཟེར་བ་ཡང་མང་དུ་བྱུང་བས། རྗེ་རིན་པོ་ཆེའི་ཞལ་ནས།
ངའི་སྐྲ་ནི་བོ་ཐོང་རིན་རྩེས་བཅད་པ་ཡིན། གསོལ་བ་རྗེ་རྒོད་ཚང་པ་ལ་འདེབས་པ་
156



རྣམ་ཐར་བྱིན་རླབས་ཆུ་རྒྱུན།
ཡིན༑ རྒྱ་རས་མ་ཡིན་པར་བྱས་པས་ཆོག །དགེ་འདུན་གྱི་སྡེ་ཡང་མི་བཤིག །ཁྱེད་རང་
ཐམས་ཅད་ཚོགས་འཁོར་སྟབས་སུ་ཐོང་། ང་སུ་ཡི་ཡང་ཚོགས་འཁོར་གྱི་ཟླ་ལ་མི་
བྱེད་གསུང་།
དེ་ནས་ཛ་ལན་དྷ་རར་ཕྱགས་ཕེབས་ཏེ། རྒྱུགས་ཟོང་བྲེ་གང་ཡང་རི་བ་མེད་
པས་འཚོ་བ་བསོད་སྙོམས་ཁོ་ན་ལ་མཛད་དོ། །བསོད་སྙོམས་མཛད་པ་མེད་ཙ་ན།
དཀའ་ཐུབ་མཛད་པ་ལགས་སྐད། དེ་ནས་དགེ་འདུན་གྱི་གྲ་བསྡེབས་ཞིག(ཤིག)ནས་
མར་ལམ་འགྲོན་ཚན་བཅུ་གསུམ་བྱུང་གསུང་
། དེ་ནས་གྲོགས་པོ་རྣམས་ཀྱི་མཛད་
སྤྱོད་ ལ་ཡང་ཐུགས་སྐྱོ་བ་ཅུང་ཟད་སྐྱེ་སྐྱེས)། གནས་ཀྱི་སློངས་ཀྱིས་སྣང་བ་ཐམས་
ཅད་ཟ་ཟིར་སོང་
། ཨུ་རྒྱན་དུ་གཤེགས་པའི་ཐུགས་དགོངས་དྲག་པོ་བྱུང་སྟེ་རྗེ་བཙུན་
མའི་དྲུང་དུ་མཆོད་པ་ཅིག(ཞིག)མཛད་ནས་གསོལ་བ་མང་དུ་བཏབ་པས་རེངས་པ་
དང་རྨུགས་པ་ལ་སོགས་པའི་བར་ཆད་མང་དུ་བྱུང་
། མཆེད་གྲོགས་རྣམས་ན་རེ། བར་
ཆད་ཀྱི་ལྟས་ཀྱང་མང་པར་འདུག །ད་རེས་ཨུ་རྒྱན་གྱི་ཡུལ་དུ་མི་གཤེགས་པར་ཞུ་ཟེར་
ཡང་ཐུགས་ཀྱི་འདུན་པ་མ་ཁུགས་པར། དཔལ་ཡེས་དང་། དཔོན་སྲིན་པོ་གདོང་དང་
གསུམ་གྱིས་ཚོགས་ཀྱི་འཁོར་ལོའང་མཛད་དེ། འོ་སྐོལ་གསུམ་ཚོགས་ཀྱི་འཁོར་ལོ་
བྱེད་པ་ད་རེས་ཙམ་ཡིན་ནོ་གསུང་། ལྷག་མའི་གཏོར་མ་མ་མཛད་པར་གཟིམས་
བཞུགས་པས། འབྱུང་པོ་རྣམས་རྩི་དིར{ཅ་ཅོ}ཆེན་པོ་ལངས་ཏེ་འདི་ཙམ་ཞིག་བཀྱེ་
ནས་ངེད་ཀྱི་སྐལ་བ་གཅོད་དམ། ངོ་ཚ་བ་མེད་དམ། ཀུ་ཆོས་གསུམ{ག}མནལ་ལོག་
ཏུ་མ་སྟེར། འུར་སུ་ཆེ་བྱེད་པ་ཡིན་གསུངས་ནས་དབུ་བཏུམས་ནས་གཟིམས་ཀྱང་ཅ་
ཅོ་ཆུང་དུ་མ་སོང་པར་འབྲས་སྐམ་པོ་ཚོམས་ཙམ་ཞིག་རྡོ་ལེབ་ཀྱི་སྟེང་དུ་བྱིན་ཡང་
མ་ཕན། དེ་ནས་འུར་འབྱུང་པོ་རྣམས་ཆེ་བར་དབྱུང་(བྱུང་)ནས། འབྲས་བཙོས་ཏེ་
157



ལོ་པཎ་གྱི་རྣམ་ཐར་ཕྱོགས་བསྒྲིགས།
དེ་ན་འདུག་གོ་བྱས་ནས་རྡོ་ལེབ་སྟེང་དུ་ཕོ་ཙམ་ན་ཅ་ཅོ་ཐམས་ཅད་མེད་པར་སོང་
འདུག་གསུང་། དཔོན་སྲིན་པོ་གདོང་པ་ན་རེ་ང་ཡང་ཨུ་རྒྱན་དུ་འགྲོ་བ་ཡིན་ཟེར་བ་ལ།
རྗེ་རིན་པོ་ཆེའི་ཞལ་ནས། ཁྱེད་སྔར་གོང་དུ་ཁུར་བ{དཔོན་དུ་ཁུར་བ}ཡིན་ཀྱང་
།
ང་དང་ནང་གི་ཡོན་ཏན་ཅུང་མི་མཉམ། དེའི་ཕྱིར་ཁྱེད་ཀྱིས་ཨུ་རྒྱུན་མི་བགྲོད་པས་
མི་འཁྲིད་གསུངས་པས། དཔོན་སྲིན་པོ་གདོང་པ་ན་རེ། ང་མི་འཁྲིད་ན་ནི་ང་ངུ་བ་
ཡིན་ནོ་ཟེར་བས། རྗེ་རིན་པོ་ཆེའི་ཞལ་ནས་ང་ཨུ་རྒྱན་སྤྲུལ་པའི་ཞིང་དུ་འགྲོ་བ་ལ་
ངུས་ན་རྟེན་འབྲེལ་མི་བཏུབ་པས་ཁ་རུ་ས་བླུག་གི། ཁ་གླུ་གྱིས་གསུངས་ནས་དབྱུག་
པ་ས་ལ་བརྡབས། འོ་ན་ངས་གླུ་བླངས་པས་ཆོག་གི་ཟེར་ནས་བྱིན་རླབས་ཞུས། ཕྱག་
ཐེན་བྱས་ནས་ལོ་ལོ་དེ་ཨ་ལོ་ལ་ཟེར་ཞིང་ལོག་ནས་སོང་གསུང་
།
རི་དེ་ནས་ཟླ་གཅིག་ལྷོ་རུ་ཕྱིན། །
གནས་ཛ་ལན་དྷ་རའི་ཕོ་བྲང་ན། །
ཟོང་འདོད་དགུ་འབྱུང་བའི་ཚོང་འདུས་ཡོད། །
ནོར་སྙིང་སྡུག་གཅིག་ཀྱང་ཁྱེར་བ་མེད། །
ཕོ་ཞེན་ལོག་ཅན་ཚོགས་པའི་ཡང་རྩེ་ཡིན། །གསུང་།
ཡང་། ཛ་ལན་དྷ་རའི་ཁ་བར་ཡིན། །
ཞེས་ཀྱང་གསུངས་པར་གདའོ། །
ཚེམས་ཀྱི་ཟུག་རྔུ་མཁའ་འགྲོའི་གདམས་པས་བསལ། །
མདུན་གྱི་ནམ་མཁར་ཡེ་ཤེས་མཁའ་འགྲོའི་ཚོགས། །
དཔག་མེད་སྤྲིན་གྱི་ཕུང་པོ་ཙམ་དུ་གཟིགས། །
158



རྣམ་ཐར་བྱིན་རླབས་ཆུ་རྒྱུན།
ཟླ་ཕྱེད་ས་ཐག་ཉི་མ་གཅིག་གིས་བགྲོད། །
དེ་ནས་གྲོགས་དཔལ་ཡེས་དང་གཉིས་ཀྱིས་ཨུ་རྒྱན་སྤྲུལ་པའི་ཞིང་དུ་གཤེགས་
པར་ཆས་ཏེ། དཔལ་ཡེས་ལ་གོས་བཟང་པོ་ཡོད་པས། ད་ཆོམ་རྐུན་ལ་མགོ་མི་ཐོན་གྱི་
ངན་པ་དང་བརྗེའོ་གསུངས་པ་དང༌། ཆོམ་རྐུན་གྱིས་ནམ་ཁྱེར་ཁྱེར་འདི་ཀ་གྱོན་པ་
ཡིན་ཟེར་ནས་མ་ཉན། གཞན་གྲོགས་མཆེད་གཉིས་ཀྱིས་གསེར་ཞོ་དོ་བསྐུར་ནས།
འདི་ལ་ཨུ་རྒྱན་གྱི་ཡུལ་དུ་ཚོགས་འཁོར་དང་མཆོད་པ་མཛད་པར་ཞུ་ཟེར་བས
། དེ་
རྣམས་སྐུད་པ་ལ་མགུལ་དུ་བཏགས་ནས་བྱོན་པས། ཐུགས་མི་བདེ་ཁྱོག་གེ་འདུག །
ཅིས་ལན་གཟིགས་པས་གསེར་དེ་བདག་ཏུ་བཟུང་པས་ལན་འདུག་པས། འུར་རྡོས་
འཕངས་བཏང་བས་ཐུགས་བདེ་ལྷན་སོང་གསུང་། གསེར་ལ་འཕངས(ཕངས)པའི་
འདུ་ཤེས་ཅུང་ཟད་ཙམ་ཡང་མི་འདུག །དེར་གཞན་གྱིས་ཁྱེར་ཡང་མི་ལྟོ་བར་འདུག་
དགོངས་ནས། སླར་བླངས{བཙལ}ནས་དབྱུག་པའི་རྩེ་མོ་ལ་བཏགས་ཏེ། མི་དང་
ཕྲད་ཙམ་ན་འདི་ན་གསེར་ཡོད་པ་ཡིན་གསུངས་པས། ཁྱེད་ཀྱི་དེ་ན་གསེར་འོང་ཟེར་
ཞིང་མིག་ཀྱང་མི་ལྟ་བར་འདུག་གསུངས། ཆོམ་རྐུན་ལ་འཇིགས་ནས་ནུབ་མོ་བྱོན་པས་
ཤིན་ཏུ་འཚུབ་པ་བྱུང་
། བར་ཆད་ཅིག་འོང་པར་འདུག་གསུང་ཞིང་བྱོན་པས། རྗེ་རིན་
པོ་ཆེ་པ་གཡང་ལ་ལྷུངས་ཏེ། དེར་ཚིགས་ཐམས་ཅད་ཆག(དེར་ཚེམས་ཧྲག་ཧྲག་ཏུ་
ཆག}བསྙུང་ཟུག་དཔག་ཏུ་མེད་པ་བྱུང་བས། ས་དེ་ཉིད་དུ་ཞིང་སྐྱོང་གི་མཁའ་འགྲོ་
མ་འགའ་ཞིག་བྱུང་ནས། ཆུ་སེར་འདོན་པའི་འཁྲུལ་འཁོར་ཞིག་གནང་ཞིང་
། དེ་
ནས་དྭངས་མ་བསྡུད་པའི་གདམས་ངག་གཅིག་གནང་བས་འཕྲལ་དུ་དྭངས། དེར་སྔར་
གྱི་ཐུགས་འཚུབ་པ་དེ་དྭངས་ནས་འདུག །དེ་དཔོན་སྲིན་པོ་གདོང་ཡུལ་གཉན་པོ་ལ་
159



wwwww
ལོ་པཎ་གྱི་རྣམ་ཐར་ཕྱོགས་བསྒྲིགས།
ཚིག་བཙུག(རྩེགས}སྨྲས་པ་དེས་ལན་འདུག་གསུང་།
གཞན་ཡང་ལམ་རྣམས་སུ་མི་མ་ཡིན་གྱི་བར་ཆད་བྱུང་བ་རྣམས་ཏིང་ངེ་
འཛིན་གྱི་རོལ་པས་སླར་ཟིལ་གྱིས་མནན་ཏེ། ཆོས་རྗེ་རིན་པོ་ཆེ་རྒྱལ་བ་རྒོད་ཚང་པ་
དང་༑ བཅོམ་ལྡན་འདས་མ་རྡོ་རྗེ་རྣལ་འབྱོར་མ་ལ་གསོལ་བ་འདེབས་ཤིང་བྱོན་པས།
མདུན་གྱི་ནམ་མཁར་མཁའ་འགྲོ་མའི་ཚོགས་དཔག་ཏུ་མེད་པའི་ཞལ་གཟིགས།
དེ་ཡི་ཚེ་ཆོས་རྗེ་རིན་པོ་ཆེ་ཉིད་སྐུ་གཟི་མདངས་སྔར་བས་ཀྱང་ཆེ་ཞིང་ལྷག་པར་
མཛད། སྤྱན་རྩ་དམར་ཤིག་གེ་ནམ་མཁའ་ལ་གཟིགས་ཤིང་
། ཞལ་ནས་འདི་སྐད་གསུང་
།
ད་ནི་ཚེ་འདི་བློས་གཏོང་། ཕྱག་རྒྱ་ཆེན་པོ་ལྷན་ཅིག་སྐྱེས་པའི་རྩལ་སྦྱོང་བདེ་སྡུག་གི་
སྣང་བ་ལ་རོ་སྙོམས་བྱེད། མདོར་ན་ཚེ་འདི་ཉིད་ལ་སངས་རྒྱས་ཅི་འགྲུབ་བྱེད་པ་ཡིན་
གསུང་། དེ་ནས་བྱོན་པས་ཉི་མ་གཅིག་ལ་ཕལ་བའི་ཟླ་བ་ཕྱེད་ཀྱི་ལམ་ཆོད་པ་བྱུང་
གསུང་། དེ་ཡི་དུས་སུ་དཔལ་ཡེས་ལ་བུད་མེད་ནམ་མཁའི་མདོག་ཅན་དཔག་ཏུ་
མེད་པས་ནམ་མཁའ་ལ་འགྲོ་ཞིང་གཉིས་ལག་པ་ནས་ཁྲིད་པའི་སྣང་བ་བྱུང་
། སྣང་བ་
གཏད་མེད་ལ་ལམ་ཐུག་མེད་ཅིག་ཆོད། རྐང་མགྱོགས་ཀྱི་གྲུབ་པ་ཐོབ་འདུག་ཅེས་པའི་
གྲགས་པ་ཆེན་པོ་བྱུང་འདུག་གསུང་
།
མུ་སྟེགས་གདུག་པའི་སྦྱོར་བ་རབ་ཞི་ཞིང་། །
ཀླ་ཀློ་རྣམས་ཀྱིས་མགུལ་པ་དམ་བཅིངས་ཏེ། །
མཚོན་ཆ་བསྣུན་ཚེ་རླུང་སེམས་དབུ་མར་ཚུད། །
གནོད་པ་མི་མངའ་འོད་གསལ་གྲོགས་སུ་གྱུར། །
160



རྣམ་ཐར་བྱིན་རླབས་ཆུ་རྒྱུན།
དེ་ནས་མཆོད་པ་བྱེད་པ་ཞིག་འདུག་ནས་དེར་སློང་དུ་བྱོན་པས། མུ་སྟེགས་ཀྱི་
རིག་བྱེད་ཡིན་པར་འདུག །དཀྱིལ་འཁོར་གྱི་ཕྱོགས་བཞི་ན་ར་རོག་པོ་རེ་བསད་
འདུག །དེར་ཁོང་གྲོས་ཤིག་བྱེད་ཀྱིན་འདུག་པ་ལ་གསན་པས། གཅིག་སོད་གཅིག་
འཚོང་ཟེར་གྱིན་འདུག །གཅིག་ན་རེ། ཅི་འདྲ་ཡིན་མི་ཤེས་རང་རེ་ལ་ཁ་མཆུ་ཡོང་
བའི་དཔེ་ཡོད་ཟེར། གཅིག་ན་རེ། འཚོང་དུ་མི་བཏུབ་ན་གཉིས་ཀ་གསོད་ཟེར་གྱི་
གྱེར་འཛུད་མནའ་སྐྱེལ་གྱིན་འདུག །དེར་གྲོགས་མཆེད་གཉིས་ཀས་གསོལ་བ་བཏབ།
རྟེན་འབྲེལ་བསྒྲིགས་པས། མུ་སྟེགས་ཁ་ཆིངས་མཛད་པས་ནངས་པར་ཁོང་རང་བཞིའི
ཡའོ་གཅིག་མ་འཚོགས་པར་རང་ལ་དམོད་པ་འདོར་ཞིང་ཡིད་མ་ཆེས་པར་འདུག་
གསུང་། ཡང་ལམ་དུ་སོག་པོའི་ཤི་སྐྱིད་བྱུང་པ་ལ། རྗེ་རིན་པོ་ཆེ་སྐུད་པ་གཅིག་ལ་སེ་
ཆིངས་ཀྱི་མདུད་པ་བདུན་མཛད་དེ་སྣ་ནས་འཐེན་པས་ཁ་བསྐྱེད་དེ{ཁ་ཕྱད་དེ}ལུས་
འདུག་གསུང་། ཛ་ལན་དྷ་ར་ནས་ཞག་ཉི་ཤུ་བྱོན་པ་ན། ཆུ་ཚན{ཆུ་ཙནྡན}བྷན་དྷ་ག་
ཅེས(ཞེས)བྱ་བ་དེ་གྷན་དྷ་ལའི་ཆུ་བཞུགས་ཡིན་ཟེར། དེ་ཡི་འགྲམ་ན་ཨིན་དྲ་ནཱི་ལ་
ཞེས་བྱ་བའི་གྲོང་ཁྱེར་ཡོད་པའི་ཤར་ཕྱོགས་ན་རྒྱ་སྐྱེགས་ཀྱི་ནགས་ཚལ་འདུག་གསུང་
།
གནས་དེ་ནས་ཞག་གྲངས་ཉི་ཤུ་ནུབ། །
ཙན་དན{ཆུ་ཚན}བྷ་གའི་ཤར་ཕྱོགས་ན། །
ཚོས་རྒྱ་སྐྱེགས་ཀྱི་ཐང་ལ་ཉིན་ལམ(ཉིན་མཚན}ཕྱིན། །
ངས་ཆོ་ལོ་གཅིག་ཀྱང་ཁྱེར་བ་མེད། །
ཕོ་ཞེན་ལོག་ཅན་ཚོགས་པའི་ཡང་རྩེ་ཡིན། །ཞེས་ཀྱང་གསུང་
།
161



ལོ་པཎ་གྱི་རྣམ་ཐར་ཕྱོགས་བསྒྲིགས།
དེ་ནས་བྱོན་པས། ནུབ་གཅིག་མནལ་ལམ་དུ་བུད་མེད་ཅིག་གིས་མཚོན་མང་
པོ་སྒྲེའུ་ཞིག་ཏུ་བྲུབས{བཏུམས}ནས་འཇོག་གིན་འདུག་པ་ཅིག(ཞིག)བྱུང་བས།
ནང་པར་སོག་པོའི་རྟ་པ་བཞི་དང་འཕྲད་པ་ལ། གཅིག་གིས་སྟེའུ་ལྟག་གིས་བརྡུངས་
པས་སྙིང་ཟུག་ཙམ་མ་བྱུང་། རྗེ་རིན་པོ་ཆེས་ཐུགས་ངར་བསྐྱེད་ནས་བརྟུལ་ཞུགས་
བཙོངས་པས། རྗེ་རིན་པོ་ཆེ་པ་རང་གི་སྒོམ་ཐག་གིས་མགུལ་ནས་བཅིངས་ཏེ་ཉི་མ་
ཕྱེད་སྐད་པ(སྐབས}ཞིག་ཁྲིད(བཀྱིགས}། སྐུ་བྲང་ལ་རྡོག་པས་བརྡུངས་པས་སྤྱན་རྩ་
དམར་ཤིག་གིས་སོང་ནས་སྤྱན་གྱིས་ཅི་ཡང་མི་གཟིགས་པ་བྱུང་
། དེ་ཡི་དུས་སུ་རླུང་
སེམས་ཨ་ཐུང་ལ་བསྡུས་པས་དབུ་མར་ཚུད་ནས་མི་རྟོག་པར་ཁྲོལ་སོང་གསུང་།
དཔལ་ཡེས་ཀྱི་བསམ་པ་ལ་རྗེ་ཉིད་མིག་སྔོ་ལྷང་བྱས་ཏེ་གྲོངས་འདུག་སྙམ་པ་བྱུང་
ཟེར༑ དེ་ནས་ཐུགས་ངར་ལངས་ཏེ་གསུང་དྲག་པོ་མང་པོ་བྱོན། ལྟ་སྟངས་དྲག་པོས་
གཟིར་ཞིང་། ཟིལ་གྱིས་མནན་པས་སོག་པོ་དེ་ཁ་ཞོམ་ནས་འདར་ལྷོད་ལྷོད་འདུག །
སོག་པོའི་གྲོགས་རྣམས་ན་རེ་འདི་བསད་ཀྱང་འཆི་བར་མི་འདུག །འདི་འདྲ་བའི་གྲུབ་
ཐོབ་ལ་གནོད་པ་བྱས། ཁྱོད་ལ་ཅི་འདྲ་ཞིག་ཡོང་ངམ། ཁྱོད་ཀྱི་བུ་སྨད་ལ་ཅི་འདྲ་ཞིག་
ཡོང་ངམ་ཟེར་ཞིང་འདུག །ཁོ་ལ་དགའ་མོ(རྣལ་པོ}མ་བྱུང་བ་ཡོད་དམ་སྙམ་པ་བྱུང་
གསུང་།
ཨེན་དྲ་ནཱི་ལ་ཞེས་བྱ་བ་དེ་ནས་ཉི་མ་གཅིག་གིས་འབར་མི་ལ་ཞེས་བྱ་བར་
སླེབ༑ དེ་ནས་སིལ་པ་ཞེས་བྱ་བར་སླེབ། དེ་ནས་སོག་པོའི་ཡུལ་དུ་སླེབ་སྟེ། ཡུལ་དེ་ཡི་
མིང་ནི་བརྗེད་འདུག་གསུང་
། ས་ཆ་དེ་ཕན་ཆད(མན་ཆད}རྒྱ་གར་དང་སོག་པོ་འདྲེས་
པའི་ཡུལ་དུ་འདུག་སྟེ། ཡུལ་ལ་ལ་ན་ཧིན་དུ་ཟེར་རྒྱ་གར་གྱི་མི{རྒྱ་གར་གྱི་ས་ཆ་
ཡོད༑ ལ་ལ་ན་མུན་སུ་ར་མེན་ཟེར་བ་སོག་པོ་ཡོད། ལ་ལ་ན་གཉིས་ཀ་ཡོད་གསུང་
།
162



རྣམ་ཐར་བྱིན་རླབས་ཆུ་རྒྱུན།
ཐང་ལ་ཡོད་པའི་མི་ཐམས་ཅད་མོ་གོལ{འོ་སྐོལ}ལ་ངོ་བལྟ་བར་འདུག །དེ་ནས་ཉི་
མ་གཅིག་གིས་གྲོང་གཅིག་ཏུ་སླེབ(སླེབས)ཏེ། དེ་ཡི་མིང་ཡང་བརྗེད་འདུག་གསུང་
།
དེ་ནས་ཁ་ཆེའི་ཆུ་བཞུག(ཡུལ་གཞུག}ཡིན་ཟེར་བའི་གཙང་པོ་ཞིག་འདུག །ཆུ་དེ་
བརྒལ་བ་ན་གྲོང་ཁྱེར་ཆེན་པོ་པྲ་ཧོ་ར་ཞེས་པའི་མི་ཁྱིམ་འབུམ་ཕྲག་བདུན་ཡོད་ཟེར་
བ་གཅིག་འདུག །གྲོང་ཁྱེར་དེའི་རྒྱལ་པོ་ནི་སོག་པོའི་མི་ལིག་ཀར་དེ་ནམ་ལིང་ཀར་
དྷི་ན}ཟེར་བར་འདུག །གྲོང་ཁྱེར་དེ་ནས་ཉི་མ་གཅིག་གིས་སླེབ་པ་ན་དུ་ཁྲི་ཟེར་བ་
ཚྭའི{ན་བུ་འདི་ཞེས་ཟེར་བ་སྨན་ཚའི}རི་བོ་ཆེན་པོ་འདུག །རི་དེ་ནས། ཁ་ཆེ་དང་།
ཨུ་རྒྱན་དང༌། མ་ལ་བྷོ{ད་མ་བོ}ཞེས་བྱ་བ་དང་། གྷོ་ཛཱ་ར་ཞེས་བྱ་བ་དང་། རྡོ་ཀུ་ར་
ཞེས་བྱ་བ་དང༌། ཛ་ལན་དྷ་ར་ཞེས་པ་རྣམས་ཀྱི་ཚྭ་འགྲོ་བ་ཡིན། ཛ་ལན་དྷ་རར་ཡང་
རི་བོ་ན་གུ་གྲི་ནས་ཚྭ་འཚོང་བ་མང་པོ་ཡོང་གིན་འདུག་སྟེ། དེ་རྣམས་དང་འགྲོགས་
ནས་ཕྱིན་ན་ཚྭ་ཁ་དེར་སླེབ་འོང་པར་འདུག །ཚྭ་པ་ཡོང་པ་དེ་གཞུང་ལམ་དུ་འདུག །
གཞུང་ལམ་དེ་ནི་འཇིགས་པ་ཉུང་ཞིང་འཚོ་བ་མེད་པར་གྲོགས་ཀྱང་མང་བར་འདུག །
ཚོང་འདུས་ཀྱང་ཕལ་ཆེ་བ་དེ་ན་འདུག །དེ་ཡི་བར་ན་ལ་ཡང་མེད་གསུང་
། རྒྱམ་
ཚྭའི{སྨན་ཚའི}རི་དེ་ནས་ཉི་མ་གཅིག་གིས་བྷ་དྲོ་ལ་ཞེས་བྱ་བར་སླེབ།
ཆུ་དེ་ནས་ཞག་ལྔ་ནུབ་ཏུ་ཕྱིན། །
ན་ཧུ་ཏི་སྨན་ཚྭའི་རི་བོ་ཡོད། །
སྨན་ཚྭ་རྡོག་པོ་གཅིག་ཀྱང་ཁྱེར་བ་མེད། །
ཕོ་ཞེན་ལོག་ཅན་ཚོགས་པའི་ཡང་རྩེ་ཡིན། །ཞེས་གསུངས།
163



ལོ་པཎ་གྱི་རྣམ་ཐར་ཕྱོགས་བསྒྲིགས།
སྨན་ཚྭའི་རི་བོ་དེ་ནས་ཉིན་གཅིག་གིས་བྷ་དྲོ་ལ་ཞེས་བྱ་བར་སླེབ། དེ་ནས་ཉི་
མ་གཅིག་གིས་མ་ལ་ཀོ་ཏེར་སླེབ། ཡུལ་དེར་ད་ར{ར་ནི་འམ་དེའི}བུ་ཛྙཱ་ཏི་བྷིར་ཞེས་
བྱ་བ་ལ་བསླངས་པས་ཁ་ཟས་དང་ལམ་རྒྱགས་དང་གོན་རྒྱུ་ལ་སོགས་པ་སྟེར་གྱི་འདུག །
དེ་ན་རྒྱལ་པོ་ཧུ་ལ་ཧུའི་གཙུག་ལག་ཁང་བཞེངས་ཤིང་འདུག །གྲོང་ཁྱེར་དེ་ནི་མུ་
ཏིག་འབྱུང་བའི་རྒྱ་མཚོའི་སྒོ་ཡིན་ཞིང་
། རྩི་བོ་ཆེ་ཡང་དེ་ན་སྐྱེ་བ་ཡིན་གསུང་
།
དེ་ནས་ཞག་གསུམ་ནུབ་ཏུ་ལམ། །
མཁར་མ་ལ་ཀོ་རི་ཡི་གྲོང་ཁྱེར་ན། །
རིན་ཆེན་མུ་ཏིག་འབྱུང་པ་རྒྱ་མཚོའི་སྒོ། །
སྨན་རྩི་བོ་ཆེ་ས་ལ་སྐྱེ་བ་ཡོད། །
ངས་ནི་གཅིག་ཀྱང་ཁྱེར་བ་མེད། །
ཕོ་ཞེན་ལོག་ཅན་ཚོགས་པའི་ཡང་རྩེ་ཡིན། །ཅེས(ཞེས)གསུངས།
དེ་ནས་ནུབ་བྱང་དུ་ཞག་ལྔ་ཕྱིན་པ་ན། རུ{ཏུ}ག་ལ་ཞེས་བྱ་བའི་ཡུལ་ཡོད།
གྲོང་དེ་ན་ར་མི་སོ་མ་དེ་བ{ན་རི་སོ་མ་དྷེ་བ}ཞེས་བྱ་བས་ལམ་རྒྱགས་སྟེར་བ་ཡོད།
དེ་ནས་ཞག་བཞིས་ར་ཙ་ཧུར་ཞེས་བྱ་བའི་ཡུལ་དུ་སླེབ་སྟེ། ར་ཙ་ཧུར་དེ་ཨུ་རྒྱན་ལ་
འཇུག་པའི་སྒོ་བཞི་ཡོད་པའི་གཅིག་ཡིན་ལ་གཞན་ཡང་ནི་ལ་པ་ཞེས་བྱ་བ་དང་
། པུར་
ཤོམ་རི་ཞེས་བྱ་བ་དང༌། ཀ་འོ་ཀ་ཞེས་བྱ་བ་ཡོད་གསུང་། ཨུ་རྒྱན་སྤྲུལ་པའི་གནས་
མཆོག་དེར་ཆས་ནས། སླར་མར་ཕྱགས་མ་ཕེབས་ཀྱི་བར་ལ་བརྡུངས་ཐེབས་བདུན་
བཅུ་རྩ་གཉིས(རྩ་གྲངས}བྱུང་
། ཁྱད་པར་དུ་བུད་མེད་ཀྱིས་བརྡུངས་པ་མང་
། དེ་
164



རྣམ་ ཐར་བྱིན་རླབས་ཆུ་རྒྱུན།
ཆོས་རྗེ་རིན་པོ་ཆེ་རྒྱལ་བ་རྒོད་ཚང་པའི་དྲུང་དུ་སྒོམ་མ་ཚོ་བརྡུངས་པའི་རྣམ་སྨིན་
དུ་འདུག །འོན་ཀྱང་ང་རང་ལ་འདོད་པ་མེད་པར། ཆོས་རྗེ་རིན་པོ་ཆེ་དང་
། སངས་
རྒྱས་ཀྱི་བསྟན་པའི་ཞབས་ཏོག་ལ་བསམ་པ་དང་། ངས་བེར་ག་བརྒྱབ་པ་ཐམས་ཅད་
ནི་ནད་གདོན་ཞི་བར་བྱས་པ་ཡིན་གསུང་
།
ཨུ་རྒྱུན་གནས་སྒོ་ར་ཙ་ཧུར་ཞེས་པར། །
འབྲས་ཆེན་གསོལ་འཕྲོ་འབུ་དང་གྲོག་མར་སྣང་
། །
ཆུ་བོ་སིན་དྷུའི་འགྲམ་དུ་བར་ཆད་རྣམས། །
དཔག་མེད་སྣང་ཡང་བྱིན་རླབས་སྟོབས་ཀྱིས་ཞི། །
དེ་ནས་ར་ཙ་ཧུར་ཞེས་པའི་གྲོང་ཁྱེར་དེར་བསོད་སྙོམས་མཛད་དེ། འབྲས་ཆེན་
གསོལ་བར་དགོངས་པས། འབྲས་ཆེན་གསོལ་འཕྲོ་གྲོག་མོར་སོང་ནས་གསོལ་མ་བཏུབ།
ཡང་ཐེབས་གཅིག་འབུར་སོང་ནས་གསོལ་མ་བཏུབ་པ་ཡང་བྱུང་གསུང་། དཔལ་ཡེས་
སྐྱུག་བྲོ་ནས་བཟའ་བར་མ་ནུས་པས་བར་ཆད་ལ་འཆོར་གྱི་མི་ཐུབ་པ་བྱུང་
། ངས་མིག་
བཙུམ་སྟེ་ཟོས་པས་ལྷག་མ་འབྲས་དང་རྒུན་འབྲུམ་དུ་སོང་འདུག་གསུང་། གྲོང་ཁྱེར་
དེའི་རྩ་ནུབ་ཕྱོགས་ན་སིན་དྷུ་ཞེས་བྱ་བའི་ཆུ་བོ་ཆེན་པོ་བཞི་ཡི་ཡ་བ་གངས་ཏི་སེའི་
རྒྱབ་སེང་གེའི་ཁོག་པ་ནས་འབབ་སྟེ། དེ་ནས་མར་ཡུལ་ནས་བཟུང་སྟེ། ཟངས་དཀར་
དང་༑ སྤུ་རེངས་ཀྱི་ཆུ་རྣམས་འདུས་ནས
། ཁ་ཆེའི་བྱང་བྲུ་ཤའི་ཡུལ་ནས་སྟག་གཟིག་
གི་ཡུལ་ལ་སོང་ནས་ཨུ་རྒྱན་གྱི་ཡུལ་ལ་ཡོང་པ་ཡིན་གསུང་ངོ༌
། །
ཆུ་བོ་དེའི་རྩར་ཅུང་ཟད་མ་སླེབས་པར་མཉེལ་མཛད་དེ་ཅུང་ཟད་གཟིམས་
165



ལོ་པཎ་གྱི་རྣམ་ཐར་ཕྱོགས་བསྒྲིགས།
ནས་བཞུགས་པས། དཔལ་ཡེས་ན་རེ། སློབ་དཔོན་ཇོ་བཙུན་བཞེངས་དང་
། ནམ་
མཁའ་ནས་ཆུ་ཡ་གི་ཙམ་བྱུང་ཟེར། དེ་ནས་བཞེངས་ནས་གཟིགས་པས་གཙང་པོ་ནམ་
མཁའ་ལ་འགྲོ་ཞིང་འདུག །གནམ་ས་བླ་ལོག་འགྱུར་ནས་འདུག །སྤྱན་ཡང་མི་གསལ་
བར་འགྱུར་ནས་འདུག་སྟེ། གོམ་པ་ཡང་འཁྱོར་ཞིང་འདུག །དཔལ་ཡེས་ན་རེ། གནམ་
ས་བླ་ལོག་འགྱུར་ནས་འདུག །འུ་ཅག་ལ་འདི་འདྲ་ཡོང་ཟེར་བས། རྗེ་རིན་པོ་ཆེའི་ཞལ་
ནས་; ངེས་པར་བླ་འོག་འགྱུར་བ་ཡིན་ན། གྲོང་ཁྱེར་དུ་ཀུ་ཅོ་ཡོང་སྟེ། ཅི་ཡང་མི་འདུག་
པས༑ འོ་སྐོལ་རང་གི་འཁྲུལ་སྣང་དུ་འོང་གི་གསུང་
།
དེ་དུས་སོག་པོ་རྟ་པ་ཀུན་ཀྱང་གླུ་ལེན་ཞིང་སྤྱི་གཙུགས(སྤྱི་ཚུགས}སུ་འགྲོ་
ཞིང་འདུག །དེར་དེ་ཡི་ཉིན་ཕན་ཚུན་གཅིག་ལ་གཅིག་འཇུས་ནས་ར་ཙ་ཧུར་དུ་ལོག་
སྟེ༑ གཞན་དུ་ཕྱིན་ན་འཚོང་དུ་འོང་ངོ་གསུངས་ཏེ། གྲོང་ཁྱེར་གྱི་ཐ་མར་ཕག་ཚང་
གཅིག་ཏུ་བཞུགས་པས། དཔལ་ཡེས་ལ་གཡས་ཕྱོགས་ན་ཡང་རྟ་པ་མང་པོ་རྒྱུག་ཅིང་
།
གཡོན་ན་མར་བུད་མེད་མང་པོ་ཤོན་བརྩེ་བའི་སྣང་བ་བྱུང་
། རྗེ་རིན་པོ་ཆེའི་ཞལ་
ནས༑ རྩ་རོ་རྐྱང་གཉིས་སུ་རླུང་ཤོར་བའི་སྣང་བ་ཡིན་གསུང་
། ལུས་གནད་གཅིག་
བཅོས་པས་ཕན་གསུང་། གཞན་ཡང་སྣང་པ་ལ་འདི་འཆར་དང་འདི་མི་འཆར་མེད་
པ་བྱུང་། དེ་དུས་གྲོགས་མཆེད་གཉིས་ཀའི་ཞལ་ནས། རྣག་སྙིམ་པ་རེ་ཙམ་འབབ
{སྐྱུག}པ་ཡང་བྱུང་སྟེ། རྩ་ནང་གི་ནད་དག་པའི་རྟགས་སུ་འདུག་གསུང་
།
དེ་ཡི་སང་ཉིན་བསོད་སྙོམ་སློང་པ་ཙམ་ཡང་མ་བྱུང་གསུང་
། གཅིག་ལ་གཅིག་
འཇུས་ནས་ཆུ་བོ་སིན་དྷུའི་གྲུ་ཁར་བྱོན་པས། ཆུ་དེ་ཡི་སྒྲ་བསྒྲགས་པ་ཙམ་གྱིས་རྗེ་རིན་
པོ་ཆེ་པ་བསྙུང་དྭངས་སོ། །དཔལ་ཡེས་ནི་སླར་ཐུ་རུ་སོང་ནས། གྲུ་ནང་དུ་རྗེ་རིན་པོ་
ཆེ་ལ་འཇུ་དགོས་པ་བྱུང་གསུང་། མཉན་པ་ལ་གྲུ་ཐོང་གསུངས་པས། གྲུ་བཏང་པས་
166



རྣམ་ཐར་བྱིན་རླབས་ཆུ་རྒྱུན།
ཆོག་སྟེ། ཆུ་ཕ་གར་སླེབ་པ་དང་ཁྱོད་གཉིས་ཧོར་དུ་འདུག་ཟེར་གསོད་དུ་འོང་ཟེར།
བསོད(གསོད)པས་མི་འཇིགས་ཀྱི་གྲུ་ཐོངས་གསུངས་པས་གྲུ་བཏང་
། ཆུ་ཕ་གིར་སླེབ་
པ་དང༌། དཔལ་ཡེས་ཁམས་དྭངས་དྲག་ཏུ་སོང་སྐད། ཆུ་བོ་དེ་ཕན་ཆད་ཨུ་རྒྱན་གྱི་
ས་ཆ་ཡིན་ཏེ། ཨུ་རྒྱན་གྱི་ས་ཆ་དེར་གྲོང་ཁྱེར་ཁྲི་ཕྲག་དགུ་ཡོད་པར་གྲགས་པ་ཡིན།
ས་ཆ་དེར་སླེབས་ནས་དྷུ་མ་ཐ་ལ་མ་གཏོགས་པ་གཞན་ཨུ་རྒྱན་མི་ཟེར་བར་འདུག །
དེ་ནས་ཨུ་རྒྱན་གྱི་ཡུལ་དེར་ཧོར་གྱིས་བཅོམ་མ་ཐག་ཏུ་འདུག་གསུང་
།
ཀ་ལ་པུར་ཞེས་བྱ་བའི་གྲོང་ཁྱེར་དུ། །
མི་བསྲུན་སྐྱེ་བོའི་ཚོགས་ནི་དུ་མ་ཡིས། །
ཧོར་གྱི་ཤུལ་མ་ཡིན་ཞེས་རྡོ་ཆར་ཕབས། །
དེ་ཚེ་ཆར་གྱི{བདུད་རྩིའི}རྒྱུན་བབ་བདེ་བར་བྱོན། །
ཆུ་བོ་དེ་དང་ཉེ་བ་ན་གྲོང་ཁྱེར་ཀ་ལ་པུར་ཞེས་བྱ་བ་འདུག །དེར་སྲོད་ལ་ཟླ་བ་
ལ་བྱོན་པས་ཧོར་གྱི་ཉུལ་མར་འདུག་ཟེར་ནས་གྲོང་དེ་ཡི་ཕོ་མོ་ཐམས་ཅད་ཀྱིས་རྡོ་
ཆར་ཕབ། དེར་ཤིང་སྡོང་གཅིག་གི་གསེབ་ཏུ་ཡིབས་ནས་བཞུགས་པས། རང་རེའི་
གྲོང་པས་འགྲོ་ས་གཞན་མེད་ཟེར་ནས་རང་རང་གི་ཁྱིམ་དུ་སོང་
། དེའི་མཚན་མོ་
ཆར་ཆེན་པོ་གཅིག་བྱུང་ནས་མི་རྣམས་ཀྱང་ཕྱི་རོལ་ན་མེད། ཁྱི་རྣམས་ཀྱང་མི་ཟུགས་
པར་འདུག་པ་དང་། སྲང་ཁ་ན་ཕར་བྲོས་ནས་བྱོན་པས་མ་ཚོར། ཨུ་རྒྱན་ནང་གི{ཨུ་
རྒྱན་ན་ཧོར་ལ}སྟག་གཟིག་ཡིན་ཟེར་བ་ལགས་སྐད།
དེ་ནས་བྱོན་པས་སྔར་ཧོར་ལ་བྲོས་ནས་ཁོ་རང་གི་ཡུལ་དུ་སླར་ལོག་པའི་
167



ལོ་པཎ་གྱི་རྣམ་ཐར་ཕྱོགས་བསྒྲིགས།
གཟའ་མི་གཉིས་ཀྱིས་བུད་མེད་དེས་བུ་ཆུང་ཞིག་ཁུར། བ་གླང་དང་ར་ལུག་ཚན་གཅིག་
དེད་ནས་འགྲོ་ཡིན་འདུག་པ་ལ། ངེད་བོད་ཀྱི་ཆོས་པ་ཨུ་རྒྱན་བསྐོར་དུ་འགྲོ་བ་ཡིན་
ཁྱེད་ལ་བབས་པ་ཡིན་གསུངས་པས། དྷུ་མ་ཐ་ལ་མན་ཆད་ངས་སྐྱེལ་མ་ཐུབ་ཀྱིས་དེ་
བཞིན་བྱའོ་ཟེར་འདུག་པ་ལ། དེར་རྗེ་རིན་པོ་ཆེ་པས་ཁོའི་བུ་ཆུང་ཁུར། ར་ལུག་
འདེད་གྲོགས་མཛད་ནས་བྱོན་པས། དཔལ་ཡེ་ཤེས་ན་རེ། ཁྱེད་ལ་འདི་འདྲ་བའི་མི་
སྐྱེད་གཅིག་ཡོང་བ་ཟེར་སྐད། ཁོང་ཧོར་གྱིས་བསད་པའི་ཤུལ་མ་རྣམས་ལ་ས་ཁ་
འཕངས་ཟེར། མ་བསད་པ་རྣམས་ལ་ཁྱེད་ཧོར་ཐོ་ཆུང་ཟེར་གྱིན་འགྲོ་ཡི་འདུག་གསུང་
།
{ཉིད་ཀ་ལ་འདི་འདྲའི་མི་ཟེར་གཅིག་ཡོད་ན་ཟེར་སྐད། ཁོ་པ་ཧོར་གྱིས་བསད་པ་
རྣམས་ལ་ཕ་མ་ཕངས་ཟེར། མྱ་ངན་སོང་བ་འདྲ། མ་བསད་རྣམས་ལ་ཧོར་གྱིས་ཐོ་
བྱུང་ངམ་ཟེར་འགྲོ་བཞིན་འདུག} ཁོའི་བུ་ཆུང་ཁུར་ནས་བྱོན་པས་སྟག་གཟིག་ཡིན
ཟེར་བ་ཡང་མ་བྱུང་གསུང་
། ཆུ་བོ་སིན་དྷུ་བརྒལ་ནས་ཉི་མ་གཅིག་གིས་བྷ་སོ་བ་ཞེས་
བྱ་བར་སླེབ། དེ་ནས་ཉིན་གཅིག་གིས་བྷ་ཁྲོ་བྷ་ཞེས་བྱ་བའི་སར་སླེབ། དེ་ནས་ཉིན་
གཅིག་གིས་ཀའོ་ཀ་ཞེས་བྱ་བར་སླེབ་སྟེ། གྲོང་ཁྱེར་དེའི་མི་ཐམས་ཅད་དགེ་སེམས་
ཆེ་བ༑ འཚོ་བ་ཡང་མོད་པ། སིན་དྷུ་ར་འབྱུང་བ་འདུག་གོ། །གྲོང་ཁྱེར་དེའི་དཔོན་
པོ་ཡང་རཱ་ཛ་དེ་བ་ཞེས་བྱ་བ་དང་ཨུ་རྒྱན་ཕལ་ཆེ་བ་ལ་དབང་བྱེད་པ་ཡིན།
གྲོང་དེ་ནས་ཟླ་གཅིག་ནུབ་ཏུ་ཕྱིན། །
ཆུ་སིན་དྷུ་བརྒལ་བའི་ནུབ་ཕྱོགས་ན། །
ཀའོ་ཀ་ཡི་གྲོང་ཁྱེར་ན། །
རྫས་སིན་དྷུ་ར་འབྱུང་བའི་ཕོ་བྲང་ཡོད།
168



རྣམ་ཐར་བྱིན་རླབས་ཆུ་རྒྱུན།
ངས་དྲི་ཀ་གཅིག་ཀྱང་ཁྱེར་བ་མེད། །
ཕོ་ཞེན་ལོག་ཅན་ཚོགས་པའི་ཡང་རྩེ་ཡིན། །ཞེས་གསུང་
6
དེ་ནས་སྔར་གྱི་སྐྱེལ་མ་དེས་ཁོའི་ཡུལ་དུ་སྟོན་མོ་བཟང་པོ་བྱས། སྐྱེལ་མ་བྷོ་ནེ་
ལེ་ཞེས་བྱ་བར་ཉི་མ་གཅིག་གི་བར་དུ་སྐྱེལ་མ་བཏང་ཞིང་
། དེ་མན་ཆད་ལ་ཁོའི་ཡི་
གེ་མི་འདིས་མི་འདི་གཉིས་ས་ཆ་འདི་ཡི་བར་དུ་བསྐྱལ(སྐྱོལ)ལོ། །ཞེས་པ་བཏང་བས།
དྷུ་མ་ཐ་ལའི་གྲོང་ཁྱེར་མཆོག་ཏུ་བསྐྱལ་ལོ། །བྷོ་ནེ་ལེ་ནས་སིམ་ཧ་བྷོ{སིང་ང་བོ}ཞེས་
བྱ་བར་སླེབ།
དེ་ནས་ལ་ཆུང་གཅིག་བརྒྱབ(བརྒྱབས)ནས་ཉི་མ་གཅིག་གིས་ཁག་ཁར་
སླེབས་སོ། །དེ་ཡན་ཆད་ལ་སོ་པ་ཐ་ཟེར་ཏེ། འབྲས་ས་ལུ་བཟང་པོ་དང་ཤིང་གོག་གི་
རིགས་ ཐ་དད་པ་ཡང་བཟང་པོ་མང་པོ་སྐྱེ་བ། འབྲུ་སྣ་ཚོགས་པ་མང་པོ་སྨིན་པ། རྩྭ་
འཇམ་པོ་རྨ་བྱའི་མགྲིན་པ་འདྲ་བ་མཆན་ཁུང་སྔོ་ཁྱེར་བ་ཁེབས་པ། མེ་ཏོག་ཁ་དོག་
དང་དྲི་ཕུན་སུམ་ཚོགས་པ་དཔག་ཏུ་མེད་པ་སྐྱེ་བས་ཁྱབ་པ། ཤིང་བལ་ལྗོན་པའི་རིགས་
ཐ་དད་པས་གང་བ་ཡིན་ནོ། །
དེ་ནས་ཨུ་རྒྱན་གྱི་ཀོ་ཏམ་བྷ་ར་ཞེས་བྱ་བའི་གཞུག་ཡོད། ཨེ་ལོང་པར་པ་ཏ་
ཞེས་བྱ་བའི་རི་ཡི་ནང་ན། དཔལ་ལྡན་ཤཱཀྱ་སེང་གེའི་ཆོས་ཀྱི་ཕུང་པོ་སྟོང་ཕྲག་
བརྒྱད་བཅུ་རྩ་བཞི་བཞུགས་པའི་གཏེར་མཛོད་གཞལ་མེད་ཁང་མཛེས་པ། ཉིན་མོར་
བྱེད་པའི་གཟི་བརྗིད་དང་མཚུངས། རབ་ཏུ་འཇིགས་པའི་ཁྲོ་བོ་ཀམ་ཀམ་གྱིས(གང་
གིས}སྒོ་བསྲུང་ཞིང་། འཁའ་འགྲོ་མའི་ཚོགས་དཔག་ཏུ་མེད་པ་འདུས་ནས། ཕྱི་ནང་
གསང་གསུམ་གྱི་མཆོད་པ་འབུལ་བ་གཟིགས། གྲོང་ཁྱེར་དེའི་ཤར་ཕྱོགས་ན་ཨེ་ལོང་
169



ལོ་པཎ་གྱི་རྣམ་ཐར་ཕྱོགས་བསྒྲིགས།
པར་པ་ཏ་ཞེས་བྱ་བ་ཡོད་དེ། རི་དེ་ནི་འཛམ་བུ་གླིང་གི་སྒྲུབ་པའི་རི་བོ་ཐམས་ཅད་
ཀྱི་མཆོག་ཏུ་གྱུར་པ་ཡིན་ཞིང་
། ཁྱད་པར་དུ་ས་ལ་སྐྱེ་བའི་སྨན་གྱི་རིགས་ཐམས་ཅད་
དེར་མི་སྐྱེ་བ་མེད་ཟེར་རོ། །
གཞན་ཡང་མེ་ཏོག །རྩྭ་དང༌། ཤིང་ལྗོན་པ་དཔག་ཏུ་མེད་པས་མཛེས་པར་
བྱས་པ། {རྒུན་འབྲུམ་གྱི་ནགས་ཚལ་དང་ལྡན་པ། ཤ་ར་བྷ་ལ་སོགས་པའི་རི་དྭགས་
ཡིད་དུ་འོངས་པའི་གང་བ། གཅན་གཟན་དཔག་ཏུ་མེད་པ་ཡོད་པ།} བྱ་རྣམ་པ་སྣ་
ཚོགས་སྒྲ་སྙན་པ་སྒྲོག་པ། གྲུབ་པ་ཐོབ་པའི་རྣལ་འབྱོར་པ་དུ་མ་གནས་ཤིང་
། ཁྱད་
པར་དུ་རྣལ་འབྱོར་པ་མཐིང་ནག་སྐྲ་སྤྱི་བོར་བཅིངས་པ། རལ་བའི་ཐོར་ཚུགས་འཆང་
བ༑ མདའ་དང་གཞུ་འཛིན་པ། སྦྲུལ་གསོན་མའི་ག་ཤ་བྱས་པ། རེས་འགའ་ནི་ཤིང་
ལ་ཐོད་བྱས་པ་ཞིག་སྣང་སྟེ། སྐལ་བ་དང་ལྡན་པ་རྣམས་རྗེས་སུ་འཛིན་པར་བྱེད་དོ་
ཞེས་ཟེར་རོ། །
རི་དེ་ཡི་ནང་གཞལ་ཡས་ཁང་དུ་ཡོད་པ་ན་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་
བཞུགས་པ་ལ་ཡེ་ཤེས་ཀྱི་མཁའ་འགྲོ་མ་དཔག་ཏུ་མེད་པ་འདུས་ནས་ཚོགས་ཀྱི་
འཁོར་ལོ་མཛད་ཅིང་འདུག་པ་ལ། གཞལ་ཡས་ཁང་དེའི་སྒོ་རྣལ་འབྱོར་པ་དམར་པོ་
ཉི་མའི་འོད་ཟེར་ལྟ་བུ་ཡོད་པ་གཅིག་གིས་སྲུང་གིན་འདུག །གསང་བའི་བདག་པོའི་
ཏིང་ངེ་འཛིན་གྱིས་སྒོ་སྲུང་པ་དེ་ཟིལ་གྱིས་མནན་ལ་སྔགས་ཀྱི་གཏེར་མཛོད་གཟིགས་
དགོངས་པ་ཟིལ་གྱིས་མ་ནོན། གཞན་གང་ཡང་ཟིལ་གྱིས་མ་ནོན་པ་མ་བྱུང་གསུང་
།
ས་དེ་ནས་ནུབ་ཏུ་ཞག་བདུན་ལམ། །
ཁ་རག་ཁར་རྣ་ཨི་ལོ་ལ། །
170



རྣམ་ཐར་བྱིན་རླབས་ཆུ་རྒྱུན།
རི་དྭགས་ཤ་ར་བྷ་རི་ལ་འཁྲོལ་བ་དང་
། །
རྒུན་འབྲུམ་གྱི་ནགས་ཚལ་འཐིབས་པ་ཡོད། །
ངས་རྫས་ལ་ཞེན་པ་བྱས་པ་མེད། །
ཕོ་ཞེན་ལོག་ཅན་ཚོགས་པའི་ཡང་རྩེ་ཡིན། །ཞེས་གསུངས།
ཨིན་དྲ་བྷོ་དྷིའི་ཕོ་བྲང་ར་ཡི་ཁར། །
སྔོན་གྱི་བག་ཆགས་མངོན་པར་སད་གྱུར་ཅིང་
། །
མི་བསྲུན་གདུག་པ་མཁའ་འགྲོའི་བར་ཆད་རྣམས། །
ཏིང་འཛིན་སྟོབས་ཀྱིས་རབ་ཏུ་ཞི་བར་མཛད། །
དེ་ནས་ཉི་མ་ཕྱེད་དང་གཉིས་ཀྱིས་ར་ཡི་ཁར་སླེབ་བོ། །ར་ཡི་ཁར་དེ་རྒྱལ་པོ་
ཨིན་ཏུ་བྷོ་དྷིའི་ཁབ་ཀྱི་ཤུལ་ཡིན་ཟེར། ད་ལྟ་གྲོང་གཉིས་སུ་ཆད། གཅིག་ན་མི་ཁྱིམ་
དྲུག་ཅུ་ཙམ་འདུག །(གཅིག་ན་བཞི་བཅུ་ཙམ་འདུག} དེ་ཡི་བྱང་ན་མ་གྷ་ལ་བོར་
{ཧོར}ཞེས་བྱ་བ་རྒྱལ་པོ་ཨིན་དྲ་བྷོ་དྷིས་བཞེངས་པའི་གཙུག་ལག་ཁང་ན་སྟོན་པ་
ཡང་དག་པར་རྫོགས་པའི་སངས་རྒྱས་དང་། སྒྲོལ་མ་དང་
། འཇིག་རྟེན་དབང་ཕྱུག་
ལ་སོགས་པའི་སྐུ་རྡོ་ལས་གྲུབ་པ་བཞུགས་ཟེར། རྗེ་རིན་པོ་ཆེ་པས་ནི་རྒྱངས་ནས་
གཟིགས་པ་ལས་དེར་མ་བྱོན་གསུང་
། སྤྱིར་ཡང་ཨུ་རྒྱན་གྱི་ས་ཆ་དེ་བག་ཆགས་འཐུག་
པར་འདུག །ས་ཆ་དེར་སྐྱེ་བ་ཡང་བླངས་པར་འདྲ་གསུང་
། ཁྱད་པར་དུ་ར་ཡི་ཁ་དེ་
རྗེ་རིན་པོ་ཆེ་རང་གི་འཁྲུངས་ཡུལ་ནས་ཟླུམ་པས་ཀྱང་བག་ཆགས་མཐུག་པར་འདུག །
གཞན་གྱིས་བརྙས་པ་བྱེད་པ་བྱུང་ཙ་ན། ས་ཆ་འདི་ང་ཡི་ཡིན་ཏེ་སྙམ་པ་བྱུང་གསུང་
།
ལ་
171



ལོ་པཎ་གྱི་རྣམ་ཐར་ཕྱོགས་བསྒྲིགས།
རྒྱལ་པོ་ཨིན་ཏུ་བྷོ་དྷི་ཡི་ཁབ་ཀྱི་ཤུལ་སོ་ཕག་གི་ཕུང་པོ་གཟིགས་ཙ་ན། ང་ཡི་ཡིན་པ་
ལ་སྙམ་པ་བྱུང་གསུང་། ཨུ་རྒྱན་གྱི་ས་ཆ་དེར་ཐ་མལ་གྱི་རྟོག་པ་ཁེམ་པ་རེ་བྱུང་ཙ་ན།
ཕྲ་མེན་ཤ་བཟའི་མཁའ་འགྲོ་མ་རྣམས་བདུན་དུ་རོང་སླེབ་ཡོང་གིན་འདུག །དཔལ་
གསང་བའི་བདག་པོའི་ཏིང་ངེ་འཛིན་གསལ་བཏབ་ནས་ཁྱེད་དངོས་ཟ་འམ་གསུང་
ཙམ་ན། མིག་རྡེབ་བྱས་ནས་ཞོལ་ལོ་ལོ་བྲོས་འགྲོ་ཡིན་འདུག །བུད་མེད་དེ་རྣམས་ཀྱི་
སྟག་གཟིག་དང་ལྕེ་སྤྱང་དང་
། བྱི་བ་ལ་སོགས་པར་སྤྲུལ་པསྒྱུར་ཤེས་ཤིང་འདུག་
གསུང་།
གྲུབ་ཆེན་ཟླ་བ{ལ་བ}པ་ཡི་དགོན་པ་རུ། །
ཁྱེད་ཉིད་ས་ཡི་དབང་ཕྱུག་དམ་པ་གང་། །
ཨིན་ཏུ་བྷོ་དྷིར་གྲགས་པ་ཡིན་ནོ་ཞེས།
མཁའ་འགྲོ་མ་ལས་མངོན་སུམ་ལུང་བསྟན་ཐོབ། །
ར་ཡི་ཁའི་ རྩ་ན་ཆུ་ཕྲན་མིས་བརྒལ་ན་ཐར་པ་ཙམ་ཞིག་ལྷོར་བལྟས་ནས་འབབ་
ཅིང་འདུག །ཆུ་དེ་བརྒལ་བ་དང་བྲག་སྣ་ཞིག་ན་གྲུབ་ཐོབ་ཆེན་པོ་ཟླ་བ(ལྭ་བ}པའི་
དགོན་པ་ཡོད། དེ་ཡི་སྟེང་ན་མར་མཁའ་འགྲོ་མས་རྡོའི་སེར་བ་ཕབ་པས། སློབ་
དཔོན་ལྭ་བ་པས་སྡིགས་མཛུབ་གཏད་དེ་ཧཱུྃ་ཞེས་བརྗོད་པས། རྡོ་ནམ་མཁའ་ལ་ཆགས་
ཏེ་ཡོད་པ་ཡིན་ཞེས་པ་སྦྲ་ཙམ་ཞིག་འདུག །དེ་ནས་སློབ་དཔོན་གྱིས་མཁའ་འགྲོ་མ་
རྣམས་ལུག་ཏུ་བྱིན་གྱིས་བརླབས་པས། ནང་པར་ཡུལ་དུ་བུད་མེད་གཅིག་ཀྱང་མེད་
པར་སྐྱེས་པ་རྣམས་ཚོགས་ཏེ་བལྟས་པས། སློབ་དཔོན་ལྭ་བ་པས་ལུག་འཚོ་ཡིན་བལ་
བྲེགས་ནས་ལྭ་བ་མཛད་དེ་སྐུ་ལ་བསྣམས་པས། ལ་བ་པ་ཡང་ཟེར། དྷ་བ་ཡང་ཟེར། དྷ་
172



རྣམ་ཐར་བྱིན་རླབས་ཆུ་རྒྱུན།
བ་མཛད་ནས་སྐུ་ལ་བསྣམས་པས། ལ་བ་པ་ཞེས་གྲགས་སོ། །དེར་སྐྱེས་པ་རྣམས་ཀྱིས་
ཕྱག་འཚལ་བཟོད་པར་ཞུས་ནས་གཏོང་བར་ཞུས་པས། སློབ་དཔོན་གྱི་ཞལ་ནས་
ཆད་པ་ཁས་ལེན་ནམ་གསུངས་པས། ཆད་པ་ནི་སློབ་དཔོན་རང་མཁྱེན་ཟེར་བས། ལྷམ་
མགོ་ལ་གྱོན་པ་དང་། སྣ་བུག་ནས་སྣ་གཅུ་འཇུག་པ་དང་། སྦྲུལ་གྱི་ག་ཤལ་འཛུད་པ་
རྣམས་ཆད་པ་བསྩལ་བ་ཡིན་ཟེར་ཞིང་། ཆད་པ་གསུམ་པོ་དེ་ད་ལྟ་ཡང་ཡུལ་ཁྲིམས་སུ་
སོང་འདུག་གསུང་
། བུད་མེད་གཅིག་ན་རེ། རྗེ་རིན་པོ་ཆེ་ལ་ཁྱེད་ཨིན་དྲ་བྷོ་དྷི་ཡིན་
ཞེས་ཟེར་བྱུང་གསུང་
། ཉེ་གནས་ཤེས་རིན་གྱིས་ཨིན་དྲ་བྷོ་དྷི་དང་ལ་བ་པ་གཉིས་དུས་
མཚུངས་པ་མ་ལགས་སམ་ཞེས་ཞུས་པས་ཨིན་དྲ་བྷོ་དྷི་ཆེན་པོ་དང་དུས་མཚུངས་
པར་འདུག་གསུང་། གཞན་ཡང་ཨིན་དྲ་བྷོ་དྷི་གཉིས་བྱུང་འདུག །དེའི་གཅིག་ང་
རང་ཡིན་པ་འདྲ་གསུང་།
ར་ཡི་ཁ་ཚུན་ཆད་ཕྲ་མའི་གླིང་ཡིན་ཏེ། བུད་མེད་ཐམས་ཅད་གང་འདོད་ཀྱི་
གཟུགས་སུ་བསྒྱུར་ནུས་པ། སྐྱེ་དགུ་ཐམས་ཅད་ཀྱི་མདངས་དང་སྲོག་འཕྲོག་པ་ལ་མཐུ་
ཐོགས་པ་མེད་པ། ཤ་དང་ཁྲག་ལ་མངོན་པར་དགའ་བ་ཡིན་གསུང་
།
ཨུ་རྒྱན་རང་བྱུང་གནས་ཀྱི་སྙིང་པོ་མཆོག །
དྷུ་མ་ཐ་ལར་མཁའ་འགྲོའི་ཚོགས་ཀྱིས་བསུ། །
བརྡ་དང་བརྡ་ཡི་ལན་རྣམས་ལེགས་སྟོན་ཅིང་
། །
མཆོད་པའི་སྤྲིན་གྱིས་མཁའ་འགྲོའི་དབང་ཕྱུག་མཆོད། །
ར་ཡི་ཁ་ནས་ཉི་མ་ཕྱེད་ཀྱིས་དྷུ་མ་ཐ་ལར་སླེབས་ཏེ། དྷུ་མ་ཐ་ལ་དེ་ཡང་ཨུ་རྒྱན་
173



ལོ་པཎ་གྱི་རྣམ་ཐར་ཕྱོགས་བསྒྲིགས།
སྤྲུལ་པའི་གནས་ཀྱི་སྙིང་པོ། ཡུལ་ཉི་ཤུ་རྩ་བཞི་ཡི་(ལུས་ཀྱི་སྣ་བ་གཡོན་པ།)སྙིང་པོ་དུས་
གསུམ་སངས་རྒྱས་ཐམས་ཅད་བསྐྱེད་པའི་ཡུམ་བཅོམ་ལྡན་འདས་མ་རྡོ་རྗེ་རྣལ་
འབྱོར་མ་བཞུགས་པའི་གནས་ཡིན་ཏེ། དཔའ་བོ་དང་རྣལ་འབྱོར་མ་རྣམས་འདུས་སྐལ་
བ་དང་ལྡན་པ་རྣམས་རྗེས་སུ་འཛིན་ཞིང་སྐྱོང་ལ། གདུག་པའི་མཁའ་འགྲོ་རྣམས་
ཀྱི་ཁ་གནོན་ཡིན་ཏེ། གྲོང་ཁྱེར་དེ་ནི་གཟིགས་པ་ཙམ་གྱིས་ཐུགས་རྩིས་མེད་དུ་ སོང་
འདུག །དེ་ན་གནས་པའི་བུད་མེད་དང་
། སྐྱེས་པ་རྣམས་མི་ཕལ་རྣམས་དང་
། ཁ་དོག་
མི་འདྲ་བར་རིགས་ལྔའི་ཁ་དོག་ཇི་ལྟ་བ་བཞིན་དུ་འདུག །
དྷ་མ་ཐ་ལའི་མདུན་ན་ལྷ་ཁང་ཆུང་ངུ་གཅིག་འདུག་པའི་ནང་ན་མང་ག་ལ་
དེ་ཝི་ཞེས་བྱ་བའི་ཙན་དན་ལས་རང་བྱོན་དུ་བྱོན་པ་ཡིན་ཟེར་བའི་རྗེ་བཙུན་མའི་
སྐུ་བཞུགས་ཀྱིན་འདུག །རྗེ་བཙུན་མ་དེ་ཡི་དྲུང་དུ་དྷུ་མ་ཐ་ལར་ཕེབས་པའི་མཚན་མོ་
གཟིམས་པའི་ཚེ། རྗེ་རིན་པོ་ཆེས་ནང་པར་བར་ཆད་ཅིག་ཡོང་བར་མཁྱེན་ནས།
དཔལ་ཡེས་ལ་ངས་དབྱུག་བཅོས་ཤིག་བྱ་ཡིས་ཤོག་གསུངས་པས། དཔལ་ཡེས་ན་རེ།
ང་ནི་ཐང་ཆད་ནས་འདུག་ཟེར་ནས་མ་ཉན། ནང་བར་རྒྱུ་མ་ཐ་ལའི་གྲོང་ཁྱེར་ལ་
སྲང་ཁ་གསུམ་འདུག་པའི་ལྷོ་ཕྱོགས་ལ་རྗེ་རིན་པོ་ཆེ་པས་བྱོན། དཔལ་ཡེས་ཀྱི་བྱང་
ཕྱོགས་ལ་བྱོན་ཏེ་བསོད་སྙོམས་མཛད་པས། རྗེ་རིན་པོ་ཆེ་པ་ལ་རྣལ་འབྱོར་མ་དུ་མས་
མདུན་བསུ་ཞིང་མེ་ཏོག་གཏོར། སིན་དྷུ་རའི་ཏི་ཀ་འདེབས། རྒྱུད་སྡེ་ནས་ཇི་ལྟར་
བཤད་པ་བཞིན། ལུས་ཀྱི་བརྡའ་དང་ངག་གི་བརྡའ་རྣམས་བྱེད་ཅིང་ནུས་པ་ཐོགས་
པ་མེད་པར་སྟོན་པ་དང་མཚོ(འཚོ)བ་ཡང་མོད་པར་བྱུང་ངོ༌། །དཔལ་ཡེས་ལ་ནི་
མཚོན་ཆ་ཐོགས་པ་མང་པོས་བསྐོར་ནས་སྲོག་གི་བར་ཆད་དུ་དེའུ་སོང་བྱས། དེར་རྗེ་
རིན་པོ་ཆེས་རྒྱུགས་བྱོན་ཏེ། ངའི་གྲོགས་ཡིན་གསུངས་པས་བཏང་
། དྷ་མ་ཐ་ལ་དེ་ན་
174



རྣམ་ཐར་བྱིན་རླབས་ཆུ་རྒྱུན།
མི་ཁྱིམ་ལྔ་བརྒྱ་ཙམ་འདུག །དེ་ན་ཡོད་པའི་བུད་མེད་ཐམས་ཅད་ཀྱིས་སྤྲུལ་པསྒྱུར་ཤེས་
ཤིང་༑ ཁྱོད་སུ་ཡིན་ཞེས་དྲིས་པ་ན། ཐམས་ཅད་ཀྱི(ཀྱིས)ང་ནི་རྣལ་འབྱོར་མའོ། །ཞེས་
ལན་འདེབས་ཀྱིན་འདུག །རྗེ་བཙུན་མ་མང་ག་ལ་དེ་ཉི་མའི(དེ་བའི}དྲུང་དུ་གཟིམས་
བཞུགས་པས། བུད་མེད་གཅིག་འོངས་ནས་ང་ལ་འདོད་པ་སྤྱོད་ཟེར་བ་ལ། རྗེ་རིན་
པོ་ཆེས་དབྱུག་པ་གཅིག་བརྒྱབ་པས་བྲོས་སོང་
། ནང་པར་བུད་མེད་དེས་གྲོགས་མཆེད་
གཉིས་ལ་མེ་ཏོག་གཏོར། སྤོས་བཟང་པོས་མཆོད་ཅིང་འདུག །དེ་ཚུལ་ཁྲིམས་རིན་པོ་
ཆེ་བསྲུངས་པའི་ཡོན་ཏན་དུ་འདུག །ཚུལ་ཁྲིམས་མ་བསྲུང་(བསྲུངས)ན་མེ་ཏོག་འཐོར་
དགོས་མི་འདུག་གསུང་།
སྤྱན་གསུམ་མངའ་བའི་རྣལ་འབྱོར་མ་དང་ནི། །
སིན་དྷུ་དམར་པོའི་མདོག་མཚུངས་གཡུང་དྲུང་གིས། །
དཔྲལ་བར་མཛེས་པའི་མཁའ་འགྲོས་བསྙེན་བཀུར་མཛད། །
དེ་ཚེ་རྟོགས་པའི་དཀྱིལ་འཁོར་རབ་ཏུ་རྒྱས། །
གྲོང་ཁྱེར་དེ་ན་བུད་མེད་ན་ཆུང་མ་གཅིག་ལ་སྤྱན་གསུམ་ཡོད་པ་གཅིག་
གཟིགས། ཡང་ན་ཆུང་མ་གཅིག་ལ་དཔྲལ་བ་ན་ཤ་མཚན་གཡུང་དྲུང་རིས་དམར་པོ་
མཚལ་གྱིས་བྲིས་པ་འདྲ་བ་ཁྱུག་གེ་ཡོད་པ་གཅིག་གཟིགས། ཁྱོད་སུ་ཡིན་གསུངས་
པས་སྤྲུལ་པའི་གནས་ཀྱི་རྣལ་འབྱོར་མའོ་ཞེས་གསུངས
། ཁྱོད་ཀྱི་བླ་མ་གང་ན་ཡོད་
གསུངས་པས། བླ་མ་ཡང་ང་རང་གསུང་། ཆོས་ཅི་གསུང་ཞུས་པས་ཆོས་ཀྱང་ང་རང་
གསུང་། ང་ནི་རང་བྱུང་གི་རྣལ་འབྱོར་མ་ཡིན། ཐམས་ཅད་ང་རང་ལས་བྱུང་བ་ཡིན་
175



www.
ཤོག་ཟེར་
ལོ་པཎ་གྱི་རྣམ་ཐར་ཕྱོགས་བསྒྲིགས།
གསུང་ཞིང་འདུག །(རྒྱུད་ལས། འཆད་པ་པོ་ང་ཆོས་ཀྱང་ང་། །རང་གི་ཆོས་ཉན་པ་པོ་ང་(རང་གི་ཚོགས་
ལྡན་ཉན་པ་ང་)། །ཞེས་པའི་དོན་བསྟན་གསུང་
། ) ན་ཆུང་དེ་ལ་སོག་པོའི་ཚོང་པ་གཅིག་ན་རེ།
ཁྱོད་རྣལ་འབྱོར་མ་ཡིན་ན་ངའི་ཡུལ་ནས་ཀ་ཅ་རྟགས་ཅན་ད་ལྟ་ལོང་ལ་
བས༑ སྐད་ཅིག་དེ་ཉིད་ལ་ཧོར་ཞྭ་དང་མདའ་གཞུ་གཅིག་ཁྱེར་བྱུང་པས། སོག་པོ་དེ་
ཧ་ལས་ཤིང་དད་ནས་འདུག །འདི་རྗེ་བཙུན་མའི་སྤྲུལ་པ་ཡིན་དགོངས་ནས། ཁ་ཟས་
ཤིག་བླང་གསུངས་པས། ཁྱོད་ལ་ཁ་ཟས་སྔོན་ལ་སྟེར་བ་རྣམས་ཀྱི་འཐབ་ཏུ་འོང་ཟེར།
ང་སྤྱང་པོ་ཡིན་པས་རྙེད་ཚད་ཟ་བ་ཡིན་གསུངས་པས། ཁ་ཟས་ཀྱི་བྱེ་བྲག་མང་པོ་སྦྱར་
ནས་བྱིན། དེ་དག་གསོལ་བ་ཙམ་གྱིས་ཐུགས་དམ་ལ་བོགས་དབྱུང་ཞིང་། ཁྱད་པར་
དུ་ཕྱག་རྒྱ་ཆེན་པོ་ལ་བོགས་ཆེ་བ་བྱུང་
། བུད་མེད་དེ་དྷུ་མ་ཐ་ལའི་རྒྱལ་པོའི་བཙུན་
མོར་འདུག་གསུང་།
ཀ་ལ་ཀ་ཡི{༡ཀའོ་ཀ་ཡི}{༢ཀ་ཀ་ལ}གྲོང་དུ་བུད་མེད(ས་མུ་ཏུ་པཱུ་ཛ་ཞེས་པ)ཅིག་
གིས་ཐུག་པ་བྱིན་པ་བླ་མས་གསོལ་བའི་ཚེ། །
ས་རྣམས་གཡོས་ཤིང་གནས་སྦྱོང་དཔག་མེད་ཤར་རོ་དེ་རྗེས་སིན་དྷུ་ར་ཡི་
མདོག་མཚུངས་པ། །
དཔལ་ལྡན་རྡོ་རྗེ་རྣལ་འབྱོར་མ་ཉིད་འོད་ཟེར་ཁ་དོག་ལྔ་འབར་མངོན་སུམ་
ཉིད་དུ་གཟིགས།
ཟབ་མོའི་ལམ་མཆོག་རྡོ་རྗེ་གསུམ་གྱི་བསྙེན་བསྒྲུབ་གནང་ནས་ལུས་ངག་
ཡིད་གསུམ་བྱིན་གྱིས་བརླབས། །
176



རྣམ་ཐར་བྱིན་རླབས་ཆུ་རྒྱུན།
གྲོང་ཁྱེར་དྷུ་མ་ཐ་ལའི་བུད་མེད་རྣམས་ཀྱི་ནང་ནས་གཅིག་རྡོ་རྗེ་རྣལ་འབྱོར་
མ་ཡིན་ཟེར་ཞིང་འདུག །དེ་ངོ་ཤེས་པ་དཀའ་ན་ཡང་གྲོང་ཁྱེར་གྱི་བུད་མེད་ཐམས་
ཅད་མ་ལུས་པའི་ཁ་ཟས་བླངས་ནས་ཟོས་ན་དངོས་གྲུབ་འབྱུང་ངེས་པར་འདུག་
གསུང་། དེ་ཡང་རྗེ་རིན་པོ་ཆེ་པས་ཀ་ཀ་ལའི་གྲོང་དུ་བུད་མེད་གཅིག་ལ་བསླངས་པས་
ཐུག་པ་ཕོར་བ་གང་བྱིན་ཏེ་གསོལ་བས། སྐད་ཅིག་ལ་སའི་དཀྱིལ་འཁོར་རབ་ཏུ་གཡོས།
སྣང་བ་ཐམས་ཅད་ཟ་ཟིར་སོང་ནས་རིགས་དྲུག་གི་གནས་འབྱོངས་དཔག་ཏུ་མེད་པ་
བྱུང་གསུང་། གྲོ་སྐད་ཅིག་ལ་སྐུ་ལུས་ཀྱི་རིགས་མི་འདྲ་བ་བཅུ་དྲུག་བླངས་པའི་ཐུགས་
སྣང་བྱུང་། དམྱལ་བ་དང་ཡི་དྭགས་ཀྱི་ས་བོན་མི་འདུག་གསུང་
། ལྷ་དང་མི་དང་
བྱོལ་སོང་ཤས་ཆེ་བར་འདུག །ཁྱད་པར་ཕུག་རོན་གཅིག་གི་ལུས་བླངས་པ་ལ་ཁྲ་ཡིས་
བཞུར་བས་འཇིགས་སྐྲག་གི་བསམ་པ་དྲག་པོ་བྱུང་། ཤེས་པ་ཟི་ཡ་རུ་སོང་། རིག་པ་
གཟུང་མི་བཏུབ་པ་དེ་ལས་ཐུ་བ་མ་བྱུང་གསུང་
།
གཞན་ཡང་སྣང་ལོག་ལ་འདི་མ་བྱུང་བྱ་བ་མེད། ཀུན་གཞི་ལ་བག་ཆགས་ཡོད་
ཚད་འཆར་དགོས་པར་འདུག །བག་ཆགས་བཞག་ཚད་མི་འཆར་བ་སུས་ཀྱང་མི་ཐུབ་
པར་འདུག །ཤར་ཚད་སྒོམ་དུ་ཤེས་དགོས་པར་འདུག །སྒོམ་དུ་ཤར་བ་དེ་མིན་ན་
སྨྱོན་པའམ་དེ་ཡོང་བ་ལ་ཚེགས་མི་འདུག་གསུང་
། དེ་ཡི་རྗེས་སུ་རིག་པ་གསལ་ཞིང་
དྭངས་པ་ངོས་གཟུང་ཐམས་ཅད་དང་བྲལ་བ། སྣང་བ་འདི་ལ་སྐྱག་གཏད་སྤུ་ཙམ་ཡང་
མེད་པར་སོང་། ཕྱི་རོལ་གྱི་རྡེའུ་ཤིང་བུ་ལ་སོགས་པའི་སྣོད་ཀྱི་ཡུལ་ཐམས་ཅད་དང་
།
ནང་གི་རྩ་རླུང་ཐིག་ལེ་ཐམས་ཅད་ཤེས་པ་སྐད་ཅིག་མའི་རང་གཟུགས་སུ་ཀྲོང་
གིས་ཡོང་
། ས་གཡོ་བའི་རྒྱུ་མཚན་ཡང་ལུས་འདི་ལེན་པའི་དུས་སུ་སའི་བག་ཆགས་
སྐད་ཅིག་མ་གཅིག་བཞག །བག་ཆགས་དེ་ལ་བརྟེན་པའི་རྩ་གཅིག་ལུས་ལ་གྲུབ། རྩ་
177



ལོ་པཎ་གྱི་རྣམ་ཐར་ཕྱོགས་བསྒྲིགས།
དེ་རུ་རླུང་ཞུགས། རླུང་གིས་དྲངས་ནས་བྱང་ཆུབ་ཀྱི་སེམས་སོང་
། བག་ཆགས་ཀྱི་
རྣམ་རྟོག་སྐད་ཅིག་མའི་བདེན་འཛིན་རང་སར་ཞིག །དྭངས་མ་རང་གནས་སུ་བརྟན་
ཞིང་བདེན་འཛིན་ཞིག་པས་རྩ་མདུད་ཞིག་ནས་བྱ་བཞིན་དུ་སྤྲུག་གིན་འདུག །རང་
གི་ལུས་སྤྲུག་པ་ལྟར་སྣོད་ཀྱི་འཇིག་རྟེན་འབྱུང་བས་ཚུགས་མི་ཐུབ་པར་ཨུ་རྒྱན་གྱི་
ས་ཁོལ་དུ་གཡོས་ནས་སྤྲུག་ཅིང་འདུག །དེའི་དུས་ན་ས་ཐོབ་པའི་ཡོན་ཏན་རྣམས་
བཤད་ཚོད་བཞིན་ཆ་མཐུན་སྐྱེས་འདུག་གསུང་། དེ་ཡི་དུས་སུ་བཅོམ་ལྡན་འདས་མ་
རྡོ་རྗེ་རྣལ་འབྱོར་མ་སིན་དྷུ་རའི་མདོག་ལྟར་དམར་ཞིང་དྭངས་པ། གཟི་བརྗིད་ཉི་
མའི་སྙིང་པོ་འདྲ་བ་མངའ་བ་དང་མཇལ་ཏེ། (རྡོ་རྗེའི་ཐེག་པའི་ཁྱད་པར་གྱི་ཆོས།}
རྡོ་རྗེ་གསུམ་གྱི་བསྙེན་སྒྲུབ་སེང་གེའི་འོ་མ་དང་འདྲ་བ་གནང་
། གསང་སྔགས་བླ་ན་
མེད་པའི་རྒྱུད་ཀྱི་དགོངས་པ་མ་ལུས་པ་ཐུགས་ལ་ཤར། རྩ་གནས་ཀྱི་མདུད་པ་ཐམས་
ཅད་གྲོལ། བག་ཆགས་ཀྱི་རྣམ་པར་རྟོག་པ་ཐམས་ཅད་རང་སར་ཡལ་ནས་ནང་རྡོ་རྗེ་
ལུས་ཀྱི་རྩ་རླུང་བྱང་ཆུབ་སེམས་ཀྱི་གནས་ལུགས་རྣམས་རྣལ་འབྱོར་གྱི་མངོན་སུམ་དུ་
གཟིགས། ད་ང་ཡི་འདུས་ལུས་འདི་ཟག་པ་མེད་པའི་རྡོ་རྗེའི་ལུས་སུ་སོང་འདུག་གསུང་
།
ཕྱག་འཚལ་ལོ། །
དེ་ནས་རྗེ་རིན་པོ་ཆེའི་ཐུགས་ལ་དཔལ་ཡེས་ཀྱང་འདིར་བོས་ལ་མཁའ་འགྲོ་
མ་འདི་ལ་ཁ་ཟས་ཤིག་བླངས་ལ་ཟ་རུ་འཇུག་དགོངས་ཏེ། བོས་པས་སྔོན་ལ་ཚ་བ་
སྟེར་མཁན་ཚོ་དེར་ཚོགས་ནས། ཁ་སྦུབ་ཏུ་ཉལ་ཏེ་རང་རང་གི་ཁུ་ཚུར་བརྩེགས་པའི་
སྟེང་དུ་དཔྲལ་བ་བཞག་ནས། ངེད་ཀྱི་བླ་འཚོང་བ་ང་སོད་ཟེར་ནས། དཔལ་ཡེས་
མཁའ་འགྲོ་མ་དེས་བྱིན་པའི་ཁ་ཟས་ཟར་མ་བཅུག །དཔལ་ཡེས་ལ་ངའི་རྟོགས་པ་
ཙམ་མི་ཡོང་པ་དེས་ལན་པ་ཡིན་སྙམ་པ་བྱུང་གསུང་
། དེའི་དུས་སུ་ཨུ་རྒྱན་དྷུ་མ་
178



རྣམ་ཐར་བྱིན་རླབས་ཆུ་རྒྱུན།
ཐ་ལའི་གྲོང་ཁྱེར་དེ་ན་རྣལ་འབྱོར་མ་ཆེན་མོར་གྲགས་པ་སོ་ནི་ཞེས་བྱ་བ་དང་
། ཀ་སུ་
རི་ཞེས་བྱ་བ་དང་། མ་ཏཾ་ཞིང་ཞེས་བྱ་བ་དང་
། དྷ་པ་སི་ཞེས་བྱ་བ་དང་དྲུག(བཞི}
འདུག །རྣལ་འབྱོར་མ་ཆེན་མོ་སོ་ནི་ཞེས་བྱ་བ་དེ། ཆོས་རྗེ་རིན་པོ་ཆེ་རྒོད་ཚང་པའི་
དྲུང་དུ་བཞུགས་པའི་འགྲོ་བཟང་དུ་འདུག །སྤྱོད་པ་ཡང་འགྲོ་བ་བཟང་མོ་དང་འདྲ་བ་
ལ་ལེགས་པ་བཙུག་རུབ་རུབ་བྱེད་པ་ཞིག་འདུག་གསུང་། སྔར་ང་བས་འགྲོ་བ་བཟངས་
རྟོགས་པ་དམའ་རུ་མི་འདུག་གསུང་
། མོ་ངའི་དབང་དུ་མི་འགྲོ་ཞིང་། ང་མོའི་དབང་
དུ་མི་འདུ་བ་ལ། མཁའ་འགྲོ་མ་དེས་བྱིན་པའི་ཁ་ཟས་ཟོས་ཕན་ཆད་ང་རྟོགས་པ་
མཐོ་བར་སོང་བ་ནས། ངས་འགྲོ་བཟངས་དབང་དུ་འདུས་ཏེ་གང་བྱས་ཀྱང་ཆོག་
གིན་འདུག་གསུང་ངོ༌
། །
ཀ་མ་དོ་ཀའི་ཕུག་ཏུ་བདེ་མཆོག་དང་
། །
མང་དེ་ཝི་ཞེས་བྱའི་ལྷ་ཁང་དུ། །
རྣལ་འབྱོར་མ་ཡིས་ཚོགས་རྣམས་ལེགས་འདུས་ཏེ། །
ཚོགས་ཀྱི་འཁོར་ལོར་བྱིན་གྱིས་བརླབས་པ་གཟིགས། །
དྷུ་མ་ཐ་ལའི་གྲོང་ཁྱེར་དེ་ཡི་ནུབ་ན། ཀ་མ་དོ་ཀ་ཞེས་བྱའི་གངས་རྣལ་འབྱོར་
མ་ཐམས་ཅད་ཀྱི་ཕོ་བྲང་དངོས་ཡིན་ཟེར་པ་འདུག །གངས་དེ་ནས་ཀོ་ཏམ་བྷ་ར་ཞེས་
བྱ་བའི་ཆུ་དེ་འབབ། གངས་དེའི་ནང་ན་གྲུབ་པའི་གནས་ཀ་མ་གྲུ་པ་ཞེས་བྱ་བ་འདུག
ཕུག་དེའི་ནང་ན་ཁྲོ་བོ་སྐུ་མདོག་མཐིང་ནག་རུས་པའི་རྒྱན་དྲུག་གིས་བརྒྱན་པ། ཕྱག་
གཡས་པའི་གྲི་གུག་གཡོན་ཐོད་པ་འཛིན་པ། སྤྱན་གསུམ་ཉི་མའི་འོད་ཟེར་སྟོང་དུ་
179



ལོ་པཎ་གྱི་རྣམ་ཐར་ཕྱོགས་བསྒྲིགས།
ཟིལ་མི་བཟོད་པ། མིག་བལྟ་མི་ནུས་པ་ཞིག་འདུག །ཡེ་ཤེས་ཀྱི་མགོན་པོ་བས་ཀྱང་
ཟིལ་ཆེ་བར་འདུག །དཔལ་བདེ་མཆོག་ཡིན་པ་འདྲ་གསུང་། གྲོང་ཁྱེར་དེའི་ཤར་
ཕྱོགས་ན་ཨ་བྷིར་སྨ་ཤ་ན་ཞེས་བྱ་བའི་དུར་ཁྲོད་བརྒྱད་ཀྱི་ཡ་བ། ཕག་རྒོད་དང༌
། སྦྲུལ་
གདུག་པ་དང་། དུར་བྱ་ཀཾ་ཀ་དང་
། ལྕེ་སྤྱང་དང་། འུག་པ་ལ་སོགས་པ་དང་
། གདུག་
པའི་མཁའ་འགྲོ་མ་རྣམས་སྤྲིན་གྱི་ཕུང་པོ་ལྟར་འདུ་བ། འཇིགས་སུ་རུང་པ། སྐྱི་བུང་
བྱེད་པ་ཡོད།
དེ་ནས་ཅུང་ཟད་བྱང་ན་ཨ་ཤོ་ཀ་བྲྀཀྵ་ཞེས་བྱ་བའི་ཤིང་བརྒྱད་ཀྱི་ཡ་བ་གཅིག་
ཡོད༑ དུར་ཁྲོད་ཆེན་པོ་དེ་ཡི་ཅུང་ཟད་ཀྱི་ལྷོ་ཕྱོགས་ན་རྒྱུ་མུ་ཁུ་ཞེས་བྱ་བ་ན་ཞིང་སྐྱོང་
རྡོ་ལས་རང་བྱོན་དུ་བྱུང་བ་གཅིག་ཡོད་དོ། །ཨ་ཤོ་ཀ་བྲྀཀྵའི་གམ་ན་ཀཱ་ལ་བྷོ་ལྗོན་
ཞེས་བྱ་བའི་རྡོ་ཞིག་ལ། ཚངས་པ་དང་། ཁྱབ་འཇུག་དང་། དབང་ཕྱུག་ཆེན་པོ་ལ་
སོགས་པ་རྣམས་རང་བྱུང་དུ་བྱུང་བ་ཡོད་དོ། །དེ་ནས་གངྒཱ་ལ་ཀྵ{མཾ་གྷ་ལ་བྷིཀྵ}
ཞེས་བྱ་བ་བཀྲ་ཤིས་ཀྱི་ཤིང་ཡིན་ཟེར་བ་ཏ་ལའི་སྡོང་པོ་གཅིག་འདུག །དེ་ཡི་གོ་ན་
མངྒ་ལ་པ་ནི་ཟེར་བའི་ཆུ་མིག་ཅིག་ལྷོར་བབ་ཅིང་འདུག །དེའི་ཤར་ཕྱོགས་ན་ཁྲི་པར་
པ་ཏ་ཞེས་བྱ་བའི་སེང་ལྡེང་གི་ནགས་སྐྱེས་པའི་རི་བོ་ཆེན་པོ་ཙམ་མིན་པ་ཞིག་
འདུག་གོ། །རི་དེ་ཡི་ནུབ་སྣ་ན་མངྒ་ལ་པ་ནི་ཡི་ཆུ་བཞུག(གཞུག)ན་མུ་ལ་སའི་ཀྲོ་ཏ་
ཞེས་བྱ་བའི་ས་གྲུ་གསུམ་ཞིག་ཡོད་དེ། དེ་ན་ཙན་དན་ལས་གྲུབ་པའི་རང་བྱུང་དུ་བྱོན་
པའི་མད་ལ་དི་ཏི{མཾ་གྷ་དྷི་ཝི}ཞེས་བྱ་བའི་རྗེ་བཙུན་མ་དེ་བཞུགས་པ་ལ། ཧོར་གྱི་
དམག་བྱུང་ནས་ད་ལྟ་ནི་ངྷ་མ་ཐ་ལ་ན་ལྷ་ཁང་ཆུང་ངུ་གཅིག་བརྩིགས་ནས་དེ་ན་
བཞུགས་འདུག་གོ། །
རྗེ་བཙུན་མ་དེ་ཡི་དྲུང་ན་བུད་མེད་མང་པོ་འདུས་ནས་མཆོད་པ་རྣམ་པ་མང་
180



རྣམ་ཐར་བྱིན་རླབས་ཆུ་རྒྱུན།
པོ་བྱེད་ཅིང་འདུག་པས། ཀི་ལི་དང་ཙི་ལི་ཡི་སྒྲ་སྒྲོག་ཅིང་འདུག །ནུས་པ་དང་མི་
ལྡན་པ་སྤ་བཀོང་བར་བྱེད་པ། སྐལ་བ་དང་ལྡན་པ་རྣམས་རྗེས་སུ་འཛིན་པར་བྱེད་
པ་ཡིན་གསུང་
། རྣལ་འབྱོར་མ་དེ་རྣམས་ཀྱི་གྲལ་བཞུག(གཞུག)ན། བོད་ཀྱི་བུད་མེད་
ཤམ་བུ་གྱོན་པ་དང་། སྒོམ་མ་སླེ་ཐུལ་གྱོན་པ་འགའ་ཞིག་འདུག །ཁྱེད་ཀྱིས་ནམ་
འོངས་གསུངས་པས་ད་ནང་འོངས་གསུང་ཞིང་འདུག །དམ་རྫས་ཀྱི་རྫས་རྣམས་བོད་
མོ་རྣམས་ལ་འདྲེན་ཞིང་འདུག་གསུང་
། འཛམ་བུའི་གླིང་ན་དཔལ་ཀྱི་རི་བཅུ་གཉིས
{བཅུ}ཡོད་པའི་ཨུ་རྒྱན་གྱི་དཔལ་གྱི་རི་དེ་ཡིན་སྐད། རི་དེ་ཡི་འགྲམ་གྱི་ལུང་པ་ཡང་
ཤྲི་ལུང་ཟེར་བར་འདུག །རྒྱུ་མ་ཐ་ལའི་གྲོང་ཁྱེར་དེ་ཡི་བྱང་ཤར་ན་མཆོད་རྟེན་ཞིག་
འདུག །དེ་མཆོད་རྟེན་བརྒྱད་ཀྱི་ཡ་བ་གཅིག་ཡིན་ཟེར་རོ། །
ཨིན་དྲ་བོ་དྷིའི་གཙུག་ལག་ཁང་ཆེན་དུ། །
མཁའ་འགྲོ་མ་རྣམས་སྤྲིན་བཞིན་འདུས་གྱུར་ཏེ། །
བདག་པོ་མེད་པའི་རོལ་མོའི་སྒྲ་རྣམས་ལས། །
སྣ་ཚོགས་ཐེག་པའི་ཆོས་རྣམས་དུ་མ་གསན། །
ཨུ་རྒྱན་གྱི་སྒོ་ན་རྒྱལ་པོ་ཨིན་དྲ་བོ་དྷིས་བཞེངས་པའི་གཙུག་ལག་ཁང་ཆེན་པོ་
བཞི(ཆེན་པོ་ཞིག}འདུག །དེར་ཞག་འགའ་གཟིམས་པས་གནས་གསུམ་གྱི་མཁའ་འགྲོ་
མ་རྣམས་བར་སྣང་ལ་སྤྲིན་གྱི་ཕུང་པོ་ཙམ་དུ་འདུག་ཅིང་
། གཟུགས་མི་སྣང་པའི་དྲིལ་
བུའི་སྒྲ་ལ་སོགས་པ་རོལ་མོ་སྣ་ཚོགས་པ་རྣམས་ལས་ཐེག་པ་སྣ་ཚོགས་ཀྱི་ཆོས་སྟོན
འདུག་གསུང་། བུད་མེད་ལ་ལས་རྡོ་རྗེ་གླིང་ནས་ཆོས་རྗེ་རྒོད་ཚང་པ་ཆོས་གསུང་པ་
181



ལོ་པཎ་གྱི་རྣམ་ཐར་ཕྱོགས་བསྒྲིགས།
རི
ལ་སྔ་དྲོ་ཉན་དུ་ཕྱིན་ནས། དེ་ཉིད་ཀྱི་དགོང་མོ་སླེབས་ནས། ཆོས་རྗེ་རིན་པོ་ཆེ་དེ་རིང་
ཆོས་འདི་འདྲ་བ་གཅིག་གསུང་གིན་འདུག་གསུང་ཞིང་ཆོས་ཀྱི་ཚིག་མང་པོ་ཁྱེར་འོང་
ཞིང་འདུག །ཨུ་རྒྱན་དེ་སྤྲུལ་པའི་ཞིང་ཞིག་རང་ཡོད། གནས་དེར་བསྡད་ནས་ཟླ་
བ་གསུམ་ཕན་ཆད་གཞན་གྱིས་ཕུད་མཆོད་བྱས་པ་དེ་ཡང་ཁ་རུ་སིབ་སིབ་ཡོང་གིན་
འདུག་གསུང་།
ལོ་པ་ཞེས་བྱའི་གནས་སུ་སྔོན་དུས་ཀྱི། །
སྐྱེ་བ་དྲན་ཅིང་དཔལ་ལྡན་ལྭ་བ་པའི{ཀ་པཱ་ལའི}། །
གནས་སུ་ཏིང་འཛིན་སྒོ་རྣམས་དཔག་མེད་ཐོབ། །
སྔོན་གྱི་ཚེ་རབས་དུ་མ་དྲན་པར་གྱུར། །
དེ་ནས་གྲུབ་ཐོབ་ཆེན་པོ་ལྭ་བ་པའི་གནས་སུ་ཆུ་གསོལ་གྱིན་བཞུགས་དགོངས་
པས་ཏེ། ཧོར་གྱིས་བསད་པའི་མི་རུས་རྣམས་བསགས་ནས་བཞུགས་པས་ཏིང་ངེ་
འཛིན་གྱི་སྒོ་དཔག་ཏུ་མེད་པ་ཕྱེ་ཞིང་། ས་ཆ་འདིར་ངས་ཅི་བྱས་ཆ་ཡོད་དེ་སྙམ་པ་
བྱུང་གསུང་། ཨུ་རྒྱན་གྱི་གྲོང་ཁྱེར་ལོ{ཧ}པ་ཞེས་བྱ་བར་སྐུ(སྔོན་དུ》སྐྱེ་བ་བཞེས་ཏེ།
ཁྱིམ་ཡང་མཛད་དེ་སྲས་གཅིག{གཉིས}ཀྱང་འཁྲུངས་པའི་གཅིག་རྟ་ནག་པ་ཡིན་
པར་འདུག །ར་ཡི་ཁ་དང་ལྭ་བ་པའི་གནས་ཀྱི་ཐོ་སྐོར་ཁྱད་པར་དུ་བག་ཆགས་ཆེ་
བར་འདུག །སྐྱེ་བ་རང་ཡང་བླངས་པ་འདྲ་གསུང་
།
ས་དེ་ནས་ཞག་བཞི་ནུབ་ཏུ་ཕྱིན། །
རྡོ་རེག་པ་མེད་པའི་ནུབ་ཕྱོགས་ན། །
182



རྣམ་ཐར་བྱིན་རླབས་ཆུ་རྒྱུན།
wwwww
ཆུ་ཀོ་ཏམ་བྷ་རའི་བྱང་གི་ཕྱོགས། །
གངས་ཀ་མ་དོ་ཀའི་ཤར་ཕྱོགས་ན། །
གནས་ཨུ་རྒྱན་སྤྲུལ་པའི་ཞིང་ཁམས་ཆགས། །
གནས་གསུམ་གྱི་མཁའ་འགྲོ་མི་གཟུགས་གཟུང་
། །
ཟག་མེད་བདེ་བའི་ལོངས་སྤྱོད་ཅན། །
ངས་འདོད་ཡོན་ལ་ཆེད་དུ་བཟུང་བ་མེད། །
ཕོ་ཞེན་ལོག་ཅན་ཚོགས་པའི་ཡང་རྩེ་ཡིན། །ཞེས་གསུང་།
སྤྲུལ་པའི་ཡུལ་མཆོག་དྷུ་མ་ཐ་ལ་རུ། །
ཡུམ་བཅོམ་ལྡན་འདས་མས་བྱིན་གྱིས་བརླབས། །
གང་ཟག་བརྒྱུད་པ་མ་ལགས་པའི།
།
གནས་གསུམ་མཁའ་འགྲོའི་གདམས་པ་ཐོབ། །
ཟབ་ལམ་གྱི་རྟེན་འབྲེལ་འཆུག་དོན་མེད། །
ཅེས་པ་ལ་སོགས་པ་གསུངས།
དེ་ལྟར་ཨུ་རྒྱན་གྱི་ཡུལ་དུ་ཟླ་བ་ལྔ་བཞུགས། དྷུ་མ་ཐ་ལ་རང་དུ་ནི་ཡུན་རིང་པོ་
རང་མ་བཞུགས་གསུང་།
ཨུ་རྒྱན་གནས་མཆོག་དེ་ནས་སླར་བྱོན་ཚེ། །
དུར་ཁྲོད་ཆེན་པོ་གཏུམ་དྲག་ཅེས་བྱའི་སྒོར། །
ལྟས་ངན་འབྱུང་པོའི་གནོད་པ་ཕྱིར་བསལ་ནས། །
183



ལོ་པཎ་གྱི་རྣམ་ཐར་ཕྱོགས་བསྒྲིགས།
རཱ་མེ་ཤྭ་རི་ཞེས་བྱ་བའི་གནས་མཆོག་གཟིགས། །
དེ་ནས་དཔལ་ཡེས་ན་རེ། ད་ནི་ཡིད་ཆེས་པས་སླར་རང་རེའི་བོད་དུ་འདོང་
ཟེར་བས། དེར་རྗེ་གྲུབ་ཐོབ་ཆེན་པོས་ས་ཐག་རིང་པོ་ནས་ལུས་སྲོག་ལ་མ་ཆགས་པར་
གནས་ཆེན་པ་བསྙེགས། སྙེག་རིན་ཡང་ཆོག་པར་བྱུང་བ་དེ་ཡིན། ད་ནི་རབ་ཏུ་ཐོད་
པ་འདི་འདི་རང་དུ་འབོར། དེ་མ་ཡིན་ཀྱང་ལོ་གསུམ་ཙམ་ཅིས་ཀྱང་འདིར་སྡོད་པ་
ཡིན་གསུངས་པས། ཁྱེད་མི་འགྲོ་ན་ཡང་ང་ར་ཙ་ཧུར་ཐུག་པ་སྐྱེལ་གྲོགས་གྱིས་གསུང་
བས༑ ར་ཙ་ཧུར་དུ་སྐྱེལ་དུ་བྱོན་པས། གྲོགས་ཚོང་པ་འདྲ་བ་ཡོད་པ་ན་རེ། ཁྱེད་ཀྱི་
གྲོགས་འདིས་སྐད་མི་ཤེས་པར་འདུག །བསོད་སྙོམ་ཀྱང་མི་རྙེད་པར་འདུག །ཁྱེད་
མེད་ན་འཆི་བར་འདུག་ཟེར་བས། དེར་ཆོས་རྗེ་རིན་པོ་ཆེའི་ཐུགས་དགོངས་ལ། ས་
ཐག་རིང་པོ་ནས་བླ་མ་གཅིག་གིས་བསྡུས་པའི་མཆེད་གྲོགས་གནས་ཆེན་ལ་འགྲོགས་
ནས་འོངས་པ་ལམ་དུ་བར་ཆད་དུ་སོང་ན་སྙིང་ཡང་རྗེ་ཞིང་
། བདག་གིས་རིགས་པ་
བྱས་པར་ཡང་མི་འགྱུར་རོ་སྙམ་དུ་དགོངས་ནས་བྱོན་ནོ། །
དེ་ནས་ཞག་ལྔ་ན་གྷ་རི་ཞེས་པར་སླེབ། དེ་ནས་ཞག་བདུན་གྱིས་ཨུར་ཤ་ཞེས་
བྱ་བར་སླེབ། ཨུར་ཤ་ནས་ཚོང་པ་དང་འགྲོགས་ནས་བྱོན་པས། དུར་ཁྲོད་གཏུམ་
དྲག་ཞེས་བྱའི་སྒོར་བྱོན་པའི་ཚེ། ཚོང་པ་རྣམས་ལྟས་ངན་འབྱུང་པོའི་གནོད་པ་ཡོང་
བས་མི་རྣམས་འཆི་ཟེར་ཞིང་ཤིན་ཏུ་སྐྲག་ནས་འདུག་པ་ལ། རྗེ་གྲུབ་ཐོབ་རིན་པོ་ཆེས་
ཁྱེད་རྣམས་མ་འཇིགས་ཤིག །ཁོ་བོས་འབྱུང་པོའི་གནོད་པ་ལས་བསྲུང་བར་བྱའོ། །
ཞེས་གསུངས་ཏེ་དབྱུག་པས་བྱིན་བརླབས་མཛད་ཀྱིན་བྱོན་ནོ། །
184



རྣམ་ཐར་བྱིན་རླབས་ཆུ་རྒྱུན།
གནས་དེ་ན(ནས)ཞག་བདུན་ཤར་དུ་ལམ། །
དུར་ཁྲོད་གཏུམ་དྲག་ལྷོ་ཡི་ཆ། །
ཨུར་ཤ་དཔལ་གྱི་རྒྱལ་ཁམས་ན། །
འབྲུ་བདག་པོ་མེད་པ་སུ་དགའ་ཁྱེར། །
རྒྱགས་ཕྱེ་བྲེ་གང་ཡང་གཟུང་བ་མེད། །
ཕོ་ཞེན་ལོག་ཅན་ཚོགས་པའི་ཡང་རྩེ་ཡིན། །ཞེས་གསུང་
།
དེ་ནས་ཞག་གསུམ་ཙི་ཀྲོ་ཏྲ་ཞེས་བྱ་བར་ཕྱགས་ཕེབས་ཏེ། དེ་ན་རི་བྲག་གི་ཆུ་
ཆེན་པོ་གཅིག་ཡོད། དེར་ཚོང་པ་རྣམས་ཀྱི་ནང་ནས་རིགས་ངན་ཚན་གཅིག་འཐབ་
མོ་བྱས་ནས་གཉིས་བསད། གཅིག་རྨས་འདུག །དེར་གྲུབ་ཐོབ་ཆེན་པོས་གསང་བའི་
བདག་པོའི་ཏིང་ངེ་འཛིན་གྱིས་བགེགས་ལ་ལྟ་སྟངས་མཛད་པས་འཐབ་མོ་དེ་དུམ་
པར་གྱུར་བྱུང་། གཟིགས་སྟངས་ཀྱིས་བགེགས་ཞི་བར་མཛད་པ་མ་ཡིན་ན། ཚོང་བ་
རྣམས་ཕན་ཚུན་ཁ་འཛིན་རེས་བྱས་ནས་ཐམས་ཅད་གསོད་པར་འདུག་གསུང་
། དེ་
ནས་ཉིན་གཅིག་གིས་ར་མི་ཀོ་ཏྲ་ཞེས་བྱ་བར་སླེབ། དེ་ཡི་ཆུ་ཕ་ཀ་ན་ཡུལ་ཉི་ཤུ་རྩ་
བཞི་ཡི་ཡ་བ་རཱ་མེ་ཤྭ་རི་ཞེས་བྱ་བ་ནང་རྡོ་རྗེ་ལུས་ལ་སྨིན་མའི་དབུས་ཡིན་ཏེ། གནས་
དེ་ཡང་ཁ་ཆེ་ཡི་ཆུ་བཞུག(གཞུག)དང་
། ས་མདའི་ཆུ་འཛོམས་པའི་སྨིན་ཕྲག་འདྲ་བ་
གཅིག་ཡོད་གསུང་།
གནས་དེ་ནས་ཞག་བཞི་ཤར་དུ་ལམ། །
རྭ་མེ་ཤྭ་རི་སྨིན་མའི་གནས། །
185



ལོ་པཎ་གྱི་རྣམ་ཐར་ཕྱོགས་བསྒྲིགས།
སྦྲང་ཁྱིམ་དུ་འཚོང་ཞིང་ཆང་དུ་འཚོང་
། །
ཟན་སྤགས་གཅིག་ཀྱང་ཁྱེར་བ་མེད། །
ཕོ་ཞེན་ལོག་ཅན་ཚོགས་པའི་ཡང་རྩེ་ཡིན། །ཞེས་གསུངས།
དྲི་མེད་བསྟན་པ་གནས་པ་ཁ་ཆེའི་ཡུལ་གྱི་རིག་པའི་འབྱུང་གནས་གྲོང་ཁྱེར་
ན་ག་རར། །
ཁྱིམ་བདག་ཆེན་པོ་ཞིག་གིས་མཆོད་པའི་ཚེ་ན་རྒྱལ་པོའི་བཀའ་ཡི་ཕོ་ཉ་མི་
སྲུན་པ། །
དུ་མས་བསྐོར་བའི་ཚེ་ན་ཐབས་ལ་མཁས་པས་མི་བཟད་ཆུ་བོའི་སྟེང་ནས་
བདེ་བར་བྱོན། །
བྷུ་མི་ཤྲི་སོགས་དམ་པའི་ཞབས་པད་བསྟེན་ཞིང་མཁས་གྲུབ་ལྡན་པ་གྲགས་
པའི་དཔལ་གྱིས་བརྒྱན། །
དེ་ནས་རཱ་མི་ཤ་རི་ནས་ཁ་ཆེའི་གཙང་པོ་གཡས་ཕྱོགས་སུ་བཅུག་ནས་རྡོ་ཧིར་
མུལ་ཞེས་བྱ་བ་ལུང་པ་དོག་པོ་མ་གཅིག་ལ་འོངས་པས་ཉི་མ་དགུ་ཡིས་ཁ་ཆེར་
སླེབས་སོ། །
ཁ་ཆེའི་ཡུལ་དེ་ནི་ས་གཞི་ཐམས་ཅད་ལག་མཐིལ་ལྟར་འཇམ་པ། ལུང་པ་ཤར་
ནུབ་ཏུ་རིང་པ་ཞིག་འདུག །བྱང་ཕྱོགས་ན་མཚོ་ཆེན་པོ་ཨུཏ་པ་ལའི་མདོག་ལྟར་སྔོ་བ་
དྭངས་པ་ཀ་མ་ས་ར་ཞེས་བྱ་བ་ཡོད་དོ། །པདྨ་དང་། ཨུཏ་པ་ལ་དང་། ཙམ་པ་ཀ་ལ་
སོགས་པ་མེ་ཏོག་དུ་མ་འཁྲུངས་ཤིང་། ལྗོན་ཤིང་ས་ལས་འབྲུ་བཟང་པོ་དུ་མ་འབྱུང་
186



རྣམ་ཐར་བྱིན་རླབས་ཆུ་རྒྱུན།
ཞིང་༑ འབྲུ་བཟང་པོ་སྣ་ཚོགས་སྨིན་པ། ལོངས་སྤྱོད་ཤིན་ཏུ་འབྱིན་པ། རིག་པའི་འབྱུང་
གནས་ཐུབ་པའི་དབང་པོའི་བསྟན་པ་རིན་པོ་ཆེའི་འབབས་པ། སྐྱེས་བུ་རྣམས་རྣམ་
པར་དཀར་བའི་ཆོས་སྤྱོད་ཅིང་
། སངས་རྒྱས་པའི་པཎ་ཊི་ཏ་རབ་ཏུ་མང་པོ་བཞུགས་
པ༑ ཡང་དག་པར་རྫོགས་པའི་སངས་རྒྱས་ཀྱི་ཏིང་ངེ་འཛིན་སྐྱེ་བའི་གནས་རྣམས་ཀྱི་
ནང་ནས་མཆོག་ཏུ་ལུང་བསྟན་པ་དྷེ་བ་ར་མུལ་ཞེས་བྱ་བར་སླེབས། དེ་ནས་ས་ཏུ་ན་
ཞེས་བྱ{བར་སླེབ། དེ་ནས་ཤྲཱི་ན་ག་ར་ཞེས་བྱ་བའི་གྲོང་ཁྱེར་སྔོན་གྲོང་ཁྱེར་འབུམ་
ཕྲག་སུམ་ཅུ་རྩ་དྲུག་ཡོད་སྐད། ད་ལྟ་ནི་ཧོར་གྱིས་བཅོམ་ནས། འབུམ་ཕྲག་སུམ་ཅུ་
ལས་མེད་ཟེར་དེར་སླེབས། དེ་ནས་ཝན་ཏི་བུར་ཞེས་བྱ་བ}གུར་ཀུམ་སྐྱེས་སར་སླེབས།
དེ་ནས་སི་བི(བེ་ཛི}བྷ་རར་སླེབས་ཏེ། གྲོང་ཁྱེར་འབུམ་ཕྲག་དགུ་གནས་པའི་ས་
དེར་ཡོངས་སུ་རྫོགས་པའི་པཎ་ཊི་ཏ་བྷུ་མི་ཤི་ཞེས་བྱ་བ་ལ་སོགས་པ་ལ་བདེ་མཆོག་
ལ་སོགས་པའི་ཆོས་ཞུས། གྲོང་ཁྱེར་དུ་བསོད་སྙོམས་ལ་ཕྱིན་པས་བྱིས་པ་མང་པོས་སོ་
ཕག་གིས་བརྡུངས་ནས་འོ་བརྒྱལ་བ་ལས། བུ་མོ་གཉིས་ཀྱིས་བསྐྱབས་ནས་ཁང་པར་
ཁྲིད་དེ་གདུགས་ཚོད་དྲངས། བུ་མོ་དེ་གཉིས་མནའ་སྙིད་པ་ཡིན་པར་འདུག་གསུང་།
དེ་ཡི་ཁྱིམ་བདག་རྒད་པོ་ཞིག་འདུག་པ་ན་རེ། ཁྱིམ་དུ་འོངས་ནས་ཞག་ཏུ་མ་བསྡད་
ན་ངེད་ཚོ་ངོ་ཚ་བ་ཡིན་ཟེར་ནས་བསྙེན་བཀུར་བྱས་ཏེ། ཁྱོད་ཅི་འདྲ་ཡིན་ཟེར་ཏེ་དྲི་
རྨེད་བྱེད་དུ་བྱུང་། དེར་ངེད་བོད་ཀྱི་ཆོས་པ་ཨུ་རྒྱན་བསྐོར་དུ་ཕྱིན་པ་ཡིན་གསུངས་
པས་ ཁྱིམ་བདག་དེས་ཆོས་པ་ཡིན་ནམ་མ་ཡིན་བརྟག་པའི་ཆེད་དུ་པཎ་ཊི་ཏ་ཞིག་
བཀུག་ནས། པཎ་ཊི་ཏ་དེ་ན་རེ། ཁྱོས་ཆོས་པ་ཡིན་ན་ཆོས་ཅི་ཤེས་ཟེར། དེར་གྲུབ་ཐོབ་
ཆེན་པོས་མངོན་པ་ཤེས། ཚད་མ་ཡང་ཉན་གསུངས་ནས། དེ་ནས་ཆོས་ཀྱི་གསུང་གླེང་
མཛད་པས། མངོན་པ་ཤེས་པར་འདུག །ཚད་མ་ཡང་ཉན་པར་འདུག །གཞན་ཅི་ཤེས་
187



ལོ་པཎ་གྱི་རྣམ་ཐར་ཕྱོགས་བསྒྲིགས།
ཟེར༑ དཔལ་དུས་ཀྱི་འཁོར་ལོ་ཤེས་གསུངས་པས། བརྫུན་ཟེར་བར་འདུག་ཟེར་ནས་
ཧ་ལས་ཏེ། ཐལ་མོ་སྡེབ(རྡེབ)ཀྱིན་འདུག །དེར་རྫུན་མ་ཡིན་ངེས་པར་ཤེས་གསུངས་
པས༑ དུས་འཁོར་ཤེས་མི་ཤེས་བརྟག་པའི་ཕྱིར་དུ། དུས་འཁོར་གྱི་པཎ་ཆུང་ཞིག་
བཀུག་ནས་དེ་དང་གསུང་གླེངས་མཛད་པས། གྲུབ་ཐོབ་རིན་པོ་ཆེ་མཁས་པར་བྱུང་
།
ཡང་ཁོང་གིས་རྒན་མོ་ཞིག་བཀུག་ནས་བྱུང་སྟེ། རྒན་མོ་དེའི་བློ་ལ་དཔལ་དུས་ཀྱི་
འཁོར་ལོའི་འགྲེལ་ཆེན་དྲི་མ་མེད་པའི་འོད་བྱང་པོ་ཡོད་པ་ཞིག་འདུག །རྒན་མོ་དེའི་ཁྱོ་
ཕོ་ནི་ཁ་ཆེ་ཡི་ཡུལ་ཁམས་ཙམ་ན་དུས་ཀྱི་འཁོར་ལོ་ལ་མཁས་པར་ལགས་སྐད།
རྒན་མོ་དེ་དང་དཔལ་དུས་ཀྱི་འཁོར་ལོའི་གསུང་གླེངས་མཛད་པས། རྗེ་གྲུབ་
ཐོབ་རིན་པོ་ཆེའི་ཐུགས་ལ་དུས་ཀྱི་འཁོར་ལོའི་འགྲེལ་ཆེན་གལ་ཆེ་ས་དཀའ་ས་
རྣམས་ལ་ནན་ཏན་ཆེར་མཛད་པས་མ་བསྙེལ། གཞན་རྣམས་བྱང་པོ་མ་བྱུང་བས།
རྒན་མོ་དེ་ན་རེ། ཁྱོད་ཀྱིས་དུས་ཀྱི་འཁོར་ལོ་ཉན་འདུག །མཁས་པོ་མི་ཤེས་པ་ལྟ་
ཟེར; ངས་ཤེས་བྱ་རྣམས་རྩ་བཞིན་དོར་ནས་ཡུན་རིང་པོ་སོང་
། ཨུ་རྒྱན་ལ་སོགས་
རྒྱལ་ཁམས་མང་པོ་བསྐོར་བས་བརྗེད་པ་ཡིན་གསུངས་པས། དེ་ཁྱེད་བདེན། བོད་ཀྱི་
པཎ་ཊི་ཏར་འདུག་ཟེར་བས། གནས་པོ་དེ་ན་རེ། ངའི་བུ་མོ་དང་མནའ་མས་བོད་ཀྱི་
པཎ་ཊི་ཏ་འདི་ལྟ་བུ་རྙེད་པ་རེ་དགའ་ཞེས་ཟེར་ཞིང་བསྙེན་བཀུར་བཟང་པོ་བྱས་ཏེ་
བླ་མཆོད་དུ་བཏེག་པས། ཁྱིམ་བདག་ཆེན་པོ་གཞན་རྣམས་ཀྱིས་ཀྱང་ཁྱེད་ཀྱི་བླ་མཆོད་
དེ་ངེད་ལ་གཡར་ཟེར་ཞིང་། རང་གི་ཁྱིམ་དུ་གདན་དྲངས་ནས་བསྙེན་བཀུར་བྱེད་
ཅིང་སྐུ་བསོད་ནམས་ཆེ་བར་ཡོད་པའི་དུས་སུ། སྔར་གྱི་བྱིས་པ་སོ་ཕག་རྡེག་པ་དེ་
རྣམས་ཀྱིས་ཧོར་གྱི་རྟོག་མི་ཡིན་པར་འདུག་གོ། །ཞེས་འུར་བསྒྲགས་པ་ལས། རྒྱལ་
པོའི་སྙན་དུ་སོང་ནས་འཛིན་མི་བཏང་པས། ནམ་ཕྱེད་ཙམ་ནས་ནམ་ལངས་ཀྱི་བར་
188



རྣམ་ཐར་བྱིན་རླབས་ཆུ་རྒྱུན།
དུ་རྒྱལ་པོ་ཁ་ཆེའི་ནང་མི་རྣམས་ཀྱིས་ཧོར་གྱི་རྟོག་མི་མ་ཡིན། བོད་ཀྱི་ཆོས་པ་ཡིན་
ཞེས་ཞུ་བ་བྱས་པས་ཀྱང་རྒྱལ་པོའི་མ་གསན།
དེར་གྲོང་ཁྱེར་གྱི་མི་ཀུན་གྱིས་ཁྱིམ་བདག་དེ་ལ་ཁྱོད་ཀྱི་བླ་མཆོད་རྒྱལ་པོས་
འཛིན་པར་ཡོད་དོ་ཡང་ཡང་བསྙད་པས། ཁྱིམ་བདག་ན་རེ། བྱོན་པ་འཐད་ཟེར་
ནས་ཁ་ཆེའི་ཆས་སུ་ཞུགས་ནས་བྲོས་ནས་བྱོན་ཏེ། ཆུ་འོ་ཆེན་པོ་ཞིག་གི་གྲུ་ཁར་བྱོན་
པས་༑ དེ་ན་ཨ་ཙ་ར་སྔོ་ཧིང་བ་སུམ་ཅུ་ཙམ་འདུག་པ་ན་རེ། འོ་རང་རེ་འདོད་པའི་
མི་འདི་ཡིན་པ་འདྲའོ་ཟེར་ཏེ། མཆེད་གྲོགས་གཉིས་བཟུང་ནས་ན་བཟའ་ཀུན་བཤུས།
ངེད་ལ་ཅི་བྱེད་པ་ཡིན་གསུང་པ་ལས། རྒྱལ་པོའི་སར་འཁྲིད་པ་ཡིན། རྒྱལ་པོའི་སར་མ་
སླེབས་བར་དུ་ཁྱེད་ལ་ཅི་ཡང་མི་བྱེད། དེ་ནས་ཁྱེད་གཉིས་གསོད་པ་ཡིན་ཟེར་རོ། །དེར་
གྲུབ་ཐོབ་རིན་པོ་ཆེ་པས་ངེད་ཀྱི་གོས་ཐམས་ཅད་ནི་བཤུས་འདུག །རྒྱལ་པོའི་སར་
གསོད་པ་བས། ངེད་རང་གཉིས་འདིར་ཤི་བས་ཆོག་ཅེས་གསུངས་ནས། མཆེད་
གྲོགས་གཉིས་ཀྱིས་ཁ་སྦུག(སྦུབ)ཏུ་གཟིམས་ཏེ་ཁུ་ཚུར་བརྩེགས་པའི་སྟེང་དུ་དཔྲལ་
བཙུགས་ནས་བཞུགས་པས། རྒྱལ་པོའི་ཕོ་ཉ་བའི་མི་རྣམས་ན་རེ། ཁོང་རང་གཉིས་
འདི་ལྟར་བྱས་འདུག །འོ་ཆག་རྣམས་ཟན་ཟ་རུ་འདེང་ཟེར་ནས་གྲོང་ཁྱེར་དུ་སོང་
།
རྒྱ་གར་དུ་ས་རྡེ་བཙུགས་པ་ཞེས་བྱ་བ་སྤྱོད་ལམ་དེ་ལྟར་བྱས་ནས་ཇི་སྲིད་དོན་དེ་མ་
གྲུབ་ཏུ་མི་ལྡང་བ་ཡུལ་ཁྲིམས་ཡིན་གསུང་
།
དེ་ནས་རྗེ་གྲུབ་ཐོབ་ཆེན་པོས་དཔལ་ཡེས་ལ་བོས་ཏེ། སྟོན་པ་སྔོག་སྐྱའི་གཏམ་
དེའི་དུས་ལ་བབ་པོ་གསུངས་པས། དེ་ཇི་ལྟར་ལགས་ཟེར། སང་གི་བང་ཡང་དེ་རིང་
ཤོག ༑གནང་གི་བང་ཡང་དེ་རིང་ཤོག །ཟེར་བ་དེ་ཡིན་ནོ། །བྲོས་ལ་འདེངས་གསུངས་
ནས༑ ཆུ་འགྲམ་དེ་ནས་ཡར་བྲོས་བྱོན་པས་ཐུགས་འུར་ནས་ཞབས་ས་ལ་མི་རེག་པ་ལྟ་
189



ལོ་པཎ་གྱི་རྣམ་ཐར་ཕྱོགས་བསྒྲིགས།
བུའི་ཤིན་ཏུ་མགྱོགས་པར་བྱུང་
། རླུང་འཚུབ་བྱུང་ནས་ཞབས་རྗེས་མི་མངོན་པར་བྱས་
སོ༑ །དེ་ནས་ཆུ་ཅུང་ཟད་དལ་བ་གཅིག་གི་ནང་ན་ཕར་རླུང་བཟུང་ནས་བྱོན་པས་
ཆུ་ལ་མི་བྱིང་པ་ལྟ་བུར་གྱུར་ཏེ། དཀའ་བ་མེད་པར་ཐར་ནས་བ་གླང་རྫི་ཡི་བྱི་པ(བྱིས་
པ)གཅེར་བུ་འདུག་པ་རྣམས་ཀྱི་གསེབ་ཏུ་དེའི་ཉིན་བཞུགས་ཏེ། མཚན་མོ་རྩའི་
གསེབ་ཏུ་གཟིམས་ནས། ནངས་པར་གྲོང་ཁྱེར་གཞན་ལ་བསོད་སྙོམས་མཛད་པས། ན་
བཟའ་དུག་པོ་འདྲ་བ་ཡང་འབུལ་བ་བྱུང་།
ཁ་ཆེ་གྲིབ་བརྟན་གྱི་དེང་ཤིང་ཡིན། ཞེས་པ་དང་
།
གནས་དེ་ནས་ཟླ་གཅིག་ཤར་དུ་ལམ། །
ཁ་ཆེ་གྲིབ་བརྟན་ཝ་ཏི་པུར། །
སྨན་གུར་ཀུམ་ཞིང་དུ་སྐྱེ་བ་ཡོད། །
ངས་གེ་སར་གཅིག་ཀྱང་ཁྱེར་བ་མེད། །
ཕོ་ཞེན་ལོག་ཅན་ཚོགས་པའི་ཡང་རྩེ་ཡིན། །ཞེས་གསུང་
དེ་རྗེས་ཁ་ཆེའི་ལ་ལ་བྱོན་པའི་ཚེ། །
གནས་གསུམ་མཁའ་འགྲོས་བུ་མོའི་ཆ་ལུགས་བཟུང་
། །
སྐྱེས་ཆེན་ཁྱེད་ཀྱི་དྲུང་དུ་འགྲོ་ཟེར་ནས། །
བར་སྣང་ལ་ནི་འཇའ་བཞིན་ཡལ་བ་གཟིགས། །
དེ་ནས་ཁ་ཆེའི་ཡུལ་དེ་ནས་ལ་ཞིག་ལ་བྱོན་པའི་ཚེ། སྒོམ་མ་སླེ་ཐུལ་དང་ཟླ་
190



རྣམ་ཐར་བྱིན་རླབས་ཆུ་རྒྱུན།
ཁམ་གྱོན་པའི་ཁྲོད་ན་བུད་མེད་སྐྲ་ལེབ་ཅན་མང་རབ་ཡོད་པ་ལྔ་བརྒྱ་འགྲོ་ཡིན་
འདུག །དེར་ཁྱེད་རྣམས་གང་ནས་འོངས་པ་ཡིན་གསུངས་པས། ཨུ་རྒྱན་ནས་འོངས་
ཡིན་ཟེར། གང་དུ་འགྲོ་གསུངས་པས། ཐུད་ཀྲར་འགྲོ། སྐྱེས་བུ་ཆེན་པོ་ཁྱེད་ཀྱི་ཕྲིན་
ལས་ཀྱི་གྲོགས་བྱེད་པ་ཡིན་ཟེར་ཏེ། དེ་ཉིད་དུ་མི་སྣང་པར་གྱུར་ཏོ་གསུང་
། དུས་
ཕྱིས་མཁན་པོ་སྒྲུབ་རིན་གྱིས་བྷུད་ཀྲའི་སྒོམ་མ་དེ་རྣམས་དེ་དུས་ཀྱི་མཁའ་འགྲོ་མ་དེ་
རྣམས་ལགས་སམ་ཞུས་པས། དེ་ཡིན་པར་འདུག་གསུང་
།
དེ་ནས་ཛ་ལན་དྷ་རར་ཕྱགས་ཕེབས་ནས་ཞག་འགའ་བཞུགས་པས། ཁ་ཆེའི་
ཚོང་པ་བྱུང་པ་ན་རེ། ཁྱེད་སུ་ཡིན། གང་ནས་འོངས་པ་ཡིན་ཞེས་འདྲིར་བྱུང་བས།
ངེད་བོད་ཀྱི་ཆོས་པ་ཡིན། ཨུ་རྒྱན་བསྐོར་དུ་ཕྱིན་ནས་མར་ལམ་ཁ་ཆེ་ནས་ཡོངས།
ཁྱེད་ཀྱི་རྒྱལ་པོས་ངེད་དེའུ་བསད་བྱས་གསུངས་པས། ཁོང་རྣམས་ངོ་མཚར་སྐྱེས་ཏེ།
འོ་ན་ཁྱེད་རྫུ་འཕྲུལ་ཐོབ་པའི་རྣལ་འབྱོར་པར་འདུག་ཟེར། རྒྱལ་པོས་ཕོ་ཉའི་འཛིན་
མཁན་བཏང་པས་ནམ་མཁའ་ལ་འཇའ་ཡལ་བ་ལྟར་མི་སྣང་པར་སོང་ཟེར། ལ་ལ་ན་
རེ་གྲུ་ཁ་དེ་ཉིད་དུ་ས་ལ་ཐིམ་ཟེར་ཞིང་འདུག །ཁྱེད་ངོ་མཚར་ཆེ་ཞེས་ཟེར་ཏེ། བསྙེན་
བཀུར་བྱས། ན་བཟའ་བཟང་པོ་ཕུལ་ཏེ་མ་བཞེས། དེར་ཚོང་པའི་གཏམ་ལ་བརྟེན་
ནས་ཛ་ལན་དྷ་རར་ཡང་བོད་ཀྱི་ཆོས་པ་སྤྲུལ་པའི{ཡུལ་ཨུ་རྒྱན་འཁོར་བ་རྫུ་འཕྲུལ་
ཐོབ་པ་ཡོད་པར་འདུག །ཅེས་པའི་གྲགས་པ་དང་བསྙེན་བཀུར་བྱུང་གསུང་ངོ༌། །དེ་
ལྟར་དཀའ་བ་དཔག་ཏུ་མེད་པ་སྒྱུ་མ་ལྟར་བཅད་ནས་ཨུ་རྒྱན་སྤྲུལ་པའི}ཞིང་ལ་
སོགས་པ་ཡུལ་ཉི་ཤུ་རྩ་བཞིའི་གནས་མཆོག་དགུ་ལ་སྒོམ་དུ་བྱོན། བདེ་སྡུག་གི་རྐྱེན་
ལ་ཡུལ་ཐོག་ཏུ་རོ་སྙོམས་མཛད། རྡོ་རྗེ་ཐེག་པའི་ལམ་རིམ་ཐུན་མོང་མ་ཡིན་པ་རྡོ་རྗེ་
གསུམ་གྱི་བསྙེན་བསྒྲུབ་ཞུས། ཚོགས་གཉིས་ཀྱི་བྲོ་ཁ་ཕྱུར་གྱིས་ཁེངས། ངེས་མེད་ཀྱི་
191



ལོ་པཎ་གྱི་རྣམ་ཐར་ཕྱོགས་བསྒྲིགས།
རྟེན་འབྲེལ་རྣམས་ནི་ཉི་མའི་གུང་ལ་ཟ་འོག་བཀྲམ་པ་ལྟར་མངོན་དུ་གྱུར། ཟག་པ་
མེད་པའི་མངོན་པར་ཤེས་པས་གཞན་གྱི་ཁམས་དང་དབང་པོ་རྣམས་ཅི་རིགས་པར་
མཁྱེན། ད་ངའི་ལུས་འདི་ཟག་པ་ཟད་པ་ལ་ཉེ་བར་སོང་འདུག་གསུང་
།
དཔལ་བདེ་ཆེན་སྟེངས་སུ་རྒྱལ་བ་རྒོད་ཚང་པའི་ཞལ་ནས། ལོ་བཅུ་གཉིས་ན་
མཉམ་རྗེས་མེད་པའི་རྟོགས་པ་འཆར་གསུང་བ་དེ་ད་ལྟའི་འདི་ཀ་ལ་དགོངས་པར་
གདའ། ད་ང་ལ་མཉམ་རྗེས་སམ་དེ་མི་འདུག་གསུང་། སྤྲུལ་པའི་ཡུལ་ཨུ་རྒྱན་ནས་
མར་འབྱོན་པའི་བསམ་པ་རང་མེད་པ་ཡིན་ཏེ། དཔལ་ཡེས་ཁོ་མ་ཉན་ཏེ། རྗེ་རྒོད་
ཚང་པ་ཆེན་པོས་ཐུགས་ཀྱིས་འདུན་པ་བསྒྱུར་བ་ཡིན་པར་འདུག་གསུང་
། ཨུ་རྒྱན་གྱི་
ས་ཆ་དེར་བསྡད་ན་གྲུབ་པ་ཐོབ་པའི་རྣལ་འབྱོར་གྱི་དབང་ཕྱུག་ཐོབ་པ་ལ་ཚེགས་མི་
འདུག་སྟེ། ཕལ་གྱིས་མི་བགྲོད་པ་ཡིན་གསུང་
།
གནས་གསུམ་ཡུལ་ལས་མཆོག་ཏུ་གྱུར་པའི་ཞིང་
། །སྐལ་ལྡན་སྐྱེས་བུ་རང་སྣང་
དག་པ་ཡིས། །ཡུལ་ཀྱི་དམ་པ་དེ་རུ་ཕྱིན་གྱུར་ན། །དཔལ་ལྡན་འཁོར་ལོ་སྡོམ་པའི་ཕོ་
བྲང་དུ། །ཡུལ་གྱི་བཀོད་པ་དེ་རྣམས་སྣང་བར་འགྱུར། །འཁོར་ལོ་ལྔ་ལ་བཞུགས་པའི་
ལྷ་རྣམས་ཀྱང༌། །དྷུ་མ་ཐ་ལར་བཞུགས་པའི་མི་རྣམས་ནི། །སྐལ་ལྡན་སྐྱེས་བུ་དེ་རུ
མཐོང་གྱུར་ཞིང་
། །ཟབ་ལམ་རྡོ་རྗེ་ཐེག་པའི་བཅུད་ཀྱི་གནད། །རྒྱུད་སྡེ་ཀུན་གྱི་སྙིང་
པོ་སྟེར་བར་མཛད། །སྨྲ་རུ་མི་བཏུབ་ཟབ་མོའི་ཉམས་མྱོང་རྣམས། །བྱིན་རླབས་སྟོབས་
ཀྱིས་སེམས་ལ་འཆར་བར་འགྱུར། །བདག་ལ་བླ་མ་རྗེ་ཡིས(ཡི)བྱིན་རླབས་ཀྱིས། །བདེ་
སྡུག་རྐྱེན་རྣམས་གཉུག་མའི་གྲོགས་གྱུར་ཅིང་། །ཆོས་བརྒྱད་ཚེ་འདིའི་སྣང་བ་ཆུང་
ལགས་ཀྱང་། །ལས་དང་སྐལ་བར་ལྡན་པར་མ་གྱུར་པས། །ཨུ་རྒྱན་ཡུལ་གྱི་ཡོན་ཏན་
ཅི་ཡང་མེད། །དང་པོ་རྒྱལ་བ་ཆོས་རྗེའི་བྱིན་རླབས་དང་། །ཕྱག་རྒྱ་ཆེན་པོ་མཆོག་གི་
192



རྣམ་ཐར་བྱིན་རླབས་ཆུ་རྒྱུན།
དངོས་གྲུབ་ཀྱིས། །འགྲོ་བ་ཐམས་ཅད་ཚེ་འདིར་རྒྱལ་གྱུར་ཅིག །ཅེས་ཁེངས་པ་སྐྱུང་པའི་
གསུང་བྱོན་པར་གདའ།
བསྟན་བདག་རྒྱལ་བའི་སྤྱན་མངའ་རུ། །ཡོན་ཏན་རྒྱ་མཚོའི་བཅུད་ལ་འཐུངས། །
རྐྱེན་རྟོག་རྣལ་འབྱོར་གཞོལ་བའི་ཕྱིར། །{རྐྱེན་རྟོག་རྣམ་པར་གཞོམ་པའི་ཕྱིར}། །
ཡུལ་ཉི་ཤུ་རྩ་བཞིའི་དགུ་རུ་ཕྱིན། །ཨུ་རྒྱན་སྤྲུལ་པའི་ཞིང་ཁམས་སུ། །ཡེ་ཤེས་མཁའ་
འགྲོའི་གདམས་པ་ཐོབ། །མན་ངག་གནད་ཀྱིས་ཕྱུག་པ་ཡིན། །རིམ་གཉིས་མཉམ་པར་
སྦྱོར་བ་ལ། །རྡོ་རྗེ་གསུམ་གྱི་བསྙེན་བསྒྲུབ་ཤེས། །ཚེ་གཅིག་སངས་རྒྱས་སྒྲུབ་པ་ལ། །རྩ་
འཁོར་ལོ་དྲུག་གི་འགྲོལ་ལུགས་ཤེས། །ཞེས་པ་ལ་སོགས་པ་གསུངས་སོ། །
མར་ཡུལ་ནུབ་སྣང་ཞེས་བྱར་ཕྱགས་ཕེབས་ཚེ། །
ཆེན་དེ་ཁྱིམ་ཞེས་བྱའི་མི་དབང་གིས། །
ཞབས་ཀྱི་པདྨོ་གཙུག་གི་ནོར་བུར་བླངས། །
དངོས་གྲུབ་རྣམ་གཉིས་རྒྱལ་པོ་ཚིམ་པར་མཛད། །
དེ་ནས་མངའ་རིས་ཀྱི་མར་ཡུལ་དུ་བྱོན་པའི་ཚེ། ཨུ་རྒྱན་འཁོར་བའི་གྲུབ་པ་
ཐོབ་པའི་རྣལ་འབྱོར་པ་གཉིས་འདུག་གོ། །ཞེས་གྲགས་པར་གྱུར་ཏོ། །བླ་ཆེན་དེ་ཁྱིམ་
ཞེས་བྱ་བས་ཁབ་ཏུ་གདན་དྲངས་སོ། །དེར་ན་བཟའ་ངན་པ་ཐུང་ངུ་ལས་མེད་པ་ལ།
བཙུན་མོ་ཇོ་མོ་རྒྱན་ཞེས་བྱ་བའི་བསམ་པ་ལ། བཙུན་པ་སྨྱོན་པ་འདྲ་བ་འདི་ཀུན་གྲུབ་
པ་ཐོབ་དེ་རང་ཅང་ཡིན་ནམ་སྙམ་པ་དེ་ཐུགས་ཀྱིས་མཁྱེན་ནས། ང་ནི་མ་སྨྱོས། ཁྱོད་
རང་སྨྱོ་འམ་ཞེས་གསུངས་པས། ཁ་སྐྱེངས་ཤིང་སྐྲག་པར་གྱུར་སྐད། བཙད་པོ་དེ་
193



ལོ་པཎ་གྱི་རྣམ་ཐར་ཕྱོགས་བསྒྲིགས།
སྐྱེམས་གསོལ་བ་ཁོང་གིས་ཕྲོགས་ནས་གསོལ་ནས། བཙད་པོ་སྐྱེམས་གསོལ་བ་ལ་
དམིགས་པ་གཏད་པས། ཆང་ཁོལ་ཞིང་
། བཙད་པོས་རྒོད་གཡག་དེད་པ་ལ། རེངས་
པའི ་ལྟ་སྟངས་ཀྱིས་གཟིར་བས། རྟ་གཡོ་བར་མ་ནུས་པར་རེངས་པ་དང་བཅས་
པ་བདོག་གོ། །བཙད་པོས་རྒོད་གཡག་དེད་པས། གྲུབ་ཐོབ་རིན་པོ་ཆེས་རེངས་
པའི་གཟིགས་སྟངས་ཀྱིས་གཟིར་བས། རྟ་གཡོ་བར་མ་ནུས་པར་རེངས་པ་དང་
། དགུན་
གྱི་དུས་སུ་ཤིན་ཏུ་དྲང་(གྲང་)བའི་ཚེ་ན་ཡང་ན་བཟའ་རས་སྲབ་མོ་རེ་མནབས་ཤིང་
སྐུ་བདེ་དྲོད་གཟི་བརྗིད་དུ་འབར་བ་ལ་སོགས་པ་ཆེ་བའི་ཡོན་ཏན་དུ་མ་གཟིགས་ནས།
ནོར་རྫས་ཀྱི་ཞབས་ཏོག་དཔག་ཏུ་མེད་པ་མཛད་ཀྱང་། ཐམས་ཅད་གཡོ་ཞིང་སྙིང་པོ་
མེད་པར་རྩྭ་བཞིན་དུ་གཟིགས་ནས་ཅུང་ཟད་ཙམ་ཡང་མ་བཞེས་སོ། །
བཙད་པོ་དེ་ཁྱིམ་ལ་སྲས་མི་མངའ་བ་ལ། ཇོ་མོ་རྒྱལ་ལེ་ན་རེ། གྲུབ་ཐོབ་རིན་པོ་
ཆེ་སྐུ་མཆེད་ལ་བཞད་གད་ཀྱི་ཆེད་དུ། མི་དགོས་དགུ་དགོས་ཀྱི་སྒོམ་ཆེན་ལ། །ཅི་
ཡང་མེད་པ་འོ་རེ་བརྒྱལ། །ཞེས་ཟེར་བ་ལ་ལན་དུ་ཡང་
། དགོས་དགུ་འཛོམས་པའི་ཇོ་
མོ་རྒྱལ་ལེ་ལ། །སྲས་ཆུང་མེད་པ་འོ་རེ་བརྒྱལ། །ཞེས་གསུངས་པས། བཙད་པོ་ཤུགས་
རིང་ནར་བྱས་ནས། སྲས་ཆུང་ཀ་མི་གདའ་གསུང་། སྲས་པོ་མེད་པ་ལ་ཇོ་བོ་ལ་ཡང་
ཐུགས་ཁྲལ་ཡོད་དམ་གསུངས་པས། སེམས་ཁྲལ་ཀ་ཡོད་ལགས་ཟེར། རྗེ་གྲུབ་ཐོབ་
ཆེན་པོས་ཤིག་གཉིས་གནང་ནས། འདི་གཉིས་ཟུང་མཛོད་སྲས་པོ་ཡོང་གི་གསུངས་
པས༑ གསུང་བཞིན་སྲས་པོ་གཉིས་བྱུང་། དེ་ནས་བཙད་པོ་དེ་ཤིན་ཏུ་དགྱེས་ཤིང་དད་
པར་གྱུར་ནས། ངའི་གཉའ་བ་བླ་མ་ལ་ཤོར་བ་ཡིན་གསུངས་ནས། བཀའ་ལ་ཅུང་ཟད་
ཙམ་ཡང་མི་འགལ་བ་ཡིན་གསུངས། དེ་ཡི་དུས་སུ་བཙད་པོ་དེ་ཡིས་དགེ་འདུན་གྱི་
ཚོགས་གདན་དྲངས་ནས། དེ་རྣམས་ཀྱི་ཐོག་མ་ལ་ཁྲི་ཆེན་པོ་བརྩིགས། བསྙེན་བཀུར་
194



རྣམ་ཐར་བྱིན་རླབས་ཆུ་རྒྱུན།
དཔག་ཏུ་མེད་པ་མཛད་ནས། མར་ཡུལ་གྱི་གཅེས་ཕྲུག་བརྒྱ་བཅུ(བརྒྱད་ཅུ)ཐམ་པ་
ཕུལ་ནས་ཉི་མ་གཅིག་ལ་རབ་ཏུ་བྱུང་
། ཆིབས་བརྒྱ་ཐམ་པ་དང་
། གསེར་སྲང་བརྒྱ་
ཐམ་པས་ཐོག་དྲངས་པའི་འབུལ་བ་དཔག་ཏུ་མེད་པ་མཛད་ཀྱང་། ལོངས་སྤྱོད་གཡོ་
ཞིང་སྙིང་པོ་མེད་པ་ཆུའི་དབུ་བ་ལྟ་བུར་མཁྱེན་ནས་ཅུང་ཟད་ཙམ་ཡང་མ་བཞེས་སོ།
ཇོ་བོ་དེ་ཁྱིམ་གྱི་གཉའ་གནོན་ཡིན། །ཞེས་ཀྱང་གསུངས་པར་གདའ་འོ། །
བྱང་ཁའི་ལམ་དུ་རྒྱལ་བ་ཆོས་ཀྱི་རྗེ། །
མཁའ་འགྲོའི་ཚོགས་བཅས་མཁའ་ལ་གཤེགས་པ་གཟིགས། །
གསུང་གི་བདུད་རྩིས་གདུང་བ་བསིལ{སེལ}མཛད་ཅིང་
། །
བདག་པོ་མེད་པའི་སྒྲ་ལས་གདམས་པ་གསན། །
དེ་ནས་བཙད་པོ་འཁོར་བའི་ཆོས་ལ་ཡིད་ཕྱུང་ནས་རྒྱལ་སྲིད་སྤངས་ནས་རབ་
ཏུ་བྱུང་བར་ཞུས་པས། རྗེ་གྲུབ་ཐོབ་ཆེན་པོ་རྒྱལ་བ་རྒོད་ཚང་པའི་ཞལ་ནས
། ལོ་སུམ་
ཅུ་རྩ་དྲུག་གི་བར་དུ་འགྲོ་དོན་མ་བྱེད་ཅེས་གསུངས་པ་ཡིན། དེ་ཡི་ཕྱིར་ཁོ་བོ་དེ་བར་
དུ་འགྲོ་དོན་མི་བྱེད་ནའང་
། ཆོས་རྗེ་རིན་པོ་ཆེའི་དྲུང་དུ་ཁྲིད་པས་ཆོག་ཅེས་གསུངས་
པས༑ བཙད་པོ་ཤིན་ཏུ་དགྱེས་ཏེ། དེ་བཞིན་ཐུགས་ལ་འདོགས་པར་ཞུ་ཟེར་ཏེ། བཙད་
པོ་རྟ་པ་བརྒྱ་ལྷག་ལོངས་སྤྱོད་དང་བཅས་ཏེ་གསེར་ཁའི་ལམ་ལ་བྱོན་པས། ནུབ་གཅིག་
ཐུགས་ཉམས་ལ་ནམ་མཁའ་ལ་ཆོས་རྗེ་རིན་པོ་ཆེ་རྒྱལ་བ་རྒོད་ཚང་པ་ཆེན་པོ་གཟི་
བརྗིད་འོད་འབར་ཞིང་སྤྱན་རྩ་དམར་ཤིག་མཛད་པ་མདོ་ལི་ལ་བཏེག་ནས་མཁའ་
འགྲོའི་ཚོགས་དཔག་ཏུ་མེད་པས་བསྐོར་ནས་བྱོན་པ་གཟིགས། དེར་གདུང་བས་སྤྱན་
ཆབ་མང་པོ་བྱུང་སྟེ་སྨྲེ་སྔགས་བཏོན་ནས་རྗེ་རིན་པོ་ཆེས་ཐུགས་རྗེའི(རྗེས)འཛིན་པར་
195



ལོ་པཎ་གྱི་རྣམ་ཐར་ཕྱོགས་བསྒྲིགས།
ཞུ་ཞེས་ཞུས་པས། ཆོས་རྗེ་རིན་པོ་ཆེ་རྒོད་ཚང་པའི་ཞལ་ནས། བླ་མ་ཡིད་བཞིན་ནོར་
བུ་ལ། །ཞེན་མེད་མོས་གུས་ཀྱིས་གསོལ་བ་ཐོབ། །གདམས་པ་ཡིད་བཞིན་གྱི་ནོར་བུ་
ལ༑ །ཞེན་མེད་ཡིད་ཆེས་ཀྱིས་ཉམས་སུ་ལོང་། །རྟོགས་པ་ཡིད་བཞིན་གྱི་ནོར་བུ་ལ། །
ཞེན་མེད་རོ་མཉམ་དུ་ཡོན་ཏན་སྤེལ། །སྙིང་རྗེ་ཡིད་བཞིན་གྱི་ནོར་བུ་ཡིས། །ཞེན་
མེད་རླབས་ཆེན་གྱི་གཞན་དོན་མཛོད། །ཅེས་གསུངས་ནས་གཤེགས།
ཡང་དེ་ཡི་ཐོ་རེངས་ནམ་མཁའ་ལ། །སྤྲུལ་པའི་འགྲོ་དོན་མཐའ་རུ་ཕྱུང་
། །རྡོ་
རྗེ་གླིང་དུ་མཛད་པ་བརྟུལ། །ཡོངས་སུ་དག་པའི་གང་ཟག་ལ། །གཤེགས་དང་བཞུགས་
པ་གང་ན་ཡོད། །ཅེས་པའི་སྒྲ་བྱུང་
།
་འདིར་གཟིགས་སྣང་དུ་མ་ཞིག་བྱུང་སྣང་སྟེ་འདིར་མ་བྲིས་སོ། །ནང་
པར་ཇོ་བོ་ལ། མདང་རྨི་ལམ་ཅུང་ཟད་ངན། ཆོས་རྗེ་རིན་པོ་ཆེ་མི་བཞུགས་པ་ཡིན་པ་
འདྲ་༑ ཇོ་བོ་སྐུ་འཁོར་ཡར་ལོག་པ་འཐད་གསུངས་པས། ཇོ་བོ་ན་རེ། བླ་མའི་གསུང་
མད་ན་ཡང་། རིན་ཆེན་ཆོས་ཀྱང་དཀོན་ལ་རྟག་ཏུ་འཚེ་བའང་མང་
། ཞེས་གསུངས་
གདའ་བས། བདག་ཆོས་བྱེད་པ་ལ་བར་ཆད་ལགས་ཏེ་མཆི་བས། གླེང་བསླངས་མ་
ཐོས་བར་དུ་འགྲོ་བར་ཞུ་ཞུས་ནས་མ་གསན་པར་མར་བྱོན་ནོ། །
དེ་ནས་གསེར་ཁར་ཕྱགས་ཕེབས་པའི་ཚེ། ཆོས་རྗེ་རིན་པོ་ཆེ་མྱ་ངན་ལས་འདས་
པའི་གླེང་བསླངས་གསན་པས་ཇོ་བོའི་ཞལ་ནས། ཆོས་རྗེ་རིན་པོ་ཆེ་མྱ་ངན་ལས་འདས་
ཡོད་པར་གདའ། ད་བླ་མ་ཡང་ཡང་ངོས་གཤེགས་པར་ཞུ། བླ་མ་འགྲོ་དོན་མཛད་པའི་
དུས་ལ་བབ་པའི་ཚེ་བདག་རང་ཆོས་བྱེད། རྒྱལ་སྲིད་ཐམས་ཅད་ཆོས་ལ་འཛུད། ལོ་
གཅིག་ལ་དགེ་འདུན་སྟོང་ཕྲག་གཅིག་འདུ་བར་ཁས་ལེན་པ་ལགས་པས་ཅིས་ཀྱང་
གཤེགས་ ་པར་ཞུ་ཞེས་ཞུ་བ་ནན་ཆེར་མཛད་པས། རྗེ་གྲུབ་ཐོབ་ཆེན་པོའི་ཞལ་ནས།
196



རྣམ་ཐར་བྱིན་རླབས་ཆུ་རྒྱུན།
རྨི་ལམ་ན་ཞིང་བཟང་པོ་གཅིག་འདུག་པ་ལ་ཅུང་རྔབརྔ)མ་རན་པར་འདུག །ཆོས་རྗེ་
རིན་པོ་ཆེ་མྱ་ངན་ལས་འདས་པའི་ཤུལ་དུ་ལན་གཅིག་མ་བྱིན་ན་ཁོ་བོ་སྙིང་མི་ཚིམ་
པས༑ དུས་ཕྱིས་མཇལ་བའི་སྨོན་ལམ་འདེབས་པ་ཡིན་ནོ། །ཇོ་བོ་འཁོར་བཅས་པར་
ཡར་འབྱོན་པར་ཞུ་གསུངས་པས། ཇོ་བོས་ཆོས་བྱེད་པའི་ཆ་རྐྱེན་ལ་དམིགས་པའི་རྟ་
གསེར་དངུལ་ལ་སོགས་པའི་ནོར་རྫས་ཐམས་ཅད་རྗེ་རིན་པོ་ཆེའི་ཕྱག་ཏུ་ཕུལ་བས།
ལམ་རྒྱགས་ཙམ་ཡང་མ་བཞེས་པར་བྱོན་ནོ། །
གནས་དེ་ནས་ཟླ་གཅིག་ཤར་དུ་ལམ། །
ཇོ་བོ་དེ་ཁྱིམ་གྱི་བླ་མཆོད་བྱས། །
རྟ་འདོ་བ་འཇག་མའི་ཐང་ལ་རྒྱུག །
དངུལ་བྲེ་ཆེན་བྱེ་མའི་སླེ་ལ་སྐྱུར། །
གོས་དར་ཆེན་དུག་པོའི་ལྷན་པ་བྱས། །
ཕོ་ཞེན་ལོག་ཅན་ཚོགས་པའི་ཡང་རྩེ་ཡིན། །ཞེས་གསུངས།
རྗེ་གྲུབ་ཐོབ་ཆེན་པོའི་ཞལ་ནས། ཇོ་བོ་དེ་ཁྱིམ་དེ་ཡང་རང་རྒྱུད་པ་གཅིག་མི
འདུག །དྲུང་དུ་སྡོད་དུས་གྲིབ་མི་ཚོར། ལམ་ནས་མར་ཆོས་དྲུག་གི་ཁྲིད་བཏབ་ན་སྒོམ་
གྱིན་བྱོན་པས། བདེ་དྲོད་ཀྱི་ཉམས་བཟང་པོ་སྐྱེས། ཁོང་འཁྲུག་གྲལ་དུ་ཞུགས་པ་ལ་
ཡང་ཕམ་པའི་དཔེ་མེད་པ་ཡིན་ཟེར། ཁོང་རང་གི་མངའ་འོག་ནས་རྒྱལ་བ་འབྲི་
ཁུང་པའི་སྐྱེ་བ་ཡིན་ཟེར་མཁན་ཡང་འདུག་གསུང་།
ཡང་གྲོགས་པོ་དཔལ་ཡེས་དེ་ཡང་རྣལ་འབྱོར་གྱི་དབང་ཕྱུག་རང་གཅིག་ཡོད་
197



ལོ་པཎ་གྱི་རྣམ་ཐར་ཕྱོགས་བསྒྲིགས།
པ་ཡིན། གྲིབ་མི་ཚོར། ཨུ་རྒྱན་སྤྲུལ་པའི་ཞིང་དུ་ཡི་དམ་གྱི་ལྷ་དང་དཔའ་བོ་མཁའ་
འགྲོ་དུ་མའི་ཞལ་གཟིགས། འདོད་པ་རྩ་བ་ནས་ཟད་པ་གཅིག་ཡོད་པ་ཡིན་གསུངས།
གན་དྷ་ལའི་ན་ག་དེ་བ་དེ་ཡེ་ཤེས་ཀྱི་མཁའ་འགྲོ་མ་ཡིན་པར་འདུག །གན་དྷ་ལའི་
བདེ་སྐྱིད་འབྱུང་བའི་མཁའ་འགྲོ་མ་བཞི་ཡོད་པའི་གཅིག་ཡིན། {ཁ་ཆེ་རུ་གུར་ཀུམ་
རའི་སྐྱལ་པ་གང་འབུལ་བ་བྱུང་བ་མ་བརྗེད}ཅེས་ཀྱང་ཟེར་བར་འདུག་གསུང་
། དེ་
ནས་གུ་ལང་ལ་སོགས་པའི་གསེར་ཁ་རྣམས་འགྲིམས་ནས་འཚོ་བ་བསོད་སྙོམས་
མཛད་ཅིང་བྱོན་པས། དད་པ་ཅན་རྣམས་ཀྱིས་གསེར་འབུལ་བ་མང་པོ་བྱུང་ན་ཡང་།
ཅུང་ཟད་ཙམ་ཡང་མ་བཞེས་པར་བྱོན་ནོ། ། །
བྱང་གུ་ལང་གསེར་ཁས་སྣ་དྲངས་པའི། །
རྒྱ་བོད་ཀྱི་གསེར་ཁ་མང་དུ་འགྲིམས། །
གསེར་ར་ཏི་གཅིག་ཀྱང་ཁྱེར་བ་མེད། །
ཕོ་ཞེན་ལོག་ཅན་ཚོགས་པའི་ཡང་རྩེ་ཡིན། །ཞེས་གསུངས།
རྟ་སྒོའི་གངས་སུ་བསམ་གཏན་མཛད་པའི་ཚེ། །
རྒྱལ་བ་ཆོས་རྗེ་སྤྲུལ་སྐུ་འཛིན་པ་གཟིགས། །
གདུག་པའི་གདོན་རྣམས་ཏིང་འཛིན་སྟོབས་ཀྱིས་བསལ། །
དང་རའི་མཚོ་སྨན་ལ་སོགས་དམ་ལ་བཏགས། །
དེ་ནས་རྟ་སྒོའི་གངས་ལ་བྱོན་ནས་ཆུ་མིག་ཀ་རུ་ཞེས་བྱ་བར་བཞུགས། དེ་ནས་
198



རྣམ་ཐར་བྱིན་རླབས་ཆུ་རྒྱུན།
ཆོས་རྗེ་རྒྱལ་བ་རྒོད་ཚང་པས་བསྡུས་པའི་མཆེད་གྲོགས་ཤཱཀྱ་རས་པ་ཞེས་བྱ་བ་
བཞུགས་པས་བསྙེན་བཀུར་མཛད། ནུབ་གཅིག་མནལ་ལམ་དུ་ཉི་མ་དབུས་ཀྱི་ས་ཆ་
ཁ་ཤར་ལྷོར་བསྟན་པ། སྤེ(སྤ}མའི་ནགས་ཐོ་རེ་ཡོད་པའི་དགོན་པ་གཅིག་ན་སྔགས་
པ་བཟའ་མི་གཉིས་སྦྱོར་བ་བྱེད་པ་ལ་བུད་མེད་མང་པོ་ཚོགས་ནས་མཆོད་པ་བྱེད་
ཅིང་འདུག །འདི་ཅི་ཡིན་གསུངས་པས། འདི་ཆོས་རྗེ་རྒྱལ་བ་རྒོད་ཚང་པ་སྐུ་འཁྲུངས་
པ་ཡིན་ཟེར། དེར་ངས་ཀྱང་འོད་གསལ་གྱི་ངང་ནས། ཡན་ལག་བདུན་པ་ཚར་གཅིག་
ཕུལ་གསུངས། དེ་ཡི་ཡུམ་དེ་མཐོང་ན་ངོ་ཤེས་པར་ཡོད། ཤ་རྩི་དཀར་མོ། གཟི་མིག་
རོག་གེ་བ། སྣ་རྒྱུད་བཟང་པོ། སོ་ལ་ཆུ་སྒོ་བག་ཙམ་ཡོད་པ་གཅིག་གསུང་འདུག །
དུས་ཕྱིས་ཉེ་གནས་ཤེས་རིན་ཞེས་བྱ་བས། ཆོས་རྗེ་རིན་པོ་ཆེའི་ཡབ་དེ་ཅི་འདྲ་
བ་གཅིག་གདའ། ཐུགས་འདུན་བཏང་ནས་གཟིགས་པར་ཞུ་ཞུས་པས། སྔགས་
བཙུན་བོང་གེ་ལྡིག་གེ་བ་ངམ་ནག་པ་ཡན་ལག་རགས་པོ་གཅིག་འདུག་གསུང་
། རྗེ་
གྲུབ་ཐོབ་རིན་པོ་ཆེའི་ལྕམ་མོ་གཟུངས་མ་ཞེས་བྱ་བ་དེ་ཡང་དེ་པའི་སྲས་མོ་ཁྱི་ལོ་མ་
གཅིག་ཏུ་འཁྲུངས་འདུག་གསུང་།
ནུབ་གཅིག་ཐུགས་ཀྱི་སྣང་བ་ལ་སྦལ་བ་ནག་པོ་ཤིན་ཏུ་ཆེ་བ་གཅིག་ཞལ་དུ་
ཞུགས། དེར་ཕྱག་ན་རྡོ་རྗེའི་ཏིང་ངེ་འཛིན་ལ་བཞུགས་པས། སྦལ་བ་དེ་ཐོན་པ་མ་
བྱུང་འདུག །དེར་ཞབས་ཀྱི་མཐིལ་དུ་ཡཾ་ཡིག་ལས་རླུང་གི་དཀྱིལ་འཁོར་གསལ་བཏབ།
པུས་མོར {སུམ་དོར}རཾ་ལས་མེའི་དཀྱིལ་འཁོར་གསལ་བཏབ་ནས་མེ་སྦར་བས། སྦལ་
པ་དེ་ཆུར་ཞུ་ནས་ཞལ་ནས་ཐོན་སོང་
། གདོན་ལུས་ལ་ཞུགས་ནས་བསྐྱེད་རིམ་བསྒོམ་
མི་བཏུབ་པར་འདུག་གསུང་། ཤཱཀྱ་རས་པའི་གོང་བྲག་ཕུག་གཅིག་ཏུ་ཁོང་གིས་ཕོ་
བའི་སྦང་མ་ཁྱེར་ནས་བསིངས་ནས་འཐུངས་པས་ཟླ་བ་གཅིག་གི་བར་དུ་ཆང་དུ་
199



ལོ་པཎ་གྱི་རྣམ་ཐར་ཕྱོགས་བསྒྲིགས།
མཚོ་དེ་
བྱུང་༑ ཁྱེད་ལ་ཆང་གང་ནས་བྱུང་ཟེར། ལྷས་བྱིན་བྱས་པས། ང་ལ་ཡོན་བདག་གལ་
ཅན་གཅིག་བྱུང་། སྐྱུར་ཐོང་ཟེར་བས་ཆུར་སོང་འདུག་གསུང་
། དེ་ནས་ཚུར་འབྱོན་
པའི་དགོངས་པ་མཛད་པས། བླ་མ་ཤཱཀྱ་རས་པས་མཚོ་དང་ར་ཞེས་བྱ་བའི་མཚོ་སྨན་
ལ་ཨུ་རྒྱན་པ་ཕར་མ་བཏང་ཞིག་གསུང་
། ཞེས་གསུང་བྱོན་པས། ཐུགས་ཀྱི་ཉམས་སྣང་
ལ༑ བུད་མེད་གཅིག་གིས་ཞབས་ལ་ལྕགས་སྒྲོག་འཇུག་ཏུ་བྱུང་
། དེར་འོད་གསལ་གྱི་
ངང་ནས་ཕྱག་ན་རྡོ་རྗེའི་ཏིང་ངེ་འཛིན་གསལ་བཏབ་ནས། མཚོ་ཡི་མཐའ་ལ་མེ་རིའི་
འཕྲེང་བས་ཡོངས་སུ་བསྐོར་ཏེ། མཚོ་དེ་ཕྱག་གིས་ཡོངས་སུ་དཀྲུགས་པས།
སྐམས་ནས་དེ་ཡི་ནང་ན་མཁར་གཅིག་འདུག་པ་དེར་བྱོན་པས། མཁར་དེའི་ནང་ན་
བུད་མེད་སྔོན་མོ་གཡུ་ཡི་ཐོད་ཅན་གཅིག་འདུག་གསུང་
། ས་བརྡུངས་གསེར་དངུལ་ལ་
སོགས་པ་སྤྱད་པ་རྣམས་བཏབ་ནས་དེ་བཤིག་ནས་བྱོན་ནོ། །ནངས་པར་ཤཱཀྱ་རས་
པ་བྱོན་ནས་ཁྱེད་ཀྱིས་ཅི་མཛད་དམ། དང་ར་ལྷ་མོ་ང་ཅན་བྱུང་ནས་ངའི་མཁར་
བཤིག །ཁོ་ལ་ཡང་ནུས་པ་ཆེན་པོ་འདུག་སྟེ། ང་ལ་ཡང་ནུས། ངས་ཀྱང་གནོད་པ་སྐྱེལ་
བར་ནུས་ཀྱི་ཟེར་བྱུང་གསུང་། མོས་མ་ཟུག་ན་འབྲོག་པ་ལ་ནད་རིམས་འོངས་པས་
ཐུགས་རྗེས་འཛིན་པར་ཞུ་ཁྱེད་མཁྱེན་ནོ་ཟེར་ནས་ལོག་སོང་ངོ༌
། །
དེ་ནས་གཟིགས་པས་མཚོ་ལན་གསུམ་ལུད། མོའི་སྐྱེས་ཁལ་གྱིས་ལུང་པ་རྩི་རིང་
{དིར}ལ་སོང་
། མོ་རང་མཛོ་མོ་གཅིག་ལ་ཞོན་ནས་རྒྱན་གྲོལ། སྐྲ་བྱིད། གོས་དུག་པོ་
གྱོན་ནས་འཆི་རྗེས་བོར་ནས་འདི་སྐད་ཟེར། སྣང་སྲིད་ཀྱི་ལྷ་སྲིན་སྡེ་བརྒྱད། མིང་པོ་
ལྷ་བཙན་ཉོན་ཅིག །ཕུག་གི་སྒོམ་ཆེན་པ་ཡ་གི་བཏེག་ནས་བསྙེན་བཀུར་བྱ་བསམ་
ནའང་། ཁོས་ང་བརྡུངས། ཁང་པ་བཤིག །ཆ་རྐྱེན་རྣམས་ཕུང་ལ་བཏང་
། ང་ཐོན་
པ་ཡིན་ནོ། །ཁྱེད་ཚོས་སྤང་(དཔང་)པོ་བྱོས་ཤིག །ཁོ་ལ་མཛེ་དམུ་ལུམ་པ་གཅིག་
200



རྣམ་ཐར་བྱིན་རླབས་ཆུ་རྒྱུན།
གཏོང་བ་ཡིན་ནོ་ཟེར། ལུང་པ་རྟ་པས་གང་འདུག །ཁྱེད་ཀྱི་མཛེ་ལ་ང་མི་འཇིགས་
ཏེ་སྙིང་རེ་རྗེ་སྙམ་ནས། སྤྱན་རས་གཟིགས་སུ་བསྒོམས་བདུད་རྩིས་ལུས་བཀྲུས་ནས་
འདོད་ཡོན་གྱིས་བརྒྱན་པ་སྔར་བས་ལྷག་པར་བྱིན་གྱིས་བརླབས་ནས་བཟོད་པར་
གསོལ་ནས་མ་ཐོན་པར་སྡོད་ཅིག་གསུངས་པས། ལུང་པ་དེ་ལེགས་པའི་ཀུ་དིར་དུ་
སོང་༑ ཤཱཀྱ་རས་པ་འཛུམ་བྱས་ནས་ཆང་ཁུར་བྱུང་། ཆོས་པ་བྱ་བ་དེ་འདྲ་ཡིན། ད་
མོ་དགའ་འདུག་ཟེར་རོ། །
དེ་ནས་ཡང་བླ་མ་ཤཱཀྱ་རས་པས་རྟ་སྒོའི་ལྷ་བཙན་ལ་ཨུ་རྒྱུན་པ་ཕར་མ་བཏང་
ཞིག་གསུངས་པས། ཁ་ཆར་ཆེ་དྲགས་ནས་གཤེགས་སུ་མ་བཅུག །སང་རྟ་སྒོའི་གངས་
དེ་མེ་ཡིས་བསྐོར་ནས་བསྲེགས་པས། རྟ་པའི་ཚོགས་ལུང་པ་ཁེངས་པ་ཙམ་བྱུང་
། ཁྱོད་
དང་ནུས་པ་འགྲན་པ་ཡིན་གསུངས་པས། ཁོ་ན་རེ། འདིར་རེ་ཞིག་བཞུགས་སུ་རེ་བ་
ལགས། དེའི་གཞུང་གི་བར་དུ་སྐྱེལ་ལམ་སྙམ་པ་ལགས་ཏེ། ད་བཞུད་ཅིག་ཟེར་ནས་
ལོག་སོང་གསུང་
། ཤཱཀྱ་རས་པ་དེ་ཡང་སྤྲུལ་པའི་སྐུ་ལས་ཀྱི་མཁའ་འགྲོ་སྤྲིན་བཞིན་
འདུ་བ་གཅིག་ཡིན་གསུང་
། {ང་ལ་ཡེ་ཤེས་ཀྱི་མཁའ་འགྲོ་མ་སྤྲིན་བཞིན་འདུ་བ་ཡིན་
གསུངས།}དེ་དག་གི་རྒྱུ་མཚན་ཡང་གསུངས་པར་གདའོ། །
སླར་ཡང་རྡོ་རྗེ་གླིང་དུ་བྱོན་པའི་ཚེ་ན་ཆོས་སྐྱོང་མ་ཧཱ་ཀ་ལས་མདུན་བསུ་ཞིང་
། །
རྒོད་ཚང་པ་ཞེས་གྲགས་པ་ཆོས་རྗེའི་སྐུ་གདུང་རིང་བསྲེལ་རྣམས་ཀྱི་དྲུང་དུ་རང་
གི་སྐུ། །
ས་ལ་སྡེབ(རྡེབ)ཅིང་གསོལ་བ་བཏབ་ཚེ་ཆོས་རྗེའི་ལུང་བསྟན་ཐོབ་ནས་འགྲོ་བཟང་
དྲུང་དུ་བྱོན། །
201



ལོ་པཎ་གྱི་རྣམ་ཐར་ཕྱོགས་བསྒྲིགས།
ཆོས་རྗེའི་རྟེན་བཞེངས་གདན་ས་རྒྱས་པར་མཛད་ཅིང་དངོས་གྲུབ་རྫས་ལ་དཔའ་
བོའི་དགའ་སྟོན་མཛད། །
དེ་ནས་ལུག་གི་ལོ་ལ་ཆོས་རྗེ་རིན་པོ་ཆེ། རྒྱལ་བ་རྒོད་ཚང་པ་ཆེན་པོ་དེའི་
གདན་ས་བར་འབྲོག་དཔལ་གྱི་རྡོ་རྗེ་གླིང་དུ་བྱོན་པས། ཆོས་སྐྱོང་ཡེ་ཤེས་མགོན་པོ་
འཁྲབ་ཀྱིན་བསུ་བ་ལ་བྱོན། ཕྱགས་ཕེབས་པའི་ཚེ་ཆོས་རྗེ་རིན་པོ་ཆེ་ཡིད་བཞིན་གྱི་
ནོར་བུ་རིན་པོ་ཆེ་ལྟ་བུ་དེ་ནི་མི་བཞུགས། གྲྭ་པ་ཐམས་ཅད་ནི་རི་ལ་གྱེས་ནས་གདན་
ས་སྟོངས་པ་འདྲ་བ་གཅིག་ལས་མི་འདུག །ཆོས་རྗེ་རིན་པོ་ཆེ་རང་གི་གསུང་གིས། ཕྱི་
རྟེན་ནང་རྟེན་གང་ཡང་མ་བྱེད། གདན་ས་མ་འཛུགས་ཞེས་པ་ལ་སོགས་པའི་བཀའ་
ནན་ཆེན་པོ་མཛད་པ་ལ་བརྟེན་ནས། གདུང་ཁང་གི་སོ་ཕག་རྣམས་ལ་ཚ་ཚ་ཁང་བུ་
ཞིག་བཞེངས་ནས། སྒོམ་མ་འགའ་ཞིག་བླ་མ་མཆོད་པ་འབུལ་ཞིང་འདུག །དེར་ཆོས་
རྗེ་རིན་པོ་ཆེ་པ་དང་མཆེད་གྲོགས་རྣམས་དྲན་ནས་མང་པོ་བཤུམས། ཆོས་རྗེ་མི་
བཞུགས་དབྱིངས་ལ་གཤེགས། །ཞེས་པ་ལ་སོགས་པའི་སྨྲེ་སྔགས་མང་པོ་བཏོན། ཕྱག་
མང་པོ་བཙལ། ཡན་ལག་བདུན་པ་གཅིག་ཕུལ། དེའི་དུས་ན། ན་བཟའ་ཕྱིང་པ་དཀར་
པོ་ཞིག་དང་རྣ་བ་ལྤགས་པའི་དབུ་ཞྭ་ཞིག་ཡོད་པས་སྒོམ་མ་རྣམས་ཀྱིས་ངོ་མ་ཤེས་
པར་ལུག་རྫི་རང་དད་པ་ཅན་ཞིག་འདུག་ཅེས་ཟེར་སྐད། དེ་ཡི་མཚན་མོ་འོད་གསལ་
གྱི་ངང་དུ་ཆོས་རྗེ་རིན་པོ་ཆེ་རྒྱལ་བ་རྒོད་ཚང་པ་བྱོན་ནས། བུ་མོས་པ་སྐྱེད་ལ་བྱ་ཡི་
ལོ་ལ་རྡོ་རྗེ་གདན་དུ་རྒྱུག །དགེ་སྦྱོར་འཕེལ་པོ་ཡོང་གསུང་
།
ཡང་ནུབ་གཅིག་འོད་གསལ་གྱི་ངང་དུ་ཆོས་རྗེ་རིན་པོ་ཆེ་རྒྱལ་བ་རྒོད་ཚང་པ་
གཟི་བརྗིད་དང་བྱིན་རླབས་དཔག་ཏུ་མེད་པ་མངའ་བ་དང་མཇལ་ནས། ཆོས་རྗེ་
202



རྣམ་ཐར་བྱིན་རླབས་ཆུ་རྒྱུན།
རིན་པོ་ཆེའི་ཞལ་ནས། འགྲོ་བ་བཟང་མོ་འཆི་བར་འདུག་པས་མོ་ཅན་དུ་སྐོར་གཅིག་
འཕྲད་དུ་སོང་གསུང་། དེར་འབྱོན་པར་ཆས་པས་མཁའ་འགྲོ་མ་འགྲོ་བ་བཟང་
མོ་གངས་བུ་ལེའི་མགུལ་ན། སྒྲུབ་པ་མོ་སྐལ་བཟང་དང་
། སྒྲུབ་པ་མོ་བྱང་སྐྱོང་དང་
།
མཁའ་འགྲོ་མ་འགྲོ་བ་བཟང་མོ་རང་གི་བུ་མོ་དང་བཅས་པ་བཞུགས་པ་ལ། མཁའ་
འགྲོ་མ་འགྲོ་བ་བཟང་མོའི་ཞལ་ནས། ལྟོས་དང་བླ་མ་ཨུ་རྒྱན་པ་སྤྱན་གསུམ་དང་ལྡན་
ཞིང་མཆེ་བ་བཞི་གཙིགས་པ། རུས་པའི་རྒྱན་དྲུག་གིས་བརྒྱན་ནས་འཁོར་ཨུ་རྒྱན་གྱི་
མཁའ་འགྲོ་མའི་ཚོགས་དཔག་ཏུ་མེད་པ་དང་བཅས་ནས་འབྱོན་གྱིན་འདུག་ལྟོས་
དང་ཟེར་སྐད། དེར་རྗེ་གྲུབ་ཐོབ་རིན་པོ་ཆེ་པ་ལ་ཞབས་ཏོག་པ་བཀྲ་ཤིས་དཔལ་དང་
གཉིས་ཀྱིས་བྱོན་ནས་མཇལ། ཕྱག་འཐེན་མཛད་པས། མཁའ་འགྲོ་མ་འགྲོ་བ་བཟང་
མོའི་ཞལ་ནས། སློབ་དཔོན་ཇོ་བཙུན་གྱིས་ཆགས་ཕེབས་པ་ཤིན་ཏུ་ཐུགས་ལ་བཏགས།
ཆོས་རྗེ་རིན་པོ་ཆེ་པ་སྐུ་མྱ་ངན་ལས་འདས་ན་ཡང་ཁྱེད་བུ་ཆེན་འགྲོ་དོན་དཔག་ཏུ་
མེད་པ་འགྲུབ་པ་མང་པོ་བཞུགས་པ་ཡིན། ཁྱེད་རྣམས་ཀྱི་སྐུ་ཚེ་དང་འཕྲིན་ལས་ངའི་
ལག་ན་ཡོད་པ་ཡིན། ང་ལ་མི་གཤེགས་པར་ཞུ་གྱིས་ལ་ང་ལ་ཞུ་བ་ཕུལ་མཛོད་གསུངས་
པས༑ རྗེ་གྲུབ་ཐོབ་ཆེན་པོའི་ཞལ་ནས། ཞུ་བ་རང་མི་བགྱིད་དོ། །ཁྱེད་རང་ནམ་
གཤེགས་ཙ་ན་གཤེགས་གསུང་།
ཡང་མཁའ་འགྲོ་མ་འགྲོ་བ་བཟང་མོའི་ཞལ་ནས། སློབ་དཔོན་ཇོ་བཙུན་དེ་སྐད་
མ་གསུང་པར་བཞུགས་པར་ཞུ་གསུངས་ཤིག་ཅེས་གསུངས། ཡང་ཞུ་བ་རང་མི་འབུལ་
ལོ༑ །སྐྱེས་མོ་རང་ནམ་གཤེགས་ཙ་ན་གཤེགས་ཤིག་གསུང་
། དེ་མ་ཐག་ཏུ་དབུ་ལྕོག་
མཛད་ནས་བསྙུང་བ་མེད་པར་གྲོངས་སོ། །དེར་ཧ་ལས་ནས་དྲུང་དུ་བྱོན་ནས་གཟིགས་
པས་ཀྱང་གྲོངས་ཚར་ནས་འདུག་གསུང་
། དེར་ཕྱག་ཐུགས་ཁར་ཐལ་མོ་སྦྱར་ནས་སྐྱེ་
203



ལོ་པཎ་གྱི་རྣམ་ཐར་ཕྱོགས་བསྒྲིགས།
མོ་མི་གཤེགས་པར་ཞུ
།
སེམས་ཅན་གྱི་དོན་ལ་བཞུགས་པར་ཞུ་ཞེས་ཐུགས་འདུན་དང་
བཅས་ནས་ཡང་ཡང་གསུངས་པས། སྤྱན་གཟིགས་བྱུང་ནས་ད་འཕྱིས། ངས་ལུས་
གཅིག་བླངས་ཟིན་གསུང་
། སྔར་གྱི་སྐུ་ཤའི་མདོག་དེ་མེད་པར་སེར་ལོག་སོང་འདུག་
གསུང་།
དེ་ནས་གདན་ས་དཔལ་གྱི་བར་འབྲོག་རྡོ་རྗེ་གླིང་དུ་བྱོན་ནས་དཔལ་ཡེས་དང་
དཔོན་སྲིན་པོ་གདོང་པ་གསུམ་གྱིས་ཆང་ཚོད་གཅིག་ལ་དམ་ཚིག་གི་རྫས་བྱས་ནས་
ཚོགས་འཁོར་མཛད་པས། དེ་ཡི་ཚེ་རྗེ་གྲུབ་ཐོབ་ཆེན་པོའི་ཞལ་ནས། སྔོན་ཛ་ལན་དྷ་
རར་འོ་སྐོལ་གསུམ་གྱིས་འཚོགས་ནས་ཚོགས་འཁོར་བྱས་པ་ལ། ད་རང་རེ་ཚོ་ལྷན་
ཅིག་ཚོགས་འཁོར་བྱེད་པ་རང་མི་ཡོང་བྱས་ཏེ་བྱུང་པ་ཡིན་ནོ་གསུང་
། ཆང་ཚོད་གཅིག་
པོ་དེ་ལ་ཞག་ལྔ་བཙགས་ཚད་ཆང་དུ་བྱུང་པས། རྗེ་གྲུབ་ཐོབ་ཆེན་པོའི་ཞལ་ནས། འདི་
ལ་མཛད་པ་མི་ཡོང་པར་འདུག་པས། ད་དུང་ཆུ་སྒྲུབ་གསུངས་ནས། སྦང་མ་ཕ་བོང་གི་
སྟེང་དུ་ཕོ། རྒོངས་མོ་སྐྱེམས་སུ(སྐེམ་དུ་བཅུག}བྱུང་ནས། སྦང་མ་སླར་སུམ་དུ་བྱོན་
པས༑ སྦང་མ་དེ་སླར་གླུམ་བཟང་པོ་དྲི་དང་བཅས་ནས་ལངས་པ་ལྟར་ཆིག་ཆིག་ཟེར་
ཞིང་འདུག །ཡང་གསིངས(བསིངས)ཏེ་བཙགས་པས་ཀྱང་ཆང་དུ་བྱུང་
། དེ་ནས་དཔོན་
སྲིན་པོ་གདོང་པ་ལ་འགྲོན་ཞིག་བྱུང་བ་ལ་བྱིན་པས་སིངས་པོར་སོང་འདུག་ཟེར།
ཡང་དེ་རུ་ཕྱེ་ཕྲུ་བ་གང་ཟླ་བ་གཅིག་ཟོས་པས་མ་ཟད། དཔོན་སྲིན་པོ་གདོང་པ་བྱོན་
ནས་ཕྱེ་མ་ཟད་དམ་ཟེར། ད་ང་འགྲོ། འདི་ལ་ཟད་དོགས་མི་འདུག །ཚོགས་པ་ལ་ ་ཁྱེ་
བྱས་པས་ཚོགས་པ་དྲུག་ཅུ་ལ་ཟན་གོང་རེ་འགྱེད(ཁྱེད}སོང་
།
དེ་ནས་རྗེ་གྲུབ་ཐོབ་རིན་པོ་ཆེ་པས། རྡོ་རྗེ་གླིང་གི་དབུ་ཆེ་རྣམས་བསྡུས་ནས།
ཆོས་རྗེ་རིན་པོ་ཆེའི་གདན་སའི་རྟེན་འབྲེལ་སྒྲིག་པའི་བཀའ་གྲོས་མཛད་པས། དབུ་
204



རྣམ་ཐར་བྱིན་རླབས་ཆུ་རྒྱུན།
ཆེ་རྣམས་ན་རེ། ཆོས་རྗེ་རིན་པོ་ཆེ་སྐུ་འདའ་ཁར་གདན་ས་མ་འཛུགས། རྟེན་ཚ་ཚ་
རྡོག་པོ་གཅིག་ཀྱང་མ་བཞེངས། བུ་སློབ་རྣམས་ལ་བསྡུས་པའི་སྦྱིན་གཏོང་མ་བྱེད།
ངའི་གདན་ས་ཕྱོགས་མེད་ཀྱི་རི་ཁྲོད་ཡིན་པས། སྒྲུབ་པ་ཕོ་མོ་རྣམས་རི་ལ་གྱེས། རི་
ཁྲོད་ཀྱི་གདན་ས་སུས་ཟིན་པ་དེ་ཡིས་ངའི་གདན་ས་ཟིན་པ་ཡིན་གསུང་པའི་གསུང་
དམ་ཚིག་དང་བཅས་པ་དེ་བྱོན་པ་ཡིན་ལགས་པས། གདན་ས་དང་རྟེན་བཞེངས་
རང་བྱེད་མི་ནུས་ལགས་ཞེས་ཞུས་པས། རྗེ་གྲུབ་ཐོབ་ཆེན་པོའི་ཞལ་ནས། ཆོས་རྗེ་
རིན་པོ་ཆེ་ཞི་བར་གཤེགས་པའི་དུས་ན་ང་མེད་པས་བཀའ་རྒྱུའི་ཁོངས་ན་ང་མེད་
གསུངས་ནས། ལི་ཤིན་ཏི་ནས་བཟང་སྨན་གྱི་དོས་ལྔ་ཙམ་ཉོས་ནས། གདན་ས་རྡོ་རྗེ་
གླིང་༑ ཐུད་ཀྲ། དགའ་ལྡན་གླིང་། སྟེང་འགྲོ་རྣམས་སུ། རྗེ་རིན་པོ་ཆེའི་སྐུ་ལྡེར་བཟང་
སྨན་དང་དར་ཟབ་ཀྱི་རྒྱུ་ལས་བཞེངས། རྡོ་རྗེ་གླིང་དུ་གདུང་ཁང་གི་ཚ་ཚ་ཁང་པ་ལ་
ཟ་འོག་གི་ན་བཟའ་གསོལ། གཙུག་ལག་ཁང་བཞེངས། གྷ་ཊི་ར་བཟང་པོ་བཙུགས།
མར་མེ་དང་དུས་ཀྱི་མཆོད་པའི་གཞི་བཙུགས། གདན་ས་ར་ལུང་ནས་གདན་ས་པ་
སྤྱན་དྲངས་ནས། ཆོས་རྗེ་རིན་པོ་ཆེའི་གདན་ས་དར་ཞིང་རྒྱས་པར་མཛོད། རྡོ་རྗེ་
གླིང་པའི་གཙོ་རྒན་ཡིན། ཞེས་པའི་གསུང་བྱོན་པར་གདའ།
ཡར{བར}འབྲོག་གླུ་བ་མཁར་དུ་བཞུགས་པའི་ཚེ།
ཙོ། །
འཇིག་རྟེན་ཡམས་ནད་བྱིན་རླབས་སྟོབས་ཀྱིས་ཞི།
ནམ་མཁའ་ལས་ནི་བདག་པོ་མེད་པའི་སྒྲ། །
བིར་ཝ་པ་ལ་སོགས་པ་ཡིན་ཞེས་གསན། །
205



ལོ་པཎ་གྱི་རྣམ་ཐར་ཕྱོགས་བསྒྲིགས།
དེ་ནས་བར་འབྲོག་བླ་བ་མཁར་ཞེས་བྱ་བའི་རི་ལ་བཞུགས། རྒྱལ་ཁམས་སུ་
ནད་དྲག་པོ་བྱུང་བ་ལ། དཀོན་མཆོག་ལ་གསོལ་བ་བཏབ་ཅིང་ཆོས་སྐྱོང་ལ་གཏོར་མ
བཏང་ནས། ལྷ་དབང་ཕྱུག་གི་བུ་མོ་དུང་སྐྱོང་མ། །ཀྱེ་གསོན་ཅིག་བཀའ་སྡོད་ཆོས་སྐྱོང་
རྣམས། །ཁྱེད་མཐུ་དང་རྫུ་འཕྲུལ་སྟོབས་ལྡན་ཞིང་། །ནུས་པའི་བཀོད་པ་དཔག་ཏུ་
མེད༑ །ཅེས་པ་ལ་སོགས་པས་བཀའ་བསྒོ་བ་མཛད་པས། ནད་ཡམས་དེ་འཕྲལ་དུ་
ཆད༑ ནུབ་ཅིག་འོད་གསལ་གྱི་ངང་དུ་ནམ་མཁའ་ལས་བདག་པོ་མེད་པའི་སྒྲ་ལས། ཀྱེ་
སྐྱེས་བུ་ཁྱེད་བིར་ཝ་པ་ཡིན། ཞེས་པ་དང་། ལ་བ་པ་ཡིན་ཞེས་པ་དང་། ནག་པོ་སྤྱོད་
པ་ཡིན་ནོ་ཞེས་པ་བྱུང་གསུང་
། ཡང་ནུབ་གཅིག་འོད་གསལ་གྱི་ངང་ན་གཡག་ཁྱུ་ཆེན་
པོ་གཅིག་དང་བོང་བུ་དང་དྲེའུ་ཁྱུ་གཅིག་སྐྱེས་དང་བཅས་པ་སྙ་ནམ་གྱི་ཕྱོགས་སུ་
བཏེགས་སོང་། ནངས་པར་ཆོས་སྐྱོང་མགོན་པོའི་སྐྱས་བཏེགས་སོང་
། ང་ནི་འགྲོ་བ་
ཡིན་ཞེས་གསུངས་པས། རྡོ་རྗེ་གླིང་ན་གཞི་བདག་རྒད་པོ་ཀླུ་བསས་ཞེས་བྱ་བ་ཞིག་
ཡོད་པ་དེ་མ་དགའ་བར་ཁ་བ་ཡང་ནས་ཡང་དུ་བཏང་ནས་སྐྱེལ་དུ་བྱུང་ཡང་
། ཁ་
བའི་ཁྲོད་ནས་དཔལ་རྡོ་རྗེ་གླིང་ནས་གདན་བཏེག་གོ། །
བདེ་ཆེན་སྡིངས་སུ་གནོད་པ་ཕྲ་མོ་རྣམས། །
གདམས་པའི་སྟོབས་ཀྱིས་སྐད་ཅིག་ཉིད་ལ་ཞི། །
ལྷ་ཡིས་སྤྱན་གྱིས་ལྐོག་གྱུར་རྣམས་ཀྱང་གཟིགས། །
གཞི་བདག་བྱང་ཆུབ་མཆོག་ཏུ་སེམས་བསྐྱེད་དོ། །
དེ་ནས་དཔལ་བདེ་ཆེན་སྡིངས་ཀྱི་ནགས་ཁྲོད་ལ་བྱོན་ནས། ཉེ་གནས་ཤེས་
206



རྣམ་ཐར་བྱིན་རླབས་ཆུ་རྒྱུན།
རིན་ལ་རྗེ་གྲུབ་ཆེན་རིན་པོ་ཆེའི་ཞལ་ནས། ཁོ་བོ་བྱའི་ལོ་རྡོ་རྗེ་གདན་དུ་འགྲོ། དེའི་
བར་དུ་འདིར་སྡོད་པ་ཡིན། ཁྱེད་ལ་རྒྱགས་ཅི་ཡོད། ཁྱེད་དཀའ་ཐུབ་བྱེད་ཀྱིན་ཡོད་
ན་ང་ཡང་དཀའ་ཐུབ་བྱེད་པ་ཡིན་གསུང་། དེར་ཉེ་གནས་ཤེས་རིན་གྱིས། ནས་བྲེ་
བཅུ་གཉིས་ཙམ་གྱི་ཞིབ་ཕུལ། གཞན་དོ་བའི་རྩ་བ་ལོ་མ་སྡོང་བུ་ལ་སོགས་པ་སྔོ་རྔད་ལ་
གསོལ་གྱི་འཐིལ(མཐིལ)མ་མཛད་ནས་བཞུགས། དཔལ་བདེ་ཆེན་སྡིངས་ཀྱི་དོ་ཀོན་
ཡིན༑ ཞེས་ཀྱང་གསུང་། ཉིན་གཅིག་གི་ཚེ་དཔལ་བདེ་ཆེན་སྡིངས་ནས་དགའ་ལྡན་
གླིང་དུ་བྱོན་པས་གདུགས་ཚོད་ལ་བབས་ནས་ཡོན་བདག་མོ་ཆོག་སྐྱིད་ཅེས་བྱ་བ་
ནས་ཐང་བཀྲམ་ནས་དེ་བསྲུང་ཞིང་འདུག་པ་ལ། ང་ལ་གདུགས་ཚོད་དྲོངས་གསུངས་
པས༑ གདུགས་ཚོད་དྲངས་པ་མཆི་ཡིས། སློབ་དཔོན་རང་ནས་ཐང་དུ་སྲུང་རོགས་
མཛོད་ཅིག་ཟེར་ཏེ། མོ་ཁྱིམ་དུ་གདུགས་ཚོད་བྱེད་དུ་སོང་བས་ཐུགས་ཀྱིས་སྲན་ཟན་
དང་ལ་ཕུག་ཞོ་ལ་སྦྱར་བ་ཞིག་ཡོང་བ་མཁྱེན་ནས། ཕྱག་ན་ཡར་རྒྱུག་ཅིག་ཡོད་པས་
མོའི་ནས་ཐང་འཁྲུག་གིན། ཆོག་སྐྱིད་སྦུར་མོ་ལས་མི་ཡིན། །སྲན་ཟན་ལ་ཆབ་ཟ་མི་
ཡིན༑ །ཞེས་མགུར་གསུངས་ཤིང་བཞུགས་པས། ཡོན་བདག་མོས་སྲན་ཟན་དང་ལ་
ཆབ་ཁྱེར་ཡོང་ནས་དྲངས་སོང་
།
དཔལ་བདེ་ཆེན་སྡིངས་ན་བཞུགས་པའི་ཚེ། ཉེ་གནས་ཤེས་རིན་དང་འགྲོགས་
ནས་དྭ་བའི་བརྐོར་བྱོན་པས། ཤིང་གི་འཛེར་པས་སྙན་དྲལ་བས། རྗེ་གྲུབ་ཐོབ་རིན་པོ་
ཆེ་པའི་ཞལ་ནས། ཅི་ཡང་མི་ལྟོ་གསུངས་ནས། འཁྲུལ་འཁོར་གཅིག་མཛད་པས་དེ
ཉིད་དུ་གཅིག་ཏུ་འབྱར། ཡང་ཞབས་ལ་རྨ་བྱུང་བས་འཁྲུལ་འཁོར་རེ་མཛད་པས་
འཕྲལ་དུ་སོས་ཏེ། རྗེ་གྲུབ་ཐོབ་རིན་པོ་ཆེའི་ཞལ་ནས། གཏུམ་མོའི་གདམས་ངག་མེད་
ན་ངས་སྲོག་བཙོངས་པ་རང་མང་དུ་བྱས། དཔལ་ལྡན་འབྲུག་པའི་ཁྱད་ཆོས་རོ་སྙོམས་
༤
207



ལོ་པཎ་གྱི་རྣམ་ཐར་ཕྱོགས་བསྒྲིགས།
འདི་ལ་ང་ཁྱིས་ཁྲག་རྙེད་པ་འདྲ་བ་གཅིག་བྱས་ནས་ཉམས་སུ་བླངས་པ་ཡིན། དགེ་
བའི་བཤེས་གཉེན་ཕལ་མོ་ཆེ། རོ་སྙོམས་ལ་བཤད་པ་མཛད་པ་ཡིན་གསུང་
། ཡང་
ཉེ་གནས་ཤེས་རིན་གྱིས་ཞབས་ཏོག་ཞུས་ནས་བདེ་ཆེན་སྟེང་གི་ཕུ་ལ་ཡར་ལ་བྲག་ཕུག་
འཚོལ་དུ་བྱོན་པས། རྗེ་གྲུབ་ཐོབ་རིན་པོ་ཆེ་པ་སྤྱན་རྩ་ཧུར་མཛད་ནས། གཞི་བདག་
ཚོ་སྡོད་ས་འཚོལ་ཅིག །(གལ་ཏེ་ཕུག་མི་འཚོལ་ན།} ང་ནི་འགྲོ་བ་ཡིན་ནོ། །ཞེས་
གསུངས། ཉེ་གནས་ཤེས་རིན་ན་རེ། བླ་མ་ནི་གཤེགས་པར་ཡོད་དོ། །གཞི་བདག་
ཚོ་ནུས་པ་བསྐྱེད་ལ་འབྱོན་དུ་མ་འཇུག་ཅིག་ཟེར་བས། ཞབས་ལྷམ་སྨྱུག་མས་ཕུག་
ནས་རྨ་བྱུང་བས། གཞི་བདག་ལ་གཟིགས་སྟངས་དྲག་པོ་མཛད་ནས་ཁྱོད་ལ་ང་ཡིས་
བལྟ་ཡིས་གསུངས་པས། ས་རྡོ་རི་བྲག་ཐམས་ཅད་འདར་ཤིག་ཤིག་འདུག །དེ་འགྲོག་
{འཕྲོ}ལ་མད་ཀྱང་འཇིགས་མི་དགོས་གསུངས་ནས་སེམས་བསྐྱེད་གནང་
། དེ་མན་
ཆད་དཔལ་བདེ་ཆེན་སྟེངས་ཀྱི་གཞི་བདག་ཚོ་སེམས་བསྐྱེད་གནང་བའི་བླ་མ་ཡིན་
ཟེར་ན་ཤིན་ཏུ་མོས་པར་འདུག །དཔལ་བདེ་ཆེན་སྟེང་གི་གཞི་བདག་ཐམས་ཅད་
དཔའ་བོ་དང་མཁའ་འགྲོའི་རྣམ་པར་སོང་འདུག་གསུང་། ཞབས་ཕུག་པའི་རྨ་ལ་
འཁྲུལ་འཁོར་མཛད་པས་བདེ་མེར་མེར་འདུག་གསུངས་ནས་འཕྲལ་ལ་སོས་ །
རྗེ་གྲུབ་ཐོབ་རིན་པོ་ཆེའི་ཞལ་ནས། ངའི་གདམས་ངག་ཟབ་མོས་ལུས་དུམ་བུར་
སོང་བ་ཡང་འབྱར་ནས་སོང་
། ཨུ་རྒྱན་འཁོར་བའི་ནང་དུ་ནང་འཐབ་བྱས། གཅིག་གི་
ལག་པ་ཆད་པ་ལ་བརྟེན་པས་འཕྲལ་ལ་འབྱར་སོང་གསུང་
། རྨ་ལ་འཁྲུལ་འཁོར་བྱེད་པ་
ངའི་ཁྱད་ཆོས་འདི་ཞིང་སྐྱོང་གི་མཁའ་འགྲོས་བྱིན་པ་ཡིན་གསུང་
། ཉེ་གནས་ཤེས་རིན་
གྱིས་སྐུ་ཐང་དང་ན་གཟའ་རྣམས་ལ་དྲི་ཞིམ་པོའི་ངད་ཚིལ་འདུག་པ་འདི་ཅི་ལགས་
ཞེས་ཞུས་པས། བྱང་ཆུབ་ཀྱི་སེམས་འཛད་པ་མེད་པར་བརྟན་པའི་ནུས་པ་ཡིན་གསུང་
།
208



རྣམ་ཐར་བྱིན་རླབས་ཆུ་རྒྱུན།
ཉིན་གཅིག་རྗེ་གྲུབ་ཐོབ་རིན་པོ་ཆེའི་ཞལ་ནས་ཉེ་གནས་ཤེས་རིན་ལ། མདང་
རྨི་ལམ་ཅི་འདྲ་ཞིག་བྱུང་གསུང་
། རྗེ་གྲུབ་ཐོབ་རིན་པོ་ཆེ་པས་ཤཱཀྱ་རས་པ་ཡིན་ཟེར་
བ་གཅིག་ཟངས་གཅིག་དུཏུ)འཚོད་པ་གཅིག་རྨིས་ལགས་ཞེས་ཞུས་པས། ཁྱོད་ཀྱང་
བཏུབ་པར་འདུག །རིག་པ་དྭངས་ཚད་ཡིན། ང་ལ་འབྱུང་པོ་ཞིག་བྱུང་བ་དེ་བསྲེགས་
པ་ཡིན་གསུང་
། མ་བསྲེགས་ན་འགྲམ་གྱི་མི་ཐོག་གཅོད་པར་འདུག །ནད་རིམས་ཡོད་
པ་དེ་ནས་མར་ཆད་དོ། །
ཡང་རྗེ་རིན་པོ་ཆེའི་ཞལ་ནས། ཉེ་གནས་ཤེས་རིན་ལ་བོས་ནས་མདང་རྨི་ལམ་
ཅི་བྱུང་གསུང་། ཇོ་མོ་སྣ་འུར་མས་མར་སྤགས་ཤིག་བྱིན་པ་རྨིས་ལགས་ཞུས་པས།
མར་སྤགས་དང་བཤོས{ཞོ}དང་ཐུ་ལུ་ཁྱེར་ནས་ཡོང་གིན་ཡོད་གསུངས་པས། དེ་མ་
ཐག་སྒོམ་མ་སྣ་འུར་མ་ཞེས་བྱ་བས་མར་སྤགས་དང་བཤོས་རྡོག་གཅིག་དང་
། ཉུང་མ་
ཁ་ཡར་ཞིག་ཁྱེར་ནས་བྱུང་
། དེ་གདུགས་ཚོད་དྲངས་སོ། །
ཡང་རྗེ་གྲུབ་ཐོབ་ཆེན་པོའི་ཞལ་ནས། ཉེ་གནས་ཤེས་རིན་ལ་རང་རེ་གཉིས་ལ་
ཤ་སྟེར་བ་གཅིག་འདུག་གསུང་། ཁྱོད་ལ་ཤ་རུས་པ་མེད་པ་གཅིག་འདུག །ང་ལ་རུས་
པ་ཅན་ཆེ་བ་གཅིག་འདུག་སྟེ་ཡུས་ཆེན་པོ་བྱས་ནས་འཇུ་དཀའ་མོ་འདུག །འདི་བཞིན་
མིན་ན་ལྟོགས་ཟུགས་ལ་མི་ཟུག་པར་འདུག་གསུང་།
གནས་དེར་འདོད་ཁམས་དབང་ཕྱུག་ལྷ་མོ་གཟིགས། །
མཁའ་འགྲོའི་གསུང་ལས་སྐུ་ཚེའི་ཚད་གསན་ཅིང་། །
ཁྱེད་ཉིད་རྗེ་བཙུན་རས་ཆུང་པ་ཞེས་གསན། །
རི་ དྭགས་ལ་ཡང་བསམ་གཏན་མངོན་སུམ་མཛད། །
209



ལོ་པཎ་གྱི་རྣམ་ཐར་ཕྱོགས་བསྒྲིགས།
དེ་ནས་རྗེ་གྲུབ་ཐོབ་རིན་པོ་ཆེའི་ཞལ་ནས། ད་ང་ལ་ཚེ་འདི་ཡི་འདུན་མ་བསྒྲུབ་
པའི་རྟོག་པ་སྐད་ཅིག་ཙམ་ཡང་མི་འདུག །ངའི་ལས་ཐམས་ཅད་ཚར་འདུག་གསུང་
།
ང་ལ་བློ་དགོངས་པ་གསུམ་ཡོད། གསུམ་པོ་དེ་གང་བྱས་ཀྱང་ཚེ་འདི་ཡི་ལྷད་འཁྲིས་
མི་འདུག །ནུབ་ཕྱོགས་ཀྱི་རྒྱལ་པོ་ཧུ་ལུ་ཧུ་ཅན་ན་སེམས་ཅན་གྱི་མགོ་ལུད་ཕུང་
ཙམ་ཡོད་དེ། དེར་ཕྱིན་ནས་འགྲོ་དོན་བྱས་ན་འགྲོ་བ་ལ་ཕན་ཆེ་བར་འདུག་པ་ལ།
ང་རང་གི་ཚེ་ལ་གཟན་ཞིང་འཁོར་མི་དག་པ་གཅིག་ཡོང་པར་འདུག །ཡང་ན་ཨ་ཡཾ་
ག་པར་པ་ཏ་རྒྱལ་པོའི་བུ་ཐམས་ཅད་སྒྲོལ་གྱིས་སྲས་ཕ་མ{ཕོ་མོ}གཉིས་བཙུན་མོ་
དང་བཅས་པ་སྦྱིན་པར་བཏང་བས་རི་འདྲ་བ་གཅིག་ལ་བྱིན་ནས། འཇིག་རྟེན་བློས་
བཏང་གིས་མགོ་བཏོན་ཏེ་སློབ་མ་རྟོགས་ལྡན་འགའ་ཞིག་བསྟེན་ནས་ཆོས་སམ་དེ་
ཡང་ཁོས་བྱས་ཟེར་བ་གཅིག་བྱེད། ཡང་ན་གཞི་མི་འཛིན་པར་བོད་ཀྱི་རི་དགོན་རྣམས་
སུ་འཕོས་ཀྱིན་འགྲོ་དོན་བྱེད་པ་ཡིན་ཏེ། བོད་ན་དགེ་བཤེས་རྣམས་ཕྲག་དོག་གིས་
འཛིངས་པའི་ས་ཆ་འདིར་ཆགས་སྙམ་པ་རང་མི་འདུག །འོན་ཀྱང་བོད་དུ་ཆགས་
པའི་རྒྱུ་མཚན་གཅིག་ཡོད། དེ་གང་ཡིན་ན་ཆུ་བོ་གང་གཱ་ཚུན་ཆད་ན་གྲུབ་ཐོབ་གླིང་
རས་པ་རྟོགས་པ་མཐོ་བར་གྲགས་འདུག །གསང་སྔགས་བླ་ན་མེད་པའི་དགོངས་པ་
ཕྱིན་ཅི་མ་ལོག་པ་ཞིག་བཤད་ན། གྲུབ་ཐོབ་གླིང་རས་པ་བས་ངེད་མི་ཞན་ནམ་སྙམ།
གཞན་ལ་གསང་བ་ལས། སྐལ་བ་ཅན་སྐྱེ་བ་གཅིག་གིས་རྡོ་རྗེ་འཛིན་པའི་སར་བགྲོད་
པར་བྱེད་པའི་ལམ་ཟབ་མོ་རྡོ་རྗེ་གསུམ་གྱི་བསྙེན་སྒྲུབ་གང་ཟག་གི་བརྒྱུད་པས་བར་
མ་ཆོད་པར་ཡོད། ལོ་ཙ་བ་རང་ཡང་ང་མི་ཞན་ཅིང་མི་ཆུང་པ་ཡིན། ངས་བསམས་
པས་རྣལ་འབྱོར་བླ་ན་མེད་པའི་རྒྱུད་ཀྱི་ལག་ལེན་ཕྱིན་ཅི་མ་ལོག་པ་ཞིག་འཛུགས་པ་
ལ་སངས་རྒྱས་ཀྱི་བསྟན་པའི་གཞུང་བོད་ལས་དྲག་པ་རང་གཞན་ན་མི་འདུག །དེ་
210



རྣམ་ཐར་བྱིན་རླབས་ཆུ་རྒྱུན།
ཡི་ཕྱིར་བརྒྱུད་འཛིན་བོད་དྲག་ཅིང་། རང་གི་ཚེ་ལ་ཡང་གཟན་པ་འདྲ། རྨི་ལམ་ན་
བུད་མེད་གཅིག་གིས་ཤིང་བུ་ལ་རི་མོ་ཞིག་བྲིས་ནས། ཁྱོད་ཀྱིས་ལོ་འདི་ཡི་ཉིས་བཏབ་
ཅིག་ཐུབ་ཟེར་ཏེ། དེ་ཡི་དབང་དུ་བྱས་ན་དགུ་བཅུ་རྩ་དྲུག་ཙམ་ཐུབ་པར་འདུག་
གསུང་། {ཡང་ནུབ་ཅིག་མནལ་ལམ་དུ་ཁྱོད་རས་ཆུང་པ་རྡོ་རྗེ་གྲགས་ཡིན། ཁྱོད་ལ་
འཁོར་ཁྲི་ཕྲག་དགུ་ཡོད། ཅེས་པའི་སྒྲ་ནམ་མཁའ་ལས་བྱུང་གསུང་།
ཉིན་གཅིག་ཉེ་གནས་ཤེས་རིན་པ་རྡོ་རྗེ་གདན་དུ་འགྲོ་སྙམ་པའི་རྟོག་པ་དྲག་པོ་
གཅིག་བྱུང་པས། དེ་ཐུགས་ཀྱིས་མཁྱེན་ནས། རྗེ་གྲུབ་ཐོབ་ཆེན་པོའི་ཞལ་ནས། ཤེས་
རིན་ཁྱོད་ལ་རྡོ་རྗེ་གདན་དུ་འགྲོ་སྙམ་པའི་རྟོག་པ་དྲག་པོ་གཅིག་བྱུང་ཨང་གསུང་
། དེ་
བཞིན་བྱུང་ལགས་ཞུས་པས། ང་ལ་དེ་འདྲའི་རྟོག་པ་རགས་པོ་ཙམ་ཡང་མེད། ངའི་
ཆོས་སྐྱོང་མ་མགོན་གྱིས་སྐྱས་བྱས་སོང་
། ང་ལ་འདུན་པ་རགས་པོ་བྱས་ན་འཕྲལ་དུ་
འགྲོ་དགོས་པ་ཞིག་ཡོད། རྡོ་རྗེ་གདན་དུ་འགྲོ་ན་འགྲོ་མཆོད་བྱེད། སྡོད་ཀྱང་མི་ལྟོ་
བས་ཟན་ཆང་གི་ཕུད་ཅིག་གྱིས་གསུང་
། དེ་ཡི་དུས་ན་རིམས་དྲག་པོ་གཅིག་ཡོད་
པས་ རྗེ་གྲུབ་ཐོབ་ཆེན་པོའི་ཆེན་པོའི་ཞལ་ནས། རྡོ་རྗེ་གདན་དུ་འགྲོ་ན་ཚད་པ་བས་
རིམས་ནད་རང་ཐུ་གསུང་
། ཕུད་ཚར་ནས་ཉེ་གནས་ཤེས་རིན་གྱིས་དྲུང་དུ་ཕྱིན་པས།
རྗེ་གྲུབ་ཐོབ་ཆེན་པོའི་ཞལ་ནས། མདང་རྨི་ལམ་དུ་བུད་མེད་གཅིག་གིས་སྔགས་གཅིག་
བྲིས་པས་ཡི་གེ་གཅིག་བྱིན་ནས་ནད་རིམས་མང་པོ་ཁོ་ན་ཡང་མེད། ཕྱུགས་ནད་ཐམས་
ཅད་འདིས་ཐུབ་པ་ཡིན་ཟེར། དེར་ཕྱུགས་ནད་རྐྱང་པ་ཐུབ་པས་མི་ཕན་གསུངས་པས།
སྔགས་ཀྱི་མགོར་ༀ()ཡིག་དང་མཐར་ཧཱུཾ་ཡིག་བཅུག་པས་ནད་རིམས་ཐམས་ཅད་
ཐུབ་ཟེར། དེར་ངས་ཡི་གེ་བཟུང་ནས་བཀླགས་པས་ངས་མི་ཤེས་པ་འདུག་བྱས་པས།
འདི་བཞིན་ཀློག་པ་ཡིན་ཟེར་ནས་བསླབས་པས་སོག་པོའི་ཡི་གེ་ལྟར་མཇུག་ནས་ཡར་
211



ལོ་པཎ་གྱི་རྣམ་ཐར་ཕྱོགས་བསྒྲིགས།
ཀློག་པ་གཅིག་འདུག །བུད་མེད་དེ་རང་ཨུ་རྒྱུན་མ་གཅིག་ཡིན་པ་འདྲ། དེར་ངས་
སྔགས་དེ་འོད་གསལ་གྱི་ངང་ནས་བཟུང་ནས་བྲིས་པ་ཡིན་གསུངས་ནས་གཟིམས་ཁང་
ལོགས་ལ། ཧཱ་སཱ་རེ་མ་ཏ་ཌ་ཀོ་མ་ཀླུ་ར་ས་ཨོ་ཞེས་བྱ་བ་འདི་བཏབ་འདུག །སྔགས་དེ་
ལྷ་མོའི་ཡིན་པ་འདྲ་བ་མི་གདའ་འམ། ཞེས་ཞུས་པས། དེ་མ་ཐག་ཏུ་ཟིལ་ཆེན་པོ་བྱུང་
།
རྗེ་གྲུབ་ཐོབ་ཆེན་པོའི་ཞལ་ནས། འདུག་འདུག་ལྷ་མོའི་སྔགས་ཡིན་པར་འདུག །ང་
ཡིས་བསྟོད་པ་ཞིག་བྱ་ཡིས་ཁྱོད་ཀྱིས་ཕུད་ཅིག་གྱིས་གསུངས་ནས། ཌ་མ་རུ་དང་དྲིལ་
བུ་དཀྲོལ་ཞིང་
། སྤྱན་ནམ་མཁའ་ལ་གཟིགས་ནས་བསྟོད་པ་མཛད་ཅིང་
། ཉེ་གནས་
ཤེས་རིན་གྱིས་ཕུད་མཆོད་བྱས་པས། དཔོན་སློབ་གཉིས་ཀ་ཉམས་འུར་ནས། རྗེ་གྲུབ་
ཐོབ་རིན་པོ་ཆེའི་ཞལ་ནས། སངས་རྒྱས་ཀྱི་བསྟན་པ་མི་འཛུགས་པ་ཅི་ཡིན། ངེད་
རྒོད་ཕྲུག་ཚོའི་བར་ཆད་མི་བཟློག་པ་ཅི་ཡིན། སེམས་ཅན་ཚོའི་ནད་རིམས་མི་གཅོད་
པ་ཅི་ཡིན་གསུང་ཞིང་སྐུ་སྟོད་གཅེར་བུ་བཀྲབས་པས་ཉི་མ་ཚན་མོས་སྐུ་ལུས་ཆུ་བུར་
དུ་སོང་འདུག །དཔལ་བདེ་ཆེན་སྟེངས་ཀྱི་ལུང་པ་ཐམས་ཅད་ཟིལ་གྱིས་གང་
། ཕུད་རྫ་
མ་གོང་ལ་ཕོར་པ་གང{ཕོར་པ་དོ་ཙམ}ལས་ལྷག་མེད་པར་གཏོར་ཚར་འདུག
རྗེ་རིན་པོ་ཆེའི་ཞལ་ནས། ཁྱོད་ཀྱི་ལྷ་མོའི་ཞལ་མཐོང་ངམ་གསུང་། ཞལ་མ་
མཐོང་ལགས་ཏེ་བྱིན་རླབས་དཔག་ཏུ་མེད་པ་གདའ་བས་སྣང་བ་གཏད་མེད་དུ་
སོང་༑ རིག་པ་དྭངས་གདའ་ཞེས་ཞུས་པས
། ངས་ཞལ་མཐོང་། ཡེ་ཤེས་ཀྱི་མཁའ་འགྲོ་
མ་དངོས་སུ་འདུག །འདི་འདྲ་བའི་རིག་པ་དྭངས་པ་ལྟོས་དང་གསུང༌
། བོང་བུ་ག་
དམར་འཇིགས་སུ་རུང་བ་གཅིག་ལ་ཆིབས་སྐུ་མདོག་དམར་སྐྱ། དབུ་སྐྲ་དམར་སེར་
ལན་བུ་གཡོན་དུ་འཁྱིལ་བ་གཅིག་འདུག །མེ་ལོང་ནང་གི་གཟུགས་བརྙན་བཞིན་སོང་
བ་མིན་ན་ལུང་པར་མི་ཤོང་བར་འདུག །ནད་བདག་མོ་ཆེ་མོ་རང་ཡིན། ད་ནད་རིམས་
212



རྣམ་ཐར་བྱིན་རླབས་ཆུ་རྒྱུན།
ཆད་ངེས་གསུང་། ཉེ་གནས་ཤེས་རིན་གྱིས་གོ་ལུང་པ་ལ་སྔགས་འདི་བསྐུར་ལགས་སམ་
ཞེས་ཞུས་པས། གོ་ལུང་པ་ཚོ་ད་རུང་ང་ལ་ཚད་མར་མི་འཛིན། གང་དགར་ཞོག་
གསུང་། དེ་ཡི་དུས་སུ་ཞག་རེ་ལ་མི་མང་པོ་འཆི་བའི་ནད་ཡམས་འཐུག་པོ་དེ་འཕྲལ་
དུ་ཆད་པ་ལགས་སྐད།
གཞན་ཡང་ལྷ་མོ་འདི་ཡི་ཞལ་གཟིགས་ལུགས་མང་པོ་ཞིག་བྱུང་གསུང་
། ཡང་
རྗེ་གྲུབ་ཐོབ་རིན་པོ་ཆེའི་ཞལ་ནས། སྒོམ་ཆེན་པ་རྣམས་ལ་ངས་འོབས་ལ་སྒོམ་བཏབ་
ཀྱི་ཁྱེད་རང་ཚོ་འོབས་ལ་རྒྱོབ་ཅིག་གསུངས་ནས། འོབས་དང་ཐུགས་བསྲེས་ནས་
བཞུགས་པས་གཞན་གྱིས་རྡོ་བརྒྱབ་ཀྱང་མ་ཕོག །དཀྲོགས་ཀྱང་མ་འགྲོགས(འདྲོགས)
པས་ད་གཏོང་པ་ཡིན་ནོ། །རྡོ་མ་རྡེག་ཅིག་གསུངས་པས་ལངས་ནས་སོང་སྐད།
ཡང་རྗེ་གྲུབ་ཐོབ་རིན་པོ་ཆེའི་ཞལ་ནས། ཆོས་རྗེ་རྒྱལ་བ་རྒོད་ཚང་པའི་ཚོགས་
པའི་གསེབ་ན། ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པ་དཔག་ཏུ་མེད་པ་ཞིག་
ཡོད་པར་འདུག །སྒོམ་མའི་ཁྲོད་ན་ཡང་རྫུ་འཕྲུལ་སྟོན་ནུས་པ་ཉི་ཤུ་རྩ་ལྔ་ཙམ་ཡོད་
པར་འདུག །རྒྱ་གར་བའི་ཐུན་མོང་གི་གྲུབ་པ་སྣ་རེ་ཐོབ་པ་བས
། ཆོས་རྗེ་རིན་པོ་ཆེའི་
བུ་རྒན་ཕོ་མོ་འདི་པ་བཟང་
། དེའི་རྒྱུ་མཚན་ཐ་མལ་གྱི་རིག་པ་ཆོས་སྐུར་སྐྱོང་ཤེས་ཤིང་
ཡོད་པ་ཡིན། ཐུན་མོང་གི་གྲུབ་པ་སྣ་རེ་ཐོབ་ཀྱང་འཁོར་བ་ལས་གྲོལ་བའི་ངེས་པ་མེད།
དེ་ཡི་ཕྱིར་ཆོས་རྗེ་རིན་པོ་ཆེའི་འགྲོ་དོན་འདི་རྩིས་སུ་བཏུབ་པ་ཡིན(མ་ཡིན}། ཆོས་རྗེ་
རིན་པོ་ཆེ་ལ་རྟོགས་པ་ནམ་མཁའ་ལ་མདུང་བསྐོར་བ་འདྲ་བ་གཅིག་ཡོད་པ་ཡིན་
གསུང་། ཡང་རྗེ་གྲུབ་ཐོབ་རིན་པོ་ཆེའི་ཞལ་ནས། མདང་ངའི་རྨི་ལམ་ན། སྤྱིལ་པོའི་
ལོགས་ལ་དར་དྲི་མ་ཅུང་ཟད་ཆགས་པ་གཅིག་དང༌
། སྐྱ་ལྷམ་གསར་བ་ཞིག་བཀལ་
འདུག །རྡོ་རྗེ་གདན་ནས་ཚུར་འཁོར་ནས་འོང་བར་འདུག་གསུང་
། གལ་ཏེ་མི་ཚེ་
213



ལོ་པཎ་གྱི་རྣམ་ཐར་ཕྱོགས་བསྒྲིགས།
རྒྱ་གར་དུ་འབྱིད་ངེས་ཀྱང་ཡོད་གསུང་
། ཉེ་གནས་ཤེས་རིན་གྱིས་བོད་དུ་སླར་ཕྱག་
ཕེབས་ནས་འགྲོ་དོན་མཛད་པ་གཅིག་ཐུགས་ལ་འདོགས་པར་ཞུ། ཆོས་རྗེ་རྒྱལ་བ་རྒོད་
ང་པ་ཆེན་པོའི་ཐུགས་ཀྱི་དགོངས་པ་ལྟར་བྱས་ཀྱང་མི་རེས་ཁྱེད་རང་ལ་འབབ་པ་
འདྲ་ཞུས་པས། རྗེ་གྲུབ་ཐོབ་རིན་པོ་ཆེའི་ཞལ་ནས
། འོན་ཀྱང་ཁྱེད་རང་བདེན། ངས་
རྒྱ་གར་དུ་བསྡད་ན། ཆོས་རྗེ་རིན་པོ་ཆེའི་སློབ་མ་དྲག་ཤོས་ཙམ་རྒྱ་གར་དུ་བསྐྱལ་ཟེར་
བ་གཅིག་འོང་
། སློབ་དཔོན་ཆོས་སེང་ཡང་རྒྱ་གར་དུ་གྲོངས། མདང་རྨི་ལམ་ན་ང་ལ་
རིང་བསྲེལ་མང་པོ་འདུག །ཁྱོད་ཀྱི་སྒྲའི་གསེབ་ན་ཡང་རིང་བསྲེལ་མང་པོ་འདུག་པས།
ཁྱོད་ཀྱི་དེ་རྣམས་ཟོག་པོ་ཡིན་ཟེར་ཞིང་འདུག །རིང་བསྲེལ་སྙིང་རྗེའི་རྟགས་ཡིན།
ཁྱེད་ཀྱི་ཞུ་བ་དེ་ལ་བལྟ་བར་འདུག །ད་ཅིས་ཀྱང་བོད་དུ་འཁོར་བ་གཅིག་བྱའོ་གསུང་
།
ཡང་ཉི་མ་གཅིག་གི་ཚེ་རྗེ་གྲུབ་ཐོབ་རིན་པོ་ཆེའི་ཞལ་ནས། གཟིམས་ཁང་རྙིང་
མ་ནས་རྒྱངས་ཀྱིས་མཆོངས་ནས་བྱུང་བས། ཉེ་གནས་ཤེས་རིན་ལ་རོ་སྟོད་ན་ཙག་
པས་བྱུང་ནས། བླ་མས་གྲིབ་སེལ་མཛད་པར་ཞུ་ཞེས་ཞུས་པས
། སོང་སོང་། གྲིབ་ཁྱོད་
ལ་སོང་། རྡོ་རྗེ་གདན་གྱི་སློངས་སུ་འདུག་གསུང་། ད་ཅི་ཆོས་རྗེ་རིན་པོ་ཆེ་དྲན་
ནས་ངས་མང་པོ་ངུས། ངའི་ཁྲིད་ཐམས་ཅད་འདི་རུ་ཚར་བ་ཡིན། གཟིམས་ཁང་རྙིང་
མ་འདི་ལ་ཞེན་པ་ཆེ་གསུང་
།
བལ་ཡུལ་ཐང་གྷོ་མེ་ཞེས་བྱ་བ་རུ། །
ཆོས་སྐྱོང་ཡེ་ཤེས་མགོན་པོས་སྔོན་བསུ་ཞིང་
། །
བལ་ཡུལ་མཐིལ་དུ་མཁའ་འགྲོའི་གླུ་སྙན་གསན། །
མུ་སྟེགས་རྟེན་དང་རྒྱལ་པོ་སྤྱོད་པས་བཏུལ། །
214



རྣམ་ཐར་བྱིན་རླབས་ཆུ་རྒྱུན།
དེ་ནས་རྗེ་གྲུབ་ཐོབ་རིན་པོ་ཆེ་ཞལ་ནས། ད་ནི་རྡོ་རྗེ་གདན་དུ་འགྲོ་བ་ཡིན་ནོ། །
ཁྱོད་ཁ་ལྟ་ངན་པ་མ་བྱེད་ཅིག་གསུངས་ནས། བྱ་ཡི་ལོ་ལ་རྡོ་རྗེ་གདན་དུ་བྱོན་ནོ། །དེ་
ཡི་ཚེ་སྣང་བ་བདེན་མེད་དུ་སོང་ནས་བྱིན་རླབས་ཤིན་ཏུ་ཆེ་བ་འདུག་ནས། ཉེ་གནས་
ཤེས་རིན་གྱིས་དེ་རིང་བྱིན་རླབས་ཤིན་ཏུ་ཆེ་བར་གདའ་ཞེས་ཞུས་པས། དེ་ཚུགས་
འདུག །དེ་རིང་ཆོས་རྗེ་རིན་པོ་ཆེ་གདན་འདེགས་པའི་བྱིན་རླབས་ཀྱི་སྣང་བ་འདྲ་བ་
གཅིག་འདུག་གསུང་། བདེ་ཆེན་སྟེངས་ཀྱི་བྱ་པོ་ཟེ་བའི་ཤོད་དུ་གདན་ཕེབས་པས། ལི་
པོའི་གྲིབ་ཀྱིས་ནོན་ནས་འབྱོན་པ་མ་བྱུང་བས། རྗེ་གྲུབ་ཐོབ་རིན་པོ་ཆེའི་ཞལ་ནས།
ཕཊ་ཀྱིས་ཐོབ་ལ་རང་གི་ལུས་ཤིང་སྡོང་ཕ་གི་ལ་སྟིམས་ལ། ཅུང་ཟད་ཅིག་སྡོད་ལ་
སྡོང་པོ་ལས་རང་རྗེ་བཙུན་མ་དག་པའི་ཡེ་ཤེས་ཀྱི་སྒྱུ་ལུས་སུ་འཇུར་གྱིས་ཐོན་པར་
བསྒོམས། དེ་ཡིས་གྲིབ་ཐུབ་གསུང་
། རྗེ་འབྲུ་ཁུང་པའི་གྲིབ་སེལ་ཡིན། དེས་ཁྱོད་
སྐྱེལ་ཐུང་གི་བྱ་དགའ་གྱིས་གསུངས་ནས། ཉེ་གནས་ཤེས་རིན་ཡང་ལོག་ནས་གཅིག་
པུར་བྱོན་ནོ། །
དེ་ནས་བལ་ཡུལ་གྱི་ཐང་གྷོ་མེ་ཞེས་བྱ་བར་མི་ནག་པོ་ལག་པ་བཞི་ཡོད་པ་
མིག་རྩ་དམར་བ་ཞིག་ན་རེ། རྡོ་རྗེ་གདན་ན་དུ་རུ་ཀའི་དམག་ཡོང་བར་ཡོད། ཁྱོད་ལྟ་
བུའི་རྣལ་འབྱོར་པ་བཞི་ཡིས་ཐུགས་འདུན་གཅིག་ཏུ་བྱས་ནས་སྨོན་ལམ་བཏབ་ན་
ཟློག་པ་ཡིན་པས། མྱུར་དུ་འབྱོན་པར་ཞུ་ཟེར་ནས་ཕྱག་ནས་ཁྲིད་པའི་ཐུགས་སྣང་
བྱུང་སྟེ། དེ་ཆོས་སྐྱོང་ཡེ་ཤེས་མགོན་པོར་འདུག་གསུང་
། དེ་ཡི་དུས་སུ་རྡོ་རྗེ་གདན་གྱི་
སྐུ་གཉེར་གྱི་གཙོ་བོ་ཡུལ་མ་ག་དྷའི་རྒྱལ་པོ་ཛྙཱ་ན་བཤེས་གཉེན་ཞེས་བྱ་བ་ཡོད་པ་
དེའི་བསྟན་པ་དར་བར་གྱུར་ཅིག །ཅེས་པའི་སྨོན་ལམ་བཟང་པོ་དཔག་ཏུ་མེད་པ་
215



ལོ་པཎ་གྱི་རྣམ་ཐར་ཕྱོགས་བསྒྲིགས།
འདེབས་ཤིང་བྱོན་པས། དེ་ཡི་ལོར་དུ་རུ་ཀའི་དམག་ཟློག་པ་ཡིན་གསུང་
། དེ་ནས་
ཡུལ་ཉི་ཤུ་རྩ་བཞི་ཡི་ཡ་བ། བལ་པོའི་མཐིལ་དུ་བྱོན། བསོད་སྙོམས་མཛད་ཅིང་གོ་ད་
བ་རི་ཞེས་བྱ་བ་ལ་སོགས་པའི་གནས་ཀྱི་ངོ་བོ། རྗེ་བཙུན་མ་རྡོ་རྗེ་རྣལ་འབྱོར་མའི་ཕོ་
བྲང་གིས་སྣ་དྲངས་པའི་རྟེན་ངོ་མཚར་ཅན་རྣམས་གཟིགས་པས། གྲོང་ཁྱེར་ཡེ་རང་
གི་མཐའ་འཁོར་ན་བུ་མོ་མཛེས་མ་གཞོན་ནུ་མ་གཉིས་འབྲས་སོ་བ་སྦྲུ་ཞིང་
། རྗེ་རིན་
པོ་ཆེ་ལ་མིག་ཟུར་མིག་གིས་བལྟ་ཞིང་། སྔོན་ཨུ་རྒྱན་དུ་བྱོན་པའི་ལམ་ཛ་ལན་དྷ་རར།
ནམ་མཁའ་ལས། ཨེ་མ་གསན་དང་རྣལ་འབྱོར་པ་ཞེས་པ་ལ་སོགས་པའི་གླུ་དེ་ཡིད་
འཕྲོག་པའི་གྲེ་འགྱུར་གྱིས་ལེན་ཞིང་འདུག །སྔར་གྱི་གླུ་རྟ་སྙེལ་བ་དེ་རུ་སོས་གསུང་
།
དེ་ནས་རྒྱ་གར་དུ་བྱོན་ཏེ་ཏི་ར་དྷོ་ཏི་ཞེས་བྱ་བའི་གྲོང་ཁྱེར་ཆེན་པོར་ཕྱགས་
ཕེབས་པས། ཏི་ར་ཧུ་ཏིའི་རྒྱལ་པོ་རམ་ཤིང་ཞེས་བྱ་བ། སིང་ག་གླིང་གི་མགོན་པོའི་
རྒྱུད་ནས། ཡང་དག་པར་རྫོགས་པའི་སངས་རྒྱས་མྱ་ངན་ལས་འདས་ནས་ལོ་སྟོང་ཕྲག་
གཅིག་དང་བརྒྱད་བརྒྱ་ན་ཏི་ར་ཧུ་ཏིའི་རྒྱལ་པོ་བོ་དྷི་བྷོ་ཞེས་བྱ་བར་ལུང་བསྟན་ཞིང་
།
དེ་ནས་རྒྱལ་རབས་དྲུག་ན་རམ་ཤིང་རྒྱལ་པོ་འབྱུང་བར་ལུང་བསྟན་ཅིང་། རམ་ཤིང་
རྒྱལ་པོ་དེའི་དུས་ན་ཏི་ར་ཧུ་ཏི་ལ་མངའ་བྱེད་ཅིང་གདའ་སྐད། རྒྱལ་པོ་དེ་བློན་པོ་
ཆེན་པོ་ཞིག་གིས་སྟོན་མོ་ལ་གདན་དྲངས་ཏེ། འདོ་ལི་ལ་བཏེགས་ནས་མི་མང་པོས་
མཐའ་ལ་བསྐོར་ནས། བློན་རྣམས་ཀྱིས་ལག་ན་མཚོན་ཆ་སྣ་ཚོགས་ཐོགས་ནས། མི་
གཞན་མ་རྣམས་ལ་ཕར་ཁྱེད་ཕར་ཁྱེད་ཟེར་ཞིང་འདུག །རྗེ་གྲུབ་ཐོབ་རིན་པོ་ཆེ་པས།
བློན་པོ་གཅིག་གི་ལག་ནས་དབྱུག་པ་ཕྲོགས་ནས་ཕར་ཁྱེད་ཕར་ཁྱེད་གསུངས་ནས།
རྒྱལ་པོའི་སྟེངས་སུ་མཆོངས་ནས་བྱོན་པས། རྒྱལ་པོ་ན་རེ། སྨོན་པ་བྱུང་ཟེར་ནས་
འདོ་ལི་ཡི་སྟེངས་ནས་མཆོངས་སོ། །དེར་རྗེ་གྲུབ་ཐོབ་རིན་པོ་ཆེ་པས་ཕྱག་གི་དབྱུག་
216



རྣམ་ཐར་བྱིན་རླབས་ཆུ་རྒྱུན།
པ་བསྐྱུར་ནས་བཞད་པས། ཛོ་ཀའི་སྤྱོད་པ་སྐྱོང་པར་འདུག་ཟེར་ཏེ། རྒྱལ་པོ་ཁྲི་ཆེན་
པོའི་སྟེང་ན་བཞུགས་ནས་ཁྲི་ཡི་ཟུར་ལ་རྗེ་གྲུབ་ཐོབ་ཆེན་པོ་བཞག་སྟེ། རྒྱལ་པོ་ལ་
དྲངས་པའི་སྟོན་མོ་རྣམ་ཆ་རེ་དྲངས་གསུང་། ངས་བྱས་པ་ཅན་གྱི་ལས་ཐབས་ཡོད། །
རམ་ཤིང་རྒྱལ་པོ་དབྱུག་པས་བདས། །ཞེས་པའི་མགུར་ཡང་གསུངས།
དེ་ནས་བྱོན་པས་མུ་སྟེགས་བྱེད་ཀྱི་ལྷ་ཁང་གཅིག་ན་དབང་ཕྱུག་ཆེན་པོའི་
རྟེན་རྡོ་ལས་བྱས་པ་གཅིག་འདུག །སྐུ་གཉེར་བ་ཞིག་ན་རེ། ལྷ་ལ་ཕྱག་འཚོལ་ཟེར།
ང་ཕྱག་མི་འཚལ་གསུངས་པས། ཕྱག་མི་འཚལ་ན་ཁྱོད་རང་ལ་ན་ཚ་འོང་ཟེར་བས།
དེར་ན་བཟའ་བེར་པོ་གཅིག་ཡོད་པ་ལྷ་ལ་བཀབ་ནས། དེ་ཡི་སྟེང་དུ་ཞོན་ནས་ཁྱུ་ཁྱུ་
གསུངས་ཏེ། ན་ཚ་འོང་ན་དེ་ཁྱེར་གསུངས་པས། ངའི་ལྷ་ལ་འདི་འདྲ་བྱས་སོ་ཟེར་
ནས་དཀོན་གཉེར་མ་དེ་ངུ་ཡིན་འདུག་གསུང་
། ལྷ་མ་ཧེ་ཤྭ་རི་ཡི་གཉའ་བར་ཞོན། །
ཞེས་པའི་མགུར་གསུངས། དེ་ནས་ཡང་བྱོན་ནས་མུ་སྟེགས་ཤིག་གི་ལྷ་ཁང་ཞིག་
བཞུགས་ནས། དྲི་ཆེན་དང་དྲི་ཆུ་ལྷ་ཁང་དེ་ཉིད་དུ་དོར། སྤྱོད་པ་ཅི་ཐོད་ཐོད་
མཛད་པས་ནངས་པར་སྔ་དྲོ་དཀོན་གཉེར་གཅིག་ཡོང་ནས། ལྷ་ཁང་འདི་རུ་འདི་
འདྲའི་སྤྱོད་པ་བྱེད་པ། འདིར་རྒྱལ་པོ་མཆོད་པ་བྱེད་དུ་འབྱོན་པ་ཡིན་པས་ཕྱུགས་
དར་གྱིས། མ་བྱས་ན་གསོད་དུ་འོང་ཟེར་བས། ང་ནི་གསོད་པས་མི་འཇིགས། འཇིགས་
ན་ཁྱོད་རང་ཕྱི་དར་གྱིས་གསུངས་པས། ཁོ་ན་རེ། གསོད་པ་ལ་མི་འཇིགས་པའི་མི་མེད་
ཟེར༑ དེར་གསོལ་ཞལ་ཀོ་ཕོར་གཅིག་ཡོད་པར་ཆབ་བསིལ་ནས་རྟེན་གྱི་མགོ་ཐོག་ཏུ་
བླུག་པས། དཀོན་གཉེར་དེ་ན་རེ། ཁྱོད་གསོད་པ་ལ་མི་འཇིགས་པ་གཅིག་འདུག་སྟེ།
ང་གསོད་དུ་འོང་ངོ་སོང་ཞིག་ཟེར་ནས་ཁོ་རང་ཕྱགས་དར་བྱེད་ཀྱིན་འདུག་གསུང་
།
ལྷ་དབང་ཕྱུག་གི་མགོ་ལ་གཅིན་གྱིས་གཏོར། །ཞེས་པ་ལ་སོགས་པའི་མགུར་གསུངས།
217



ལོ་པཎ་གྱི་རྣམ་ཐར་ཕྱོགས་བསྒྲིགས།
མ་ག་དྷ་དེའི་རྡོ་རྗེ་གདན་དུ་ཨ་ཤྭ་བྱང་ཆུབ་ཤིང་ནི་རབ་ཏུ་མཛེས་པ་གཟིགས། །
དེ་ཚེ་དད་པ་དཔག་ཏུ་མེད་པ་སྐྱེས་ཏེ་ལྟོས་པ་མེད་པར་སྐུ་ནི་ས་ལ་བརྡབས། །
སྤྱན་ཆབ་དཔག་ཏུ་མེད་པ་བྱུང་ངོ་དེ་ཚེ་སྨོན་པ་དང་ནི་འཇུག་པ་བྱང་ཆུབ་
མཆོག་ཏུ་ཐུགས་བསྐྱེད་འཁྲུངས། །
སྦྱིན་བདག་ཚོགས་བདག་གིས་མཛད་མ་ཧཱ་ཀ་ལས་གསོལ་གདབ་ཀླ་ཀློའི་དམག་
རྣམས་བཟློག །
དེ་ནས་མ་ག་དྷ་རྡོ་རྗེ་གདན་ལ་བསྐལ་པ་བཟང་པོ་འདི་ཡི་རྫོགས་པའི་སངས་
རྒྱས་སྟོང་བྱང་ཆུབ་པའི་གནས། ཚངས་པ་དང་བརྒྱ་བྱིན་ལ་སོགས་པ་དང་དགྲ་བཅོམ་
པ་དང་བྱང་ཆུབ་སེམས་དཔའ་དཔག་ཏུ་མེད་པས་མཆོད་པའི་གནས་དེར་བྱོན་པས།
སྔོན་ལ་སྒོ་ཁུང་མ་མཁྱེན་པར་ནུབ་ཕྱོགས་སུ་ཐལ་བས། འགྲོ་མགོན་ཐུབ་པ་ཆེན་པོའི་
བྱང་ཆུབ་ཀྱི་ཤིང་ཨ་ཤུ་ཐ་གན་དྷོ་ལའི་རྒྱབ་ན་ལོ་མ་སྔོན་བུན་ནེ་བ་གཟིགས་པས།
དུས་གསུམ་གྱི་སངས་རྒྱས་ཐམས་ཅད་འདི་ལ་སྐུ་རྒྱབ་བརྟེན་ནས་མངོན་པར་རྫོགས་
པར་སངས་རྒྱས་པ་ཡིན་དགོངས་ནས་ཐུགས་རྩིས་མེད་དུ་སོང་སྟེ། སྐུ་སོ་ཕག་གི་ཐང
ལ་བརྡབས་ཤིང་དབུ་ཐོད་འགས་པ་འདྲ་བའི་ཕྱག་བཙལ་གསུང་། ཇོ་གི་ཀུན་ན་རེ།
བསད་བསད་ཟེར་གྱིན་འདུག །དྲན་མེད་དུ་འགྲོ་བ་ལྟ་བུ་བྱུང་སྟེ། རླུང་སེམས་ཨ་བ་
དྷུ་ཏིར་ཆུད་པས་སྐུ་ལུས་ལ་ཉེས་སྐྱོན་མ་བྱུང་གསུང་། མཆོད་པའི་ཡོ་བྱད་གཞན་
མེད་པས་སྐུ་ལུས་ལ་རས་སྣུམ་གྱིས་བཙོས་པ་དཀྲིས་ནས་མར་མེ་འབུལ་དགོངས་པས་
རས་དང་མར་ནག་མ་རྙེད་གསུང་
། སྐད་ཅིག་ཉིད་ལ་བཟོད་བླགས་མེད་པའི་སྙིང་
རྗེ་བདག་གཞན་བརྗེ་ནུས་པ་ལྟ་བུ་དང་
། བྱང་ཆུབ་ཀྱི་སེམས་གཤའ་མ་འཁྲུངས་ནས་
སྨོན་ལམ་དཔག་ཏུ་མེད་པ་བཏབ། བྱང་ཆུབ་ཀྱི་སེམས་རིན་པོ་ཆེ་ལ་བརྟན་པ་ཐོབ།
218



རྣམ་ཐར་བྱིན་རླབས་ཆུ་རྒྱུན།
ཨུ་རྒྱན་གྱི་ལྷ་མ་ཧཱ་དེ་བ་དང་རྗེ་རྒོད་ཚང་པའི་ཞལ་མཐོང་
། དྲན་པས་གཟུང་དུ་མེད་
པ་ཡང་མ་བྱུང་གསུང༌། བྱང་ཆུབ་ཀྱི་ཤིང་དེ་ལ་མདོ་སྡེ་རྣམས་ནས་ཡོན་ཏན་བསམ་
གྱིས་མི་ཁྱབ་པ་བཤད་འདུག །འགྲོ་མགོན་ཐུབ་པའི་དབང་པོས་ཤིང་དེ་ལ་སྤྱན་མི་
འཛུམ་པར་ཞག་བདུན་གཟིགས་པ་ཡིན། མགོན་པོ་བྱམས་པ་མངོན་པར་སངས་
རྒྱས་པའི་དུས་ཨ་ཤུ་ཐ་དེ་ཀླུ་ཤིང་བྱ་བར་འགྲོ་བར་འདུག །{བྱིན་རླབས་ཡོང་དགོས་
སུའང་འདུག་གསུང་། དུས་དེ་ནས་ཅི་བྱེད་ཚད་གཞན་དོན་དུ་བྱས། སྔར་དགེ་སྦྱོར་
རང་ཡང་མ་ཤེས་འདུག} རྡོ་རྗེ་གླིང་དུ་འོད་གསལ་གྱི་ངང་དུ་ཆོས་རྗེ་རིན་པོ་ཆེ་རྒོད་
ཚང་པ་བྱོན་ནས་བྱའི་ལོ་ལ་དགེ་སྦྱོར་འཕེལ་པོ་རང་སོང་གསུང་བ་ཡང་དེ་ལ་
དགོངས་པར་འདུག་གསུང་།
དེ་ནས་གང་བྱོན་སར་འུར་ལངས་ནས་ཁྲོམ་འུར་རུ་རུ་འགྲོ་བ་དེ་ལ་དགྱེས་
ཚོར་ཅུང་ཟད་འདུག་ནས། ཐུགས་ཀྱི་དགོངས་པ་ལ་དགའ་སྣང་འདི་ངའི་རྡེའུ་ནག་པོ་
རུ་འདུག །ངའི་རྡེའུ་ནག་པོ་སྔར་ཨུ་རྒྱན་དུ་འགྲོ་བའི་ཡར་རེས་གན་དྷ་ལར་རྒྱུན་
ཆོད་པའི་རྩིས་ཡིན་དགོངས་པས། དེ་ནས་དགའ་སྣང་རྒྱུན་ཆོད་པ་ཡིན་གསུང་
།
བྱའི་ལོ་སྐར་མ་མཆུ་ལ་ཟླ་བ་ཡར་ངོའི་ཚེས་བཅུ་ལྔའི་མཚན་མོ་སྲིན་པོ་རྣམས་
མཧཱ་བོ་དྷི་ལ་མཆོད་པ་བྱེད་དུ་འོང་ཞེས་གྲགས་པ་དེ་འོང་ངམ་མི་ཡོང་གཟིགས་
དགོངས་ནས་མ་ཧཱ་བོ་དྷིའི་དྲུང་དུ་བཞུགས་པས། སྲོད་ཀྱི་དུས་སུ་འོད་ཆེན་པོ་ཟིལ་
དཔག་ཏུ་མེད་པ་དང་བཅས་པ་ཞིག་བྱུང་བས་སྲིན་པོའམ་དེ་ཡོང་བར་འདུག །བཙུན་
རྒན་སྲིན་པོའི་ཝ་བ་བཙིར་བར་འདུག་དགོས་ཏེ། གསང་བའི་བདག་པོའི་ཏིང་ངེ་
འཛིན་གསལ་བཏབ་ནས་རྩིག་པ་ངོས་ལ་ཆར་རེ་མཛད་འདུག་གསུང༌། དེ་མ་ཐག་
བདག་འཛིན་པ་ཐེངས་པར་འདུག་དགོངས་ནས། བདག་འཛིན་ཡོངས་སུ་བཏང་
219



ལོ་པཎ་གྱི་རྣམ་ཐར་ཕྱོགས་བསྒྲིགས།
ནས་བཞུགས་པས། སྤྲེའུ་ཆེན་པོ་མིག་དམར་པོ་ལ་འོད་ཟེར་འཕྲོ་བ་མཇུག་མ་རྡེབ་
བཞིན་པ་གཅིག་བྱུང་
། དེར་ཟ་ན་ཡང་ཟོ། གང་བྱེད་པ་གྱིས་དགོངས་པ་དགོངས་པས་
སྤྲེའུ་དེ་མི་དཀར་པོ་གླང་པོ་ཆེའི་མགོ་བོ་ཅན་གསུས་པ་ཆེ་ཞིང་ཡན་ལག་རགས་པ་
ཞིག་ཏུ་གྱུར། ད་དུང་ཟིལ་མ་སངས་པར་འདུག་ཀྱང་
། ཕུང་པོ་ལ་བདག་ཏུ་འཛིན་པ་
སྤུ་ཙམ་ཡང་མི་འདུག་གསུང་། དེ་ནས་འཇིགས་ཟིལ་དེ་ཡལ་ནས། གླང་པོ་ཆེའི་མགོ་
ཅན་བྲམ་ཟེའུ་ཁྱེའུ་མཚན་དང་ལྡན་པ་ཚངས་པའི་སྐུད་པ་འཛིན་པ། རིན་པོ་ཆེའི་
རྒྱུན་ཐམས་ཅད་ཀྱིས་བརྒྱན་པ། ལྟ་བས་མི་ཆོག་པ་ཞིག་ཏུ་གྱུར་ཏེ། རྗེ་གྲུབ་ཐོབ་རིན་
པོ་ཆེ་ལ་ཕྱག་བཙལ་ནས། ང་ཚོགས་ཀྱི་བདག་པོ་ཡིན། ང་ལ་གཏོར་མ་རེ་བླང་། ཁྱོད་
ཀྱི་ཆོས་སྐྱོང་བྱེད། ཕྲིན་ལས་ཐམས་ཅད་བསྒྲུབ། རྡོ་རྗེ་གདན་དུ་ལོ་གསུམ་དུ་བཞུགས།
འཛམ་བུའི་གླིང་གི་སུམ་གཉིས་དབང་དུ་འདུ་ཡི་ཟེར། དེར་ཁྱེད་ལ་ཤ་ཁྲག་གིས་མཆོད་
དགོས་པ་ཞིག་འདུག །ང་ལ་ཤ་ཁྲག་སྦྱིན་རྒྱུ་མེད། ཁྱོད་ཀྱིས་ཆོས་སྐྱོང་མི་དགོས་
གསུངས་པས། ཁྱེའུ་དེ་ན་རེ། ཤ་ཁྲག་མི་འཚལ་གྱིས་དཀར་གསུམ་གྱིས་བརྒྱན་པའི་
གཏོར་མ་བླང་། ང་ཡི་སྒྲུབ་ཐབས་བོད་ན་ཡོད་ཀྱི་དེ་ཡང་ལོང་ཟེར། དེ་ནས་དཀར་
གཏོར་རེ་གནང་གིན་ཕྲིན་ལས་ཐམས་ཅད་བསྒྲུབས་པར་བྱས་པ་ཡིན་གསུང་།
ལྷ་ཚོགས་ཀྱི་བདག་པོའི་ཡོན་བདག་ཡོད། །སྟོབས་ལྡན་མ་མགོན་བཀའ་བཞིན་
བསྒྲུབ། །རྒྱལ་པོ་སྡེ་བཞིའི་དཔུང་དང་བཅས། །ནུས་མཐུའི་རྟེན་འབྲེལ་འཆུག་དོན་
མེད༑ །ཅེས་པ་ལ་སོགས་པའི་མགུར་མ་ཡང་གསུང་།
རྡོ་རྗེ་གདན་གྱི་བྱང་སྒོ་ལྷ་ཚོགས་ཀྱི་བདག་པོས་བསྲུང་། ཤར་སྒོ་མ་ཧཱ་ཀཱ་ལས་
བསྲུང་ཞིང་འདུག་སྟེ། གདན་འདྲེན་ཏེ་ཤར་སྒོ་བསྲུང་བ་དེར་འདུག་གསུང་
། ནུབ་སྒོ་
ཀླུ་ཞིག་གིས་བསྲུང་ཟེར་ཏེ་མ་མཐོང་གསུང་། མ་ཧཱ་བོ་དྷི་ཡི་བྱང་ཕྱོགས་ན་ཡུམ་སྒྱུ་
220



རྣམ་ཐར་བྱིན་རླབས་ཆུ་རྒྱུན།
་དུས་ན། ལྷའི་
འཕྲུལ་ཆེན་མོ་ལ་རྒྱལ་བུ་དོན་གྲུབ་སྐུ་བལྟམས་པ་ལ། ལྷའི་དབང་པོ་བརྒྱ་བྱིན་གྱིས་
དར་དཀར་གྱི་ཡོལ་བ་བཟུང་ནས་བཟེད་པ་གཟིགས་པས། སྲིད་པ་ཐ་མའི་བྱང་ཆུབ་
སེམས་དཔའ་འདི་ལྟ་བུའི་ཞབས་ཏོག་བྱེད་པ་རེ་དགའ་ན་དགོངས་ནས། ཆོས་ཀྱི་རྗེ་
རྒྱལ་བ་རྒོད་ཚང་པ་ཆེན་པོ་སྟེང་གི་ཕྱོགས་ཀྱི་འཇིག་རྟེན་གྱི་ཁམས་སངས་རྒྱས་མ་
ཆགས་པདྨ་ཅན་ཞེས་བྱ་བར་མངོན་པར་རྫོགས་པ་སངས་རྒྱས་པའི་
སངས་རྒྱས་པའི་དུས་ན།
དབང་པོ་བརྒྱ་བྱིན་དུ་སྐུ་འཁྲུངས་ནས། ཞབས་ཏོག་བྱེད་པར་སྨོན་ལམ་བཏབ་པ་ཡིན་
གསུང་། དེ་ནས་ཛྙཱ་ན་གར་བྷ་ལ་སོགས་པར་དགེ་སྦྱོང་བཞི་སྡེ་གཅིག་གིས་ཐུགས་མཐུན་
ནས་སོག་པོའི་དམག་ཟློག་པའི་སྨོན་ལམ་དཔག་ཏུ་མེད་པ་བཏབ་པས། མ་མགོན་དང་
ལྷ་ཚོགས་ཀྱི་བདག་པོ་ལ་སོགས་པ་སྡེ་བརྒྱད་ཀུན་གྱིས་ཕྲིན་ལས་ཀྱི་གྲོགས་བྱས་སོ། །
དེ་ནས་ཚུར་འབྱོན་པའི་ཐུགས་དགོངས་མཛད་པས། རྡོ་རྗེ་གདན་གྱི་སྒོ་མཧཱ་
ཀཱ་ལའི་སྐུ་ཤིན་ཏུ་ཆེ་བ་གཅིག་གིས་བཀག་ནས། ངས་ཁྱེད་གདན་འདྲེན་པ་ལ་དེ་
ཙམ་གྱི་དཀའ་སྤྱད་བྱས་ནས་འཕྲལ་དུ་གཤེགས་པ་ཇི་ལྟར་ལགས། ད་དུང་སོག་པོའི་
དམག་གི་འཇིགས་པ་མ་ཞི་བས་ཟླ་བ་གཅིག་ཅིས་ཀྱང་བཞུགས་དགོས་ཟེར་ནས།
དེར་བཞུགས་ནས་ཐུགས་ཀྱི་འདུན་པ་བཏང་ཞིང་སྨོན་ལམ་དཔག་ཏུ་མེད་པ་བཏབ་
པས་དེར་ཧོར་གྱི་དམག་བཟློག་པ་ཡིན་གསུང་། རྡོ་རྗེ་གདན་དུ་འགྲོ་རིན་ཆོག་པར་
བྱུང་གསུང་། དཔལ་རྡོ་རྗེ་གདན་གྱི་བཀའ་སྲུང་ཡིན། །ཞེས་པ་ལ་སོགས་པའི་མགུར་
མ་ཡང་གསུང་། དེ་ཡི་དུས་སུ་པཎ་ཊི་ཏ་རྣམས་དང་ཆོས་བགྲོ་གླེངས་མཛད་པས། བོད་
ན་ཡང་སངས་རྒྱས་ཀྱི་བསྟན་པ་ཡོད་པར་འདུག་ཟེར་ནས་པཎ་ཊི་ཏ་རྣམས་མགུ་
ནས་དད་པར་འདུག་གསུང་།
221



ལོ་པཎ་གྱི་རྣམ་ཐར་ཕྱོགས་བསྒྲིགས།
དུར་ཁྲོད་ཆེན་པོ་བསིལ་བའི་ཚལ་ཉིད་དུ། །
ནུས་པས་གདུག་པའི་གཞི་བདག་དམ་ལ་བཏགས། །
གྲོགས་ཀྱི་བར་ཆད་ཉེ་བར་ཞི་བར་མཛད། །
ཆོས་ཀྱི་གཏམ་གྱིས་པཎ་ཊི་ཏ་རྣམས་ཚིམ། །
དེ་ནས་དུར་ཁྲོད་ཆེན་པོ་བསིལ་བའི་ཚལ་དུ་ཡེ་ཤེས་ཀྱི་མགོན་པོ་རྡོ་ལས་རང་
བྱུང་བ་གཉིས་བཞུགས་པའི་དྲུང་དུ་རྒྱ་དར་ཚུལ་ཞེས་བྱ་བ་དང་
། ཛཱ་ན་གར་བྷ་ཞེས་
བྱ་བ་དང་གསུམ་གྱིས་བཞུགས། རྒྱ་གར་བ་རྣམས་ཀྱིས་ཉི་མ་ནུབ་ཕན་ཆད་དུར་ཁྲོད་
ཆེན་པོ་བསིལ་བའི་ཚལ་དུ་འོང་མི་ནུས་པར་འདུག །དེར་བསྡད་པ་རྣམས་ཕལ་ཆེར་
མཚོ་ཞིག་འདུག་པ་ལ་ལྕེབས་ནས་ཤི་བ་ཡིན་ཟེར་བ་ལ། སྔ་དྲོའི་དུས་སུ་གྲོང་པའི་མི་
ཀུན་རྗེ་གྲུབ་ཐོབ་རིན་པོ་ཆེ་པ་གྲོགས་མཆེད་ཀྱང་གྲོངས་མ་གྲོངས་ལྟ་རུ་འགྲོ་ཞིང་
འདུག་གསུང་། ནུབ་ཅིག་འོད་གསལ་གྱི་ངང་དུ་མཚོ་དེའི་ནང་ནས་མི་ཡི་ལུས་ལ་གླང་
གི་མགོ་བོ་ཅན། རཱའི་བར་ན་སྦྲུལ་གྱི་མགོ་བོ་གདེངས་ཀ་གསུམ་དང་ལྡན་པ། སྦྲུལ་གྱི་
མཇུག་མ་ཅན་གཅིག་ཐོན་ནས། དྲུང་ན་ཕུག་རོན་གཉིས་འདུག་པས་གཅིག་ཁྱུར་མིད་
བྱས་པས་གཅིག་རྡོ་རྗེ་གདན་ན་ཕར་འཕུར་སོང་
། དེར་རྗེ་གྲུབ་ཐོབ་རིན་པོ་ཆེས་ངའི་
གྲོགས་གཉིས་ཡིན་དགོངས་ནས། གསང་བའི་བདག་པོའི་ཏིང་ངེ་འཛིན་གསལ་བཏབ་
སྟེ་བདས་པས་མཚོ་དེའི་ནང་ན་མར་སོང་
། དེར་གསང་བའི་བདག་པོ་དེ་ལྕགས་ཀྱི་བྱ་
ཁྱུང་དུ་བསྒྱུར་ནས་མཚོ་ནང་ན་མར་ཆོལ་རྒྱངས་དང་བཅས་ནས་བདས་བྱོན་པས་ཁོ་
ཟིན་ནས་སྡུག་སྐད་དྲག་པོ་བྱུང་སྟེ། ཁྱེད་རང་གི་གྲོགས་གཏོང་ཟེར་ནས་བསྐྱུགས་
པས་ཕུག་རོན་མ་ཤི་ཙམ་ཞིག་ཐོན་བྱུང་།
222



རྣམ་ཐར་བྱིན་རླབས་ཆུ་རྒྱུན།
ནངས་པར་སྔ་དྲོ་རྗེ་གྲུབ་ཐོབ་རིན་པོ་ཆེ་ཐུགས་དམ་མཛད་ཅིང་ཡོད་ཙམ་ན།
རྒྱུ་དར་ཚུལ་ཞེས་བྱ་བ་དེ་ཁྲེས་པོ་ཁུར་འོངས་ནས་སྐུ་ཁམས་ཞུ་རུ་བྱུང་ནས་རྡོ་རྗེ་
གདན་དུ་སོང་། དེར་ཕུག་རོན་རྡོ་རྗེ་གདན་དུ་སོང་པ་དེ་རྒྱ་དར་ཚུལ་དུ་འདུག །ཛཱ་
ན་གར་བྷ་ལ་ན་ཚ་གཅིག་ཡོད་དགོངས་ནས་གཟིགས་སུ་བྱོན་པས། ཁྱེད་བྱོན་པ་དེ་
དགའོ། །མདང་ངེད་ལ་ས་འགུལ་ཞིང་ཟིལ་ཆེན་པོ་བྱུང་། མཚན་གང་མར་མེ་བཏེག་
ནས་བསྡད། རྒྱ་དར་ཚུལ་ཁོང་ནི་རྡོ་རྗེ་གདན་དུ་སོང་
། ང་ནི་ཡམ་ཡོམ་གཅིག་ན་ཞིང་
འདུག་ནས་རྡོ་རྗེ་གདན་དུ་མ་ཕྱིན་ཟེར། དེར་རྗེ་གྲུབ་ཐོབ་རིན་པོ་ཆེས་གསང་བའི་
བདག་པོའི་ཏིང་ངེ་འཛིན་གསལ་བཏབ་ནས་ན་བཟའི་ཐུ་བས་བརྡུངས་པས་སྡུག་
སྐད་ཆེན་པོ་བྱུང་སྐད། ཁྱོད་རང་གི་གྲོགས་པོ་གཏོང་། ཅི་ཟེར་ལ་ཉན་ལ་སོགས་པ་
ཟེར༑ དགོས་དུས་སུ་བོས་པའི་ཚེ་ན་མྱུར་བ་ཉིད་དུ་འོངས་ནས་ཕྲིན་ལས་བསྒྲུབ་པ་
ལགས་སོ་ཟེར་ནས་དམ་ལ་བཏགས་ནས་བཏང་གསུང་
། དུས་དེ་ནས་དྲག་པོའི་ལས་
རྣམས་བསིལ་བ་ཚལ་གྱི་གཞི་བདག་དེས་བྱེད་པ་ལགས་སྐད། དེ་མ་ཐག་ཛྙཱ་ན་གར་
བྷའི་ན་བ་དེ་དྲག །ང་མེད་ན་བར་ཆད་ལ་འཆོར་བར་འདུག །སྡིག་པ་གླང་མགོ་
ཅན་ལ་གཉའ་གནོན་བྱས། །ཞེས་པ་ལ་སོགས་པའི་མགུར་ཡང་གསུང་
། དུར་ཁྲོད་ཆེན་
པོ་བསིལ་བའི་ཚལ་དེ་རུ་གྲིབ་ཀྱི་གཟུགས་ན་བུན་ལྟ་བུ་རེ་རྒྱུན་དུ་འོང་གིན་འདུག་
གསུང་།
རྡོ་རྗེ་གདན་ནས་བྱོན་པའི་ལམ་རྣམས་སུ། །
ལྷ་ཡིས་ཁྲུས་གསོལ་ཞབས་ཀྱི་བསྙུང་བ་ཞི། །
མ་ཟད{མི་བཟད}ཆུ་བོའི་སྟེངས་ལ་ཞབས་ཀྱིས་བྱོན། །
ཆོས་སྐྱོང་གཞི་བདག་རྣམས་ཀྱིས་མངོན་བསུ་མཛད། །
223



ལོ་པཎ་གྱི་རྣམ་ཐར་ཕྱོགས་བསྒྲིགས།
དེ་ནས་རྡོ་རྗེ་གདན་ནས་ཚུར་བྱོན་པས། ལམ་དུ་ཞབས་བསྙུང་ནས་གཤེགས་
པ་མ་བྱུང་ནས་ཅུང་ཟད་གཟིམས་ནས་བཞུགས་པས། ཐུགས་ཉམས་སུ་མདུན་གྱི་
ནམ་མཁའ་ལ་བུད་མེད་ཤིན་ཏུ་མཛེས་མ་གོས་དང་རྒྱན་བཟང་པོས་བརྒྱན་པ་ལྔས་
ཤེལ་གྱི་བུམ་པས་ཆུ་བླུགས་ཤིང་འདུག་པས། དེ་མ་ཐག་ཞབས་དྲང་སིང་སོང་ནས་
དྲག་གསུང་། དེ་ནས་ཚུར་ལ་བྱོན་པས་ཡང་ཞབས་ལ་གཉན་གྱིས་བསྙུང་བ་བྱུང་ནས་
ཆེར་སྐྲངས་པས། ཕྱག་ཤན་གྱིས་སྐྲངས་པ་དེ་གཤགས་ནས་ལྷོག་པ་དེ་བཏོན་ཏེ་རྨ་ལ་
བཀྲུས་ཏེ་རྨ་ལ{རྨའི}འཁྲུལ་འཁོར་མཛད་པས་དེ་མ་ཐག་དྭངས་གསུང་
། དེ་ནས་ཆུ་
ཆེན་པོ་ཞིག་ལ་བརྒལ་ནས་བྱོན་པས་ཆུའི་དཀྱིལ་ན་ཕར་དྲགས་ལ་གཏིང་རིང་བ་
ཞིག་འདུག་པས། ཚུར་ལོག་ཏུ་ཡང་མ་བདེ་བར་རླུང་བུམ་པ་ཅན་བཟུང་ནས་ཆུ་ལ་
མི་བྱིང་པར་འཕྲལ་དུ་ཐར་ཏེ་ཆུ་དེའི་གྲུ་ཁ་ན་ཡོད་པའི་མི་རྣམས་ངོ་མཚར་སྐྱེས་སྐད།
ཡང་སྟག་གི་འཇིགས་པ་བྱུང་བ་ལ་རེངས་པའི་སྦྱོར་བ་བྱས་པས་སྟག་ཤིང་བཞིན་དུ་
རེངས་པར་གྱུར་ཏེ་གནོད་པ་མ་བྱུང་གསུང་
། དེ་ནས་བལ་པོའི་མཐིལ་དུ་ཆགས་ཕེབས།
བོད་ཀྱི་གནོད་སྦྱིན་གཙང་ལྷ་དང་
། བུ་ལེ་དང༌
། ཇོ་མོ་བཀྲ་ཤིས་ཚེ་རིང་མ་རྣམས་ལ་
འཁོར་དུ་མ་དང་བཅས་པའི་བསུ་བ་བྱུང་གསུང་། ཐང་གྷ་མེར་ཕེབས་པའི་ཚེ་ཆོས་
སྐྱོང་མགོན་པོ་བསུ་བར་བྱུང་བས་ཐུགས་ངར་ལངས་ནས། ཕྱག་གི་དབྱུག་པས་མི་
རྣམས་ལ་ཕར་དེད་ཚུར་དེད་མཛད། དེ་ནས་དཔལ་བདེ་ཆེན་སྟེངས་སུ་ཕྱགས་ཕེབས་
ནས་བཞུགས་སོ། །
བདེ་ཆེན་སྟེངས་སུ་རྒྱལ་བ་ཆོས་རྗེ་རྒོད་ཚང་པས། །
འགྲོ་དོན་དུས་ལ་བབ་བོ་གསུངས་ནས་ལུང་བསྟན་མཛད། །
224



རྣམ་ཐར་བྱིན་རླབས་ཆུ་རྒྱུན།
{ བདེ་ཆེན་སྟེངས་སུ་རྒྱལ་བ་ཆོས་ཀྱི་རྗེས། །
འགྲོ་དོན་དུས་ལ་བབ་ཅེས་ལུང་བསྟན་མཛད། །}
མཁའ་ལ་སྒྲ་སྙན་ཌོ་བྷི་ཧེ་རུ་ཀ །
ཡིན་ཞེས་གསན་ཞིང་འཇམ་དབྱངས་ཞལ་གཟིགས་སོ། །
དེ་ནས་དཔལ་བདེ་ཆེན་སྟེངས་ན་བཞུགས་པའི་ཚེ། ནུབ་གཅིག་འོད་གསལ་གྱི་
ངང་དུ་ངམ་གྲོག་ཆེན་པོ་ཞིག་ལ་རྗེ་གྲུབ་ཐོབ་རིན་པོ་ཆེ་ཉིད་སྐུ་ཤིན་ཏུ་ཆེ་བ་གཅིག་
ཏུ་གྱུར་ཏེ་ཟམ་པ་མཛད་ནས་སྟེང་ནས་མི་དཔག་ཏུ་མེད་པ་ཕར་འགྲོ་ཚུར་འགྲོ་བྱེད་
ཅིང་འདུག་པས། ཆོས་རྗེ་རིན་པོ་ཆེ་རྒྱལ་བ་རྒོད་ཚང་པ་ནམ་མཁའ་ལ་བྱོན་ནས།
དང་པོའི་ལུང་བསྟན། དེ་རྨི་ལམ་གྱི་དུས་སུ་སླེབ་པ་ཡིན། ད་ནི་འགྲོ་དོན་གྱི་དུས་ལ་
བབ་པ་ཡིན་ནོ་གསུང་། ཆོས་རྗེ་རིན་པོ་ཆེ་རྒྱལ་བ་རྒོད་ཚང་པའི་སྐུ་དྲིན་དྲན་ནས་
དཔལ་བདེ་ཆེན་སྟེངས་ན་བཞུགས་པའི་རི་པ་རྣམས་བསགས་ཏེ། དཔའ་བོ་ཡི་དགའ་
སྟོན་ཞིག་མཛད་ནས་གསོལ་བ་བཏབ་པས། རྗེ་གྲུབ་ཐོབ་རིན་པོ་ཆེའི་ཞལ་ནས། རྡོ་རྗེ་
གདན་དུ་རུ་ཀས་བཤིག་པར་འདུག །ཐམས་ཅད་ཀྱིས་སྨོན་ལམ་ཐོབ་གསུངས་པས།
དེ་མ་ཐག་སྒོམ་ཆེན་པ་རྣམས་འུར་ནས་ཡོས་བརྔོས་པ་ལྟར་བཀྲབས་པས། རྗེ་གྲུབ་
ཐོབ་རིན་པོ་ཆེའི་ཞལ་ནས། ད་ཅི་ནས་ཁྱེད་སྒོམ་ཆེན་པ་ཐམས་ཅད་ཆོས་སྐྱོང་གི་སྐུ་
རུ་འདུག །ཁྱེད་རྣམས་ཀྱིས་དམིགས་པ{མིག་ལ}བལྟས་ཙམ་ནས་འཇིགས་པོ་འདུག་
གསུང་།
ཡང་ནུབ་གཅིག་མནལ་ལམ་ན་རྗེ་གྲུབ་ཐོབ་རིན་པོ་ཆེ་ཌོ་བྷི་ཧེ་རུ་ཀ་ཡ་ནི་
ཟེར་ནས་སྟག་གཅིག་ལ་ཆིབས་ནས་ཡར་རྒྱུག་མར་རྒྱུག་མཛད་ནས། གཞན་རྣམས་
225



ལོ་པཎ་གྱི་རྣམ་ཐར་ཕྱོགས་བསྒྲིགས།
སྐྲག་ན་འདོད{མི་འདོད}དགོངས་ནས་བཞུགས་པ་རྨིས་གསུངས། ནུབ་གཅིག་མནལ་
ལམ་དུ་འཕགས་པ་འཇམས་དཔལ་ཨ་ར་པ་ཙ་ནའི་ཞལ་གཟིགས། བསྙེན་པ་ནི་བྱས་
པ་མེད། སྐྱེ་བ་སྔ་མའི་ཡི་དམ་དུ་འདུག་གསུང་
། རྗེ་རིན་པོ་ཆེ་མནལ་དུ་ཐིབ་ཐིབ་
འདུག་པས། ཉེ་གནས་ཤེས་རིན་དྲུང་ན་ཡོད་པའི་བསམ་པ་ལ་ངའི་གྲིབ་བྱུང་ན་མི་
བཏུབ་སྙམ་པ་བྱུང་བ་ཐུགས་ཀྱིས་མཁྱེན་ནས། དེ་མ་ཐག་ཁྱེད་ལ་གྲིབ་མེད་གསུང་།
ཡང་རྗེ་རིན་པོ་ཆེའི་ཞལ་ནས། སྔར་ཆོས་རྗེ་རིན་པོ་ཆེ་རྒྱལ་བ་རྒོད་ཚང་པའི་ཞལ་ནས།
ད་ནས་བཟུང་སྟེ་ལོ་བཅུ་གཉིས་ཀྱི་དུས་སུ་ཁྱོད་ལ་མཉམ་རྗེས་མེད་པའི་རྟོགས་པ
འཆར་གསུངས་ཏེ། དེ་ལྟར་བྱུང་། ད་ང་ལ་མཉམ་རྗེས་སམ་དེ་མི་འདུག་གསུང་
། དུས་
དེ་ཙམ་ན་རྟོགས་པ་ནམ་མཁའ་ལྟ་བུ་ལ་མཉམ་རྗེས་ཀྱི་འཛིན་པ་རྩ་བ་ནས་དག་
པའི་སྟོང་ཉིད་ཀྱི་རྒྱ་མཚོ་ལ་ཐུགས་རྗེའི་དབའ་ཀློང་འཁྲུགས། རང་གི་དོན་སྒྲུབ་པའི་
བློ་ཏིལ་གྱི་ཤུན་པ་ཙམ་ཡང་མེད། འཇིག་རྟེན་ཆོས་བརྒྱུད་གྱང་འགྱེལ་བ་ལྟར་ཞིག །
སྤྱོད་པ་ཁྲིགས་ཁ་དང་བྲལ་ནས་གང་དྲན་པ་མཛད། ན་བཟའ་ཡང་རས་རྐྱང་རེ་ཙམ་
ཡང་ལས་མི་གསོལ། རྟོགས་ལྡན་ཆེན་པོ་ཆེར་གྱུར་པ་ལགས་སྐད།
པ་
བསྐལ་བཟང་སངས་རྒྱས་ཉིད་དུ་ཞལ་བཞེས་ཤིང་། །
སྐྱེ་བ་དུ་མའི་བུ་དང་སློབ་མ་ཞེས། །
འོད་གསལ་ངང་དུ་ཆོས་རྗེ(རྗེས)ལུང་བསྟན་མཛད། །
གྲུབ་ཆེན་ཚོགས་ལ་རྟེན་འབྲེལ་གསུང་གླེང་གསན། །
ཡང་རྗེ་གྲུབ་ཐོབ་རིན་པོ་ཆེའི་ཞལ་ནས། སངས་རྒྱས་སེང་གེ་སྒྲའི་བསྟན་པ་ལ་
226



རྣམ་ཐར་བྱིན་རླབས་ཆུ་རྒྱུན།
ངའི་ཕྲིན་ལས་ཆེ་ནུས་པར་འདུག །དེ་ཙ་ན་ནུས་དགོས་རྒྱུ་ཡང་ཡིན་གསུང་
། ཉེ་གནས་
ཤེས་རིན་གྱིས་བླ་མ་རང་སངས་རྒྱས་སེང་གེ་སྒྲ་ལགས་སམ། ཞེས་ཞུས་པས། དེ་ཙུག་
ཡིན་གསུང་། ཡིན་སྙམ་པ་ལགས་མོད་ཅེས་ཞུས་པས། རྗེ་གྲུབ་ཐོབ་རིན་པོ་ཆེའི ཞལ་
ནས༑ དགེ་བཤེས་ཕྱི་འབྲས་པ་དེའི་ཞལ་ནས། བོད་ཀྱི་ཡོངས་ཀྱི་དགེ་བའི་བཤེས་
གཉེན་པ་འདི་རྣམས་ཀྱི་ནང་ན་བསྐལ་པ་བཟང་པོའི་སངས་རྒྱས་མང་པོ་ཡོད་
འདུག་ཟེར་བ་ཡིན་ཟེར། གཅིག་ཁོང་རང་ཡིན་པར་བཞེད་པ་འདུག་གསུང་། ཡང་
ནུབ་གཅིག་མནལ་ལམ་ནས། ཆོས་རྗེ་རིན་པོ་ཆེ་དང་ང་གཉིས་གདན་གཅིག་ལ་
བཞུགས་པ་ལས། ཐུགས་ཀྱི་དགོངས་པ་ལ། ཆོས་རྗེ་རིན་པོ་ཆེ་ལ་ངའི་གྲིབ་བྱུང་ན་མི་
བཏུབ་དགོངས་ནས། གདན་དེ་ལ་མ་བཞུགས་པས། ཆོས་རྗེ་རིན་པོ་ཆེ་ཞལ་ནས།
འདིར་གདན་ལ་བཞུགས་གསུང་
། བདག་གི་གྲིབ་མཆི་ཞེས་ཞུས་པས། ཆོས་རྗེ་རིན་པོ་
ཆེའི་ཞལ་ཞུས་ནས། གྲིབ་མི་མཆི། ཁྱེད་ཀྱི་སྐྱེ་བ་ལྔ་བརྒྱ་མན་ཆད་རེས་ངའི་བུ་བྱས།
རེས་ངའི་བུ་སློབ་བྱས་པ་ཡིན་གསུང་
།
ཡང་ནུབ་གཅིག་འོད་གསལ་གྱི་ངང་དུ་གྲུབ་ཆེན་བརྒྱད་ཅུ་རྩ་བཞི་དང་
། རྡོ་རྗེ་
འཆང་ནས་བཟུང་སྟེ། བཀའ་བརྒྱུད་ཀྱི་བླ་མ་རྒྱལ་བ་རྒོད་ཚང་པའི་བར་རྗེ་འབྲི་ཁུང་
པ་དང་བཅས་པ་རྣམས་མཁའ་འགྲོའི་ཚོགས་དུ་མ་དང་བཅས་ཏེ་འདུས་ནས་ཚོགས་
འཁོར་མཛད་ཅིང་འདུག་པས། རྗེ་གྲུབ་ཐོབ་རིན་པོ་ཆེའི་ཚོགས་སྐལ་དེ་གྲུབ་ཆེན་ལ་
བ་པ་ལ་དྲངས་པས་ཆོག་པ་ཡིན་ཟེར་གྱིན་འདུག །འདུས་པའི་ཚོགས་དེ་རྣམས་རྟེན་
འབྲེལ་ཟབ་མོའི་གསུང་གླེང་མཛད་ཅིང་འདུག་སྟེ། རྟེན་འབྲེལ་གྱི་ངོ་བོ་མ་བཅོས་པ་
ཡིན༑ ནུས་པ་སོ་སོ་ན་ཡོད། ཕྱོགས་གཅིག་ཏུ་ཆུ་ལ་མཚོན་ན། རྟེན་འབྲེལ་གྱི་ངོ་བོ་ཆུ་
རང་དུ་མ་བཅོས་པ་དེ་ཡིན། གཤེར་བ་དེ་ཆུའི་ནུས་པ་ཡིན། ཆུའི་ནུས་པ་དེ་ཡང་ཆུ་
227



ལོ་པཎ་གྱི་རྣམ་ཐར་ཕྱོགས་བསྒྲིགས།
ལས་ལོགས་ན་མེད། དེ་དུས་གསུམ་གྱི་སངས་རྒྱས་རང་གིས་ཀྱང་བཅོས་སུ་མི་བཏུབ།
དེ་མ་བཅོས་པ་རང་གི་སྟེང་ན་ནུས་པ་བསམ་གྱིས་མི་ཁྱབ་པ་གཅིག་ཡོད། རྟེན་འབྲེལ་
གྱི་ནུས་པ་དེ་ཡོན་ཏན་དུ་འགྱུར་བ་དེ་བཀའ་བརྒྱུད་ཀྱི་བླ་མ་རྣམས་ཀྱིས་མཁྱེན་ནས་
བསྒྲིགས་པ་ཡིན་གསུང་གིན་འདུག་གསུང་
།
དགའ་ལྡན་གླིང་དུ་རྒྱལ་བ་ཆོས་རྗེ(རྗེའི)སྐུ་ཚབ་སྐུ་ལྡེར་བཞེངས་ཚེ་ཡོ་བྱད་མ་
ལྡངས(ལྡེངས)པས། །
དགུག་པའི་སྦྱོར་བ་ཕུན་སུམ་ཚོགས་པར་མཛད་དོ་དེ་ཚེ་མཚན་མོའི་དུས་སུ་
མཁའ་འགྲོ་ཡི། །
ཚོགས་རྣམས་འདུས་ནས་བཟོ་ཡི་བྱེ་བྲག་མཛད་པ་གཟིགས་ཤིང་བདེ་ཆེན་
སྟེངས་སོགས་གདན་ས་ཡི། །
རྟེན་འབྲེལ་སྒྲིག་པའི་བཀའ་སྩལ་རྣམས་གསུང་ལྟ་སྟངས་སྟོབས་ཀྱིས་མ་རུངས་
འབྱུང་པོ་ཞི་བར་མཛད། །
དེ་ནས་གདན་ས་དགའ་ལྡན་གླིང་དུ་སྐུ་ལྡེར་བཞེངས་པའི་ཚེ། ཡོ་བྱད་ཀྱིས་
ཅུང་ཟད་མི་ལྡངས(ལྡེངས)པར་འདུག་ཟེར་བས། རྗེ་གྲུབ་ཐོབ་རིན་པོ་ཆེ་ཞལ་ནས
བཙུན་མ་གཙང་གདོང་མ་དེ་ནས་མང་བ་ཡིན་ཟེར། ངས་མོའི་ནས་ལ་དགུག་པའི་སྦྱོར་
བ་བྱའོ། །གསུངས་ནས། ཞག་འགའ་ན་བཙུན་མ་དེ་ནས་མང་པོ་འབུལ་དུ་བྱུང་། དེ་
ཡི་དུས་སུ་རྗེ་གྲུབ་ཐོབ་རིན་པོ་ཆེའི་ཞལ་ནས། དགའ་ལྡན་གླིང་པའི་མ་ཇོ་རྣམས་ལ་
འདི་གསུངས། ཁྱེད་རྣམས་ཀྱི་ཆོས་རྗེ་རིན་པོ་ཆེའི་རིང་བསྲེལ་མང་པོ་རྙེད་ཟེར་ཞིང་
228



རྣམ་ཐར་བྱིན་རླབས་ཆུ་རྒྱུན།
འདུག་གསུང་། ངས་ནི་ཨུ་རྒྱན་སྤྲུལ་པའི་ཞིང་ནས་རྡོ་རྗེ་གདན་ཚུན་ཆད་བསྐོར་ཡང་
གྲུབ་པ་ཐོབ་པ་དང་མཁས་པ་ཇི་ཙམ་པ་རང་དང་མཇལ་ཏེ། ཆོས་རྗེ་རྒོད་ཚང་པའི་
བ་སྤུའི་བུ་ག་གཅིག་དོ་བའི་བླ་མ་མ་རྙེད། སྒོམ་མའི་དྲི་མ་ལ་ཆོས་རྗེ་རིན་པོ་ཆེའི་
སྐུ་གདུང་གཏུམས་པ{༡ གདུགས་པ། ༢ འདུག་པ}ལ་ཞབས་ཏོག་ཆེ་རྒྱུ་མེད་པས། སྐུ་
གདུང་ཡོད་པ་རྣམས་སྐུ་ལྡེར་གྱི་ནང་རྫོངས་སུ་བཞུགས་སུ་ཆུག །ཞབས་ཏོག་བྱེད་
ལུགས་འདི་འདྲ་ཞིག་དགོས་པ་ཡིན་གསུང་
། སྐུ་ལྡེར་བཞེངས་པའི་དུས་སུ་རྗེ་གྲུབ་
ཐོབ་རིན་པོ་ཆེའི་ཞལ་ནས། བུད་མེད་མང་པོ་ཡག་ཡུག་ཏུ་བཟོ་བྱེད་ཅིང་འདུག་
གསུང་། ཡང་རྗེ་གྲུབ་ཐོབ་རིན་པོ་ཆེ་ཞལ་ནས། ང་རང་ལ་ཤིན་ཏུ་འདྲ་ན་སྙམ་ལུང་
པའི{ཆོས་རྗེ་རིན་པོ་ཆེའི་ཞལ་རས་རང་ཤིན་ཏུ་འདྲ། སྙ་ནམ་ལུང་པའི}བདེ་ལེགས་
འབྱུང་ཞིང་། ཁྱད་པར་ཚོང་འདུས་པ་དང་དགའ་ལྡན་གླིང་པའི་བདེ་སྐྱིད་འབྱུང་
ཡིན་གསུང་
། ཁྱད་པར་དུ་དཔལ་བདེ་ཆེན་སྟེང་དུ་དགེ་འདུན་གྱི་རྟེན་འབྲེལ་འགྲིག་
པ་ཡིན་གསུང༌། དེའི་དུས་ན་དགའ་ལྡན་གླིང་ན་དགེ་བཤེས་སུ་བླ་མ་ཞིག་པོ་བྱང་
དཔལ་གྱི་དབོན་པོ་བཞུགས། རྗེ་གྲུབ་ཐོབ་རིན་པོ་ཆེ་པ་ནི་དབུ་ཆེ་རུ་བྱེད་ཅིང་འདུག་
གསུང་། དགའ་ལྡན་གླིང་པའི་དབུ་ཆེ་ཡིན། །ཞེས་པའི་མགུར་ཡང་གསུང་
།
དེ་ནས་བདེ་ཆེན་སྟེངས་སུ་བྱོན་པས་མཚོ་འོག་མའི་ཐད་ཀར་གདན་ཕེབས་
པའི་ཚེ། རྗེ་གྲུབ་ཐོབ་རིན་པོ་ཆེ་མནལ་ཐིབ་ཐིབ་འདུག་པས། ཉེ་གནས་ཤེས་རིན་ལ་
ཁར་གཙང་ཡར་རེས་ཀྱང་འདིར་ཕེབས་དུས་ཤེ་ལའི་བར{ཤེས་པ་ལྕི}འདི་ན་བུད་
མེད་གདོང་ཟླུམ་པོ་མཆེ་བ་ཅན་ཞིག་འདུག །དེ་ཡི་གྲིབ་ཏུ་འདུག་གསུང་།
དེ་ནས་དཔལ་བདེ་ཆེན་སྟེང་གི་སྒོ་བྱ་ཕོ་ཟེ་བའི་སྒང་ལ་བྱོན་པའི་ཚེ། གནས་
ཀྱི་བྱིན་རླབས་ཀྱིས་དཔོན་སློབ་གཉིས་ཀ་འུར་ནས། བྱ་ཕོ་ཟེ་བའི་སྒང་ལམ་འདི། །
229



ལོ་པཎ་གྱི་རྣམ་ཐར་ཕྱོགས་བསྒྲིགས།
གཡས་གཡོན་མཐའ་རུ་མ་ལྷུངས་པ། །བདེ་ཆེན་སྟེང་གི་ཕོ་བྲང་བསྙེགས། །ཚིག་གསལ་
པོར་བརྗོད་ཀྱིས་སྙན་གསན་འཚལ། །ཞེས་པའི་མགུར་ཡང་གསུངས། ཉེ་གནས་ཤེས་
རིན་ལ་ང་དང་འགྲོགས་པའི་མི་དེ་ཡང་ང་དང་ཆ་འདྲ་བ་གཅིག་ཏུ་འགྲོ་ཡི་འདུག །
ཨུ་རྒྱན་དུ་ཡང་འདི་འདྲ་བ་གཅིག་བྱུང་གསུང་།
།
སྙ་ནམ་འགྲམ་དུ་དབུ་མ་བ་ཞེས་པ། །
ཕྱི་ནང་གཞུང་ལུགས་རྣམས་ལ་མངའ་མཛད་ཅིང་
།
མ་རུངས་འབྱུང་པོ་བྱམས་པའི་སྟོབས་ཀྱིས་བཏུལ། །
རང་ཉིད་སྐྱེ་བ་བདུན་པར་ཞལ་གྱིས་བཞེས། །
དུས་དེ་ཙམ་ན་བླ་མ་དབུ་མ་པ་ཞེས་བྱ་བ། ཤེས་པ་ཁེངས་པ་ཅན་སྙ་ནམ་གྱི་
འགྲམ་ན་དགོན་པ་བཏབ་ནས་བཞུགས་པ་ན་རེ། རྒོད་ཚང་པས་ཆོས་ཅི་ཡང་མི་ཤེས།
ཆོས་ལུགས་ནོར་བས་ཟོག་པོ་ཡིན་ཟེར་བ་ལ་སོགས་པའི་ཞལ་མང་པོ་གཏོང་ཞིང་
འདུག་ཟེར་བ་གསན་པས། རྗེ་གྲུབ་ཐོབ་རིན་པོ་ཆེའི་ཞལ་ནས། རྗེ་རྒོད་ཚང་པའི་
ཆོས་ལུགས་ནོར་བའི་གཏན་ཚིགས་ཁོ་ལ་དྲི་རུ་འགྲོ་དགོས་གསུངས་ནས། སྒོམ་ཆེན་
འགའ་ཞིག་གིས་ཞབས་ཏོག་མཛད་ནས་བྱོན། ལམ་དུ་ཆར་ཆེན་པོ་བྱུང་ནས། རྗེ་
གྲུབ་ཐོབ་རིན་པོ་ཆེ་སྤྱན་ནམ་མཁའ་ལ་གཟིགས་ནས། གཞི་བདག་ཁྱེད་ཚོ་ཅི་འདོད་
པ་ཡིན་ནམ། ཆར་ཆོད་ཅིག་གསུངས་པས། དེ་མ་ཐག་ཆར་ཆད་དོ།
དེ་ནས་བླ་མ་དབུ་མ་པའི་སར་བྱོན་སྟེ། ཐོག་མར་འཕགས་པ་འཇམ་དཔལ་གྱི་
ཞལ་ངག་རེངས་པའི་སྦྱོར་བ་ཞིག་མཛད་ནས། ཆོས་ཀྱི་དྲི་བ་ཞིག་མཛད་པས་ལན་མ་
230



wwwwwww
རྣམ་ཐར་བྱིན་རླབས་ཆུ་རྒྱུན།
བྱུང་བར་ཁོ་ན་རེ། བགྲོ་གླེངས་མི་བྱེད་དབྱངས་ཤིག་ལེན་པ་ཡིན་གསུང་སྐད། དེར་
གྲུབ་ཐོབ་རིན་པོ་ཆེས། ཁྱོད་ཀྱི་དབྱངས་ཉན་དུ་འོངས་པ་མིན། ལན་ཐོབ་གསུངས་
ཤིང་༑ ཁྱོད་ན་རེ་རྒོད་ཚང་པས་ཆོས་མི་ཤེས་ཆོས་ལུགས་ནོར་བ་ཡིན་ཟེར་གྱིན་འདུག་
སྐད་པ་དེ་གཏན་ཚིགས་གང་ཡིན་གསུངས་པས་ལན་མ་བྱུང་གསུང་
། ཁོང་དུས་ཀྱི་
འཁོར་ལོ་ལ་མཁས་ཟེར་བས། དཔལ་དུས་ཀྱི་འཁོར་ལོའི་རྐང་ཕྲན{དཀའ་འཕྲང}
དྲི་བ་བྱས་ཀྱང་ལན་གང་ཡང་མ་བྱུང་གསུང་
། ཁོང་འུར་དང་ཟང་ཟིང་བྱེད་ཅིང་
བལ་པོའི་གླེང་བསླངས་དང་འཕགས་པ་ཤིང་ཀུན་བཅོས་པ་དང་
། ཞབས་ཏོག་བྱས་པ་
བ་སོགས་པའི་གླེང་བསླངས་བྱེད་ཀྱིན་འདུག་པ་ལ། ང་ངོས་ཀྱི་དབྱངས་ཤིག་བླངས་ཀྱི་
གསུངས་ནས། ངས་གྲངས་མེད་སྐལ་པར་ཚོགས་བསགས་པས། །རྣམ་དག་དལ་འབྱོར་
རིན་ཆེན་ཐོབ། །དོན་མེད་ལས་ལ་མ་བཀོལ་བས། །ལང་ལིང་ཚེ་ལ་ཡིད་མ་ཤོར། །
ཞེས་པ་ལ་སོགས་པའི་མགུར་གསུང་།
དུས་དེ་ཙམ་ན་སྟོད་འགག་མི་མནབས་པར་སྐུ་སྟོད་གཅེར་བུར་མཛད་ཅིང་
གཤེགས་བཞུད་མཛད་པའི་དུས་སུ་སྐུ་འདབས་ཀྱང་པུས་མོའི་སྟེང་དུ་བརྫེས་ཤིང་
འབྱོན་པས། སྲིན་བུ་པདྨ་དང་སྦྲང་བུ་གདུག་པ་ཅན་རྣམས་ཀྱིས་སྐུ་ལ་ཟ་བར་མི་ནུས་
པ་ལ། རྗེ་གྲུབ་ཐོབ་རིན་པོ་ཆེའི་ཞལ་ནས། ང་ལ་ཁྲག་འཐུང་དང་དོན་ཡོད་པ་ཡིན་
གསུང་། ལར་བསོད་ནམས་བསགས་པའི་སེམས་ཅན་ཉུང་གསུང་། དེའི་དུས་སུ་བླ་མ་
དབུ་མ་པའི་ཆོས་སྐྱོང་སྦྱོད(རྦད)བྱུང་བ་ལས། རྗེ་གྲུབ་ཐོབ་རིན་པོ་ཆེའི་ཞལ་ནས།
ཁོང་མཐུ་བྱེད་ན་འོ་སྐོལ་ནི་ཁོང་སྐུ་ཁམས་བཟང་བའི་སྨོན་ལམ་འདེབས་པ་ལགས།
ཞེ་སྡང་གིས་བྱམས་པ་ག་ན་ཐུབ། བསྲུང་བའི་འཁོར་ལོ་བྱམས་པ་ཡིན་གསུང་།
དེ་ནས་སྙ་ནམ་ན་ཕར་བྱོན་པས་དུར་གུར{༡ དུར་ཁྲོད}{༢ དུར་ཁུད}གྱི་ཐང་
231



ལོ་པཎ་གྱི་རྣམ་ཐར་ཕྱོགས་བསྒྲིགས།
ཁ་ཡར་ཕྱགས་ཕེབས་པའི་དུས་སུ། རྗེ་གྲུབ་ཐོབ་རིན་པོ་ཆེའི་ཐུགས་ཉམས་ལ་སྒོམ་མ་
གཅིག་ན་རེ། ཞིང་གི་ཕ་བོང་བཏོན་ན་ལེགས་ཟེར་བ་ཞིག་བྱུང་
། དེ་ཙ་ན་བླ་མ་དབུ་མ་
པའི་སློབ་མ་ཕུག་པ་རྒྱ་དོར་ཞེས་བྱ་བས་མི་མ་ཡིན་ངར་བསླངས་ནས་ཚོགས་ཀྱི་བདག་
པོ་ལ་སོགས་པ་རང་རེའི་ཕྲིན་ལས་བསྒྲུབ་པ་རྣམས་ཕྱིར་བཀྱེད་དེ། གཞན་གྱི་འབྱུང་
པོ་མ་རུངས་པ་དུ་མ་རྣམས་ནང་དུ་ཞུགས་འདུག །སྤྱན་རས་གཟིགས་དབང་ཕྱུག་གི་
བསྙེན་སྒྲུབ་ལ་འབད་པ་བྱེད་དགོས་གསུང་། གཞན་ཡང་འདི་ལ་ངོ་མཚར་ཆེ་བའི་ལོ་
རྒྱུས་མང་པོ་ཞིག་འདུག་ནའང་ཧ་ཅང་སྤྲོས་པར་འགྱུར་བའི་ཕྱིར་མ་བྲིས་སོ། །
རྡོ་རྗེ་ཕག་མོས་འགྲོ་དོན་ལུང་བསྟན་ཞིང་། །
རྡོ་རྗེའི་གླིང་དུ་བྱོན་པའི་ལམ་རྣམས་སུ། །
མི་དང་གནོད་སྦྱིན་དཔག་ཏུ་མེད་པ་ཡིས། །
བསུ་ཞིང་ལོངས་སྤྱོད་དུ་མས་མཆོད་པ་བྱས། །
དེ་ནས་ཡང་འོད་གསལ་གྱི་ངང་དུ་ཉེ་གནས་ཤེས་རིན་ན་རེ། འགྲོ་དོན་ཟླ་བ་
གཅིག་འོང་བས། གཤེགས་པར་ཞུ་ཟེར་ནས། སྐད་ཅིག་དེ་ཉིད་ལ་ཉེ་གནས་ཤེས་རིན་
དེ་བཅོམ་ལྡན་འདས་མ་རྡོ་རྗེ་ཕག་མོར་སྐྱུར་གྱིས(ཁྱུག་གིས}འགྱུར་སོང་གསུང་། དེ་
ནས་བར་འབྲོག་རྡོ་རྗེ་གླིང་དུ་ཆོས་རྗེ་རིན་པོ་ཆེའི་གདན་ས་བ་མཇལ་དུ་བྱོན་པར་
བཞེད་ནས་བྱོན་པས། དིང་རི་སྐོང་ཆད་ཅེས་བྱ་བར་ཕྱགས་ཕེབས་པའི་ཚེ། ཇོ་བོ་བུ་
ལེ་ཞེས་བྱ་བའི་བསུ་བས་ལུང་པ་ཐམས་ཅད་རྟ་པས་ཁེངས་པ་ཚོགས་འདུག་གསུང་
།
འཚུབ་མས་ལུང་པ་གང་བ་བྱུང་
། དིང་རི་དང་སྲི་ཡི་མི་ཐམས་ཅད་འདུས་ནས་བསྙེན་
232



རྣམ་ཐར་བྱིན་རླབས་ཆུ་རྒྱུན།
བཀུར་དང་འབུལ་བ་དཔག་ཏུ་མེད་པ་བྱས། ལོངས་སྤྱོད་ཐམས་ཅད་ཀུན་འཕྲལ་དུ་
ཁེབས་ཆེ་བའི་སྦྱིན་གཏོང་མཛད་ནས་ཅུང་ཟད་ཙམ་ཡང་མ་བཟུང་བ་ལགས་སྐད།
གོ་ལུང་དགོན་པར་འདུས་པའི་ཚོགས་རྣམས་ལ། །
ཟག་མེད་བྱིན་རླབས་སྟོབས་ཀྱི་ར་རོ་ཞིང་། །
རྒྱལ་བ་ཆོས་རྗེ་ལ་སོགས་གྲུབ་ཐོབ་འགའ། །
རང་གི་འཁོར་དུ་འདུ་ཞེས་བཀའ་བསྩལ་གསུང་
། །
དེ་ནས་གདན་ས་རྡོ་རྗེ་གླིང་འཁོར་ནས་གདན་ས་གོ་ལུང་དུ་གཅེན་པོ་བླ་མ་
མདོ་སྡེ་དཔལ་རྒྱལ་མཚན་གྱི་དྲུང་དུ་ཕྱག་འཚལ་དུ་བྱོན། རྣལ་འབྱོར་ཕོ་མོ་སུམ་བརྒྱ་
ཙམ་ཚོགས་ནས་ཤངས་ལེན་གྱི་མཆོད་པ་ཞིག་མཛད་པས། རྗེ་གྲུབ་ཐོབ་རིན་པོ་ཆེའི་
ཞལ་ནས། དེ་རིང་རྣལ་འབྱོར་ཕོ་མོ་འདུས་པ་འདི་རྣམས་ལ་ངས་ཕྱག་རྒྱ་ཆེན་པོའི་
སྒོམ་གདབ་པར་བྱའོ་ཞེས་གསུངས་ཏེ། བླ་མའི་རྣལ་འབྱོར་མཛད་པས་དེ་རྣམས་
འུར་ཏེ། སྟོན་པ་རྡོ་རྗེ་རྒྱལ་བ་ལ་སོགས་འགའ་ཞིག་དྲན་མེད་དུ་སོང་། ནམ་མཁའ་
ལ་འཕགས་ནས་བརྟག་གཉིས་སང་ཀྲི་ཏའི་སྐད་དུ་འདོན་པ་བྱུང་། དེ་ཡི་མཇུག་ཐོག་
ཏུ་རྗེ་རིན་པོ་ཆེས་སྲོག་གི་རླུང་གཡོ་བ་མེད་པའི་ཏིང་ངེ་འཛིན་ལ་བཞུགས་པས་འདུས་
པ་ཐམས་ཅད་རྟོག་པ་དབྱིངས་སུ་ཐིམ་ནས་ཏིང་ངེ་འཛིན་དུ་སོང་བས། བླ་མ་གོ་ལུང་
བ་མདོ་སྡེ་དཔལ་རྒྱལ་མཚན་གྱི་ཞལ་ནས། བྱིན་རླབས་ཀྱི་སྣང་བ་རང་ཤིན་ཏུ་ཆེ།
སྔོན་ཤེད་ཀྱི་གྲུབ་ཐོབ་གཅིག་གི་འདི་ལྟ་བུ་འདྲ་བྱུང་བའི་ལོ་རྒྱུས་འདྲ་ཐོས་ཟེར་སྐད།
ཡང་རྗེ་གྲུབ་ཐོབ་རིན་པོ་ཆེའི་ཞལ་ནས། ངས་ཨུ་རྒྱན་སྤྲུལ་པའི་ཞིང་དུ་དངུལ་
233



ལོ་པཎ་གྱི་རྣམ་ཐར་ཕྱོགས་བསྒྲིགས།
ཆུ་ཕྱི་ནང་གི་བཅིང་བ་ཇི་ལྟ་བ་བཞིན་དུ་ཤར་བ་དེ་ཡི་ཕྱིར་ང་རང་གང་དགའ་བྱེད་དུ་
བཅུག་ན། རྒྱལ་སྲས་པདྨ་འབྱུང་གནས་ལྟར་ཚེ་ཡི་རིག་འཛིན་ཐོབ་པའི་བཅུད་ལེན་
ཤེས༑ ད་ལོའི་ཚེ་ཡི་རྟེན་འབྲེལ་སྒྲིག །དེ་ནས་འགྲོ་དོན་བྱེད་པ་ཡིན། བྷུད་ཀྲར་ངའི་
དགོན་པ་ཞིག་ཡོང་བར་འདུག །བར་འབྲོག་དང་བཅུང་པ་ཏུར་ཡང་དགོན་པ་རེ་རེ་
ཡོང་བར་འདུག །དེ་ནས་ཡར་ལུངས་ཀྱི་ཚེན་ཐང་མོ་ཞེས་བྱ་བར་དགོན་པ་ཡོང་ངེས་
ཡོད༑ ལྷ་ཡར་ལྷ་ཤམ་པོའི་གདན་འདྲེན་ཡང་ཡང་འདུག །དེ་ན་ངའི་ཕྱེ་ཕྲུལ་གྱི་
གཏོར་མ་ཚོམས་པ་གཅིག་ཡོད་པ་ཡིན་གསུང་
། ཡང་གྲུབ་ཐོབ་རིན་པོ་ཆེའི་ཞལ་
ནས༑ ངས་སྔོན་ཕ་རྒན་ཞིག་པོ་བྱམས་དཔལ་ལ། དུས་ཀྱི་འཁོར་ལོ་ལ་ང་ལས་མཁས་
པ་མེད། ཆོས་རྗེ་རིན་པོ་ཆེ་ལ་ཡང་དུས་འཁོར་ངས་བཤད་པ་ཡིན་བྱས་པས། ཕ་
རྒན་ན་རེ། ཆོས་རྗེ་རིན་པོ་ཆེ་ཡང་ཁྱེད་ཀྱི་སློབ་མར་ཡོང་ངམ་ཟེར་བྱུང་
། ཅིས་ཀྱང་
ཡོང་བ་ཡིན་བྱས་གསུང་
། གཞན་ཡང་གྲུབ་ཐོབ་བཞི་ལྔ་ཙམ་ངའི་སློབ་མར་ཡོང་
བ་ཡིན། གྲུབ་ཐོབ་ཆེན་པོ་ཡིན། སྐྱེ་བ་ཕྱི་མ་ལ་ཡང་དུས་འཁོར་ལ་མཁས་པ་ཞིག་
བྱེད་པ་ཡིན་གསུང་
།
རྣལ་འབྱོར་དབང་ཕྱུག་དམ་པ་རྒྱ་གར་གྱིས། །
རང་ཉིད་སློབ་མ་ཡིན་པར་ཞལ་བཞེས་ཤིང༌། །
ཁྱེད་ཀྱི་དབོན་པོའི་སྔ་མའི་སྐྱེ་བ་དང་
། །
དེ་ཡི་ཚེ་ཡི་ཚད་ཀྱི་ལུང་བསྟན་མཛད། །
དེ་ཡང་རྗེ་རིན་པོ་ཆེའི་ཞལ་ནས། གླང་འཁོར་གྱི་སྨྱོན་པ་འབབ་ཆུང་བྱ་བ་དེ་
ངའི་སྔོན་གྱི་མཆེད་གྲོགས་ཤིག་ཡིན་པར་འདུག །དེ་དམ་པ་སོ་ཆུང་རང་ཡིན། ད་ལྟ་
234



རྣམ་ཐར་བྱིན་རླབས་ཆུ་རྒྱུན།
ཡང་གྲུབ་ཐོབ་གཅིག་རང་ཡོད་པར་འདུག་གསུང་། ཡང་རྗེ་གྲུབ་ཐོབ་རིན་པོ་ཆེའི་
ཞལ་ནས། དཔོན་ནམ་གྱི་བུ་དེ་ང་རང་གི་སྔོན་གྱི་མི་རྒྱུད་ཅིག་ཡིན་པར་འདུག་སྟེ། ལོ་
བཅུ་དྲུག་ལ་འཆི་བར་འདུག །ང་ལ་བསོད་ནམས་ཀྱི་ཚོགས་དམ་དུམ་བསགས་ན་ཡོང་
སྟེ་མི་སོག །གང་ཟག་དམ་པའི་འདུ་ཤེས་མི་བྱེད་པར་ཉེ་འབྲེལ་གྱི་འདུ་ཤེས་བྱེད་ཀྱིན་
འདུག་གསུང་། དེ་ཡི་དུས་སུ་སྐུ་སྙན་པ་ལ་ཡོངས་ཀྱི་དགེ་བའི་བཤེས་གཉེན་རྣམས་
དང་ མི་ཆེན་སྡེ་པ་ལ་སོགས་པ་སྐྱེ་བོའི་ཚོགས་རྣམས་སྤྲིན་བཞིན་དུ་འདུས་པར་གྱུར་
པ་ལས། དཔོན་བྱིན་དོར{བྱི་དོར}བྱ་བ་ན་རེ། ཨུ་རྒྱན་པ་ལ་དབང་སྡུད་ཡོད་པར་
འདུག་ཟེར་བ་ཞིག་གསན་པས། རྗེ་གྲུབ་ཐོབ་རིན་པོ་ཆེའི་ཞལ་ནས་ང་ལ་དབང་སྡུད་
ཟབ་མོ་ཞིག་ཡོད་པ་ཡིན་གསུངས་ཏེ། འདོད་ཆགས་དག་པའི་བདེ་སྟོང་འདི། །གནས་
གསུམ་མཁའ་འགྲོའི་སྲོག་སྙིང་ཡིན། །ཞེས་པ་ལ་སོགས་པའི་མགུར་གསུངས།
དུས་དེ་ཙམ་ན་ཟབ་ལམ་རྡོ་རྗེ་གསུམ་གྱི་བསྙེན་སྒྲུབ་སྣོད་ལྡན་གཟིགས་ཤིང་
མྱོང་ཁྲིད་དུ་གནང་བས། བདེ་བླག་ཏུ་ཡོན་ཏན་དང་ལམ་རྟགས་དཔག་ཏུ་མེད་པ་
སྐྱེས་པར་གྱུར་ཏེ། འགའ་ཞིག་སའི་རླུང་ཟིན་ནས་མི་གཡོ་བའི་ཏིང་ངེ་འཛིན་དུ་གྱུར་
ནས་ཁ་ཟས་ལ་སོགས་པ་མི་དྲན་པའི་ཏིང་ངེ་འཛིན་དེ་ལས་གཞན་གྱིས་སློང་དགོས་
པ་བྱུང་། ལ་ལ་ཆུའི་རླུང་ཟིན་པས་རྐང་པ་མེའི་ཕུང་པོར་བཅུག་ཀྱང་མི་ཚིག་པ་བྱུང་།
ཁ་ཅིག་གིས་མེ་རླུང་ཟིན་པས་ལུས་ལ་དཔག་ཏུ་མེད་པའི་མེ་འབར་བ་བྱུང་། ལ་ལ་
རླུང་གི་རླུང་ཟིན་པས་གཡང་ལ་ལྷུངས་ཀྱང་ལུས་ལ་མི་གནོད་པ་བྱུང་། ལ་ལས་ནམ་
མཁའི་རླུང་ཟིན་པས་ལུས་མི་སྣང་བ་དང་
། ར་བ་དང་། རི་དང་
། རྩིག་པ་ལ་སོགས་པ་
ལ་ཐོགས་པ་མེད་པ་བྱུང་། རྗེ་གྲུབ་ཐོབ་རིན་པོ་ཆེའི་ཞལ་ནས། ངས་རྡོ་རྗེ་གསུམ་གྱི་
བསྙེན་སྒྲུབ་ཀྱི་ཁྲིད་བཏབ་ན་ལུང་པ་གྲུབ་ཐོབ་ཀྱིས་འགེངས་པར་འདུག་སྟེ། རང་གི་
235



ལོ་པཎ་གྱི་རྣམ་ཐར་ཕྱོགས་བསྒྲིགས།
ཁམས་ལ་ཡང་གཟན་པར་འདུག །བཀའ་བརྒྱུད་རིན་པོ་ཆེའི་ལམ་ཟབ་མོ་བླ་མའི་མོས་
གུས་ཀྱི་ཁྲིད་སྲོལ་ཁྲིད་སྐོར}འདི་ལ་ཡང་ཅུང་གནོད་པར་འདུག་གསུངས་ནས། ཁྲིད་
ཀྱི་སྲོལ་ཀ་ཕྱག་རྒྱ་ཆེན་པོ་ལྷན་ཅིག་སྐྱེས་སྦྱོར་ལ་སོགས་པ་ཁྲིད་ཆེན་བརྒྱད་ལ་མཐིལ་
དུ་མཛད་པར་གདའོ། །དེའི་ཚེ་གང་ཟག་འགའ་ཞིག་གིས་ནི་རྗེ་གྲུབ་ཐོབ་རིན་པོ་ཆེའི་
ཞལ་གྱི་དཀྱིལ་འཁོར་ཟླ་བ་ཉ་གང་བ་ལྟར་མཐོང་བ་ཙམ་གྱིས་གྲོལ་བ་ཡིན། འགའ་
ཞིག་གིས་ནི་གསུང་ཚངས་པའི་དབྱངས་སྙན་པས་མི་ངོམས་པ་ཐོས་པས་གྲོལ་བ་ཡིན།
འགའ་ཞིག་ལ་ནི་བཀའ་བཀྱོན་དྲག་པོ་གནང་བས་གྲོལ་བ་ཡིན། འགའ་ཞིག་ལ་ནི་
བདེ་སྟོང་རོ་སྙོམས་ཀྱི་ཐུགས་གཏད་པ་ཙམ་གྱིས་གྲོལ་བ་ཡིན་པར་གདའ་འོ། །
བདེ་ཆེན་སྟེང་དུ་བརྟན་མ་བཅུ་གཉིས་ལ་སོགས་དུ་མས་གསོལ་བ་བཏབ་ནས་
ཧོར་དམག་བཟློག །
རང་བྱུང་བུ་མོ་དབྱངས་ཅན་མ་ཡི་གསུང་སྙན་གསན་ནོ་དེ་ནས་འོད་གསལ་
ངང་ཉིད་དུ། །
ཀུན་ད་ལྟ་བུར་དཀར་བའི་དབྱངས་དང་གསལ་བྱེད་ཡི་གེའི་འཕྲེང་བ་
རྣམས་ནི་ཞལ་དུ་གསོལ། །
དེ་རྗེས་དྲི་མེད་རི་བོང་ཅན་དང་མཚུངས་པའི་རྡོ་རྗེ་ཕག་མོ་མཁའ་ལ་མངོན་
སུམ་གཟིགས། །
དེ་ནས་ཡང་དཔལ་བདེ་ཆེན་སྟེངས་སུ་བྱོན་པས་བརྟན་མ་བཅུ་གཉིས་
སོགས་པ་བོད་ཡུལ་གྱི་ལྷ་འདྲེ་ཆེ་དགུ་ཚོགས་ཏེ། ནུབ་ཕྱོགས་ནས་དམག་གི་ཚོགས་
236



རྣམ་ཐར་བྱིན་རླབས་ཆུ་རྒྱུན།
དཔག་ཏུ་མེད་པ་འོང་ཞིང་ཡོད། དེ་སངས་རྒྱས་ཀྱི་བསྟན་པ་རིན་པོ་ཆེ་ལ་གནོད་
ཅིང་༑ སེམས་ཅན་གྱི་བདེ་སྐྱིད་བརླག་པར་འགྱུར་བས་ཧོར་དམག་བཟློག་གྲོགས་
མཛད་པར་ཞུ། བོད་ཡུལ་ཙམ་གྱི་ཆོས་པ་ལ་ཁྱེད་ལས་བསམ་པའི་སྟོབས་ཆེ་བ་མེད་
པ་ཡིན་ཟེར། དེར་རྗེ་གྲུབ་ཐོབ་རིན་པོ་ཆེ་པས་ཐུགས་ཀྱི་འདུན་པ་བཏང་ཞིང་སྨོན་
ལམ་དཔག་ཏུ་མེད་པ་བཏབ་པས། རྡོ་རྗེ་དཔལ་ཞེས་བྱ་བས་སྟོད་ཧོར་གྱི་དམག་ཁྲིད་
ནས་འོངས་པས། རྡོ་རྗེ་དཔལ་དེ་ཉིད་ལམ་དུ་ཤི་ནས་ཧོར་དམག་ཡར་ལོག་པ་ཡིན་
སྐད༑ དེ་ནས་དཔལ་བདེ་ཆེན་སྟེངས་དེ་ཉིད་དུ་རྡོ་རྗེ་དབྱངས་ཅན་མ་དམར་མོ་ལ་
བསྙེན་ པ་མཛད་པས། ཞག་གསུམ་ནས་ནམ་མཁའ་ལ་པི་ཝང་གི་སྒྲ་སྙན་པོ་བྱུང་བས་
བློ་གྲོས་ཆེ་བར་སོང་། ཁྱད་པར་དུ་འཛིན་པ་བཟང་པོར་སོང་
།
ཉིན་གཅིག་གི་ཚེ། བདེ་ཆེན་སྟེངས་ཀྱི་ཕུ་ན་ཐང་ཆུང་ཞེས་བྱ་བ་ཡོད་པར་སྐུ་
ཁམས་སང་དུ་བྱོན་ཏེ་རི་སྒོག་སྤར་བ་གང་གསོལ་བས་དེ་མ་ཐག་བརྗེད་ངས་པར་
སོང་
། ཐུགས་ཀྱི་དགོངས་པ་ལ་ཁྱོད་འདྲ་བའི་ཡི་དམ་མམ་གྲིབ་ལ་བདར་བ་སྒོག་པ་
ཟོས་པས་བརྗེད་ངས་བློ་གྲོས་མི་གསལ་དུ་འགྲོ་བ་དགོངས་ནས། རྡོ་རྗེ་ཕག་མོ་ཤེས་
རབ་གསལ་བྱེད་མ་ལ་སྒྲུབ་པ་མཛད་པས། ནམ་ཐོ་རངས་ཞིག(ཤིག)འོད་གསལ་གྱི་
ངང་དུ་མདུན་གྱི་ནམ་མཁའ་ལ་ཡི་གེ་ཀ་མད་སུམ་ཅུ་པོ་ཐོད་ལེ་ཀོར་གྱིས་བྲིས་པ་
ལྟར༑ བཀྲ་ལམ་མེ་འདུག་པ་དེ། ཀ་ཡིག་ནས་བརྩམས་ཏེ་རིམ་གྱིས་ཞལ་དུ་ཞུགས་
ཤིང(འཇུག་གིན}འདུག །ཐུགས་ཀྱི་དགོངས་པ་ལ་སྔོན་དཔོན་ལི་ཆུང་བདུད་རྩི{རྡོ་
རྗེ}ཞེས་བྱ་བ་དེ་ཡི་ཁ་ནས་ཡི་གེའི་ཕྲེང་བ་ཞུགས་པས། ཨ་ཡིག་ལ་རྡུགས་ཟེར་
དགོངས་ཙ་ན་ཨ་ཡིག་ལ་མ་རྡུགས་པར་ཁོང་དུ་ཆུད། དེ་ནས་མནལ་དེ་སད་ཙ་ན་
གཟུང་འཛིན་གྱི་རྟོག་པ་སྤུན་ཐག་ཆད་པའི་ངང་ནས་བཅོམ་ལྡན་འདས་མ་རྡོ་རྗེ་
237



ལོ་པཎ་གྱི་རྣམ་ཐར་ཕྱོགས་བསྒྲིགས།
ཕག་མོ་ཤིན་ཏུ་གསལ་ཞིང་རྫོགས་པ་མཐེ་བོང་ཙམ་ཞིག་གཟིགས། དེ་ནས་བློ་གྲོས
ཤིན་ཏུ་ཆེ་བར་གྱུར་ཅིང་། ཁྱད་པར་དུ་དོན་བཟང་བར་མཛད་པ་ཡིན་གསུང་
།
དཔལ་ལྡན་བྷུད་ཀྲར་མི་མཐུན་ཕྱོགས་གཞན་ལ། །
དགུག་པའི་སྦྱོར་བ་མཛད་དེ་ཐུགས་བསྐྱེད་ཚེ། །
སྤྱན་རས་གཟིགས་དབང་འཇའ་གུར་ནང་དུ་གཟིགས། །
དེ་ཚེ་ཁྱེད་ཉིད་གསང་བའི་བདག་པོར་སྣང་
། །
དེ་ནས་དཔལ་ལྡན་བྷུད་ཀྲ་བདེ་ཆེན་གླིང་དུ་ཕྱག་ཕེབས་ནས་བཞུགས་པའི་
དུས་སུ་བླ་མ་དབུ་མ་པ་ཞེས་བྱ་བ་དེ་བལ་ཡུལ་ལས་སྐྱིད་གྲོང་ན་ཡར་བྱོན་པས། ར་ས་
ན་བ་སེ་ཞེས་བྱ་བའི་གྲོང་གི་འདབས་སུ་ཆུ་ལ་གྲོངས་པས། བླ་མ་དབུ་མ་བའི་སློབ་མ་
ཕུག་པ་རྒྱ་དོར་ཞེས་བྱ་བའི་སྔགས་པ་ནུས་པ་ཅན་གཅིག་ན་རེ། ཁྱོད་ཀྱིས་ངེད་ཀྱི་བླ་
མ་དམ་པ་ལ་མི་རིགས་པ་བྱས་པས་མཐུ་བྱེད་པ་ཡིན་ཞེས་ལན་བསྐུར་ནས་བྱུང་བས།
རྗེ་གྲུབ་ཐོབ་རིན་པོ་ཆེའི་ཞལ་ནས། དབུ་མ་པ་དེ་ངས་བསད་པ་ཡིན་པས་ཁྱོད་ལ་
ནུས་པ་ཅི་འདུག་བལྟའོ། །ཉུང་དུ་བཅུག་ཀྱང་ང་ལ་སྒྲུབ་པ་པོ་སྟོང་ཕྲག་གཅིག་མི་ཡོང་
ངམ༑ འགྲན་ན་ཁྱོད་ཀྱིས་ང་མི་ཐུབ། སྙིང་རྗེ་བ་མིན་པ་ཁྱོད་ཞག་བདུན་མི་འགོར་
བར་བྱེད་པ་ལ་ཚེགས་མེད། ང་ལ་སེམས་ཅན་འདི་ཙམ་གྱི་ལྟོས་ས་གཏད་པ་བསླུ་རུ་
ཕངས་པས་ཕུག་པ་རྒྱ་དོར་དབང་དུ་བསྡུད་པར་བྱའོ་གསུང་། དེ་ཡི་ཕྱི་ཉིན་ཕུག་པ་
རྒྱ་དོར་དྲུང་དུ་སླེབ་བྱུང་
། རྗེ་གྲུབ་ཐོབ་རིན་པོ་ཆེའི་ཞལ་ནས། ངའི་ཟན་ཁམ་རེ་འདི་
མིས་བྱིན་པ་ཡིན། ང་ལྷ་འདྲེ་ཟ་རུ་མ་བཏུབ། {ངའི་ཟན་ཁམ་འདི་མི་ཡིས་བྱིན་པ་
238



རྣམ་ཐར་བྱིན་རླབས་ཆུ་རྒྱུན།
མ་ཡིན། ལྷ་འདྲེས་བྱིན་པ་ཡིན། ལྷ་འདྲེས་ང་ཟ་རུ}བཏུབ་ན་ཨུ་རྒྱན་སྤྲུལ་པའི་ཞིང་
དེ་ཉིན་མོ་བུད་མེད་དུ་ཡོད་པ་རྣམས་མཚན་མོ་བྱི་བ་དང་སྟག་གཟིག་ལ་སོགས་པར་
གྱུར་ནས་མིག་དམར་སྒྲིག་པ་དཔག་ཏུ་མེད་པ་ཡོད་དོ། །དེ་རྣམས་ཀྱིས་ཀྱང་ཟ་རུ་མ་
བཏུབ་པ་ཡིན། ཁྱོད་ཀྱི་ཆོས་སྐྱོང་རྣམས་ངས་རྐང་པ་ས་ལ་བརྡབས་པ་ཙམ་གྱིས་བརླག་
འགྲོ༑ ངའི་གཉིད་ཐམས་ཅད་འོད་གསལ་དུ་ཡོད། རྨི་ལམ་དུ་ལས་སྦྱོར་ཐམས་ཅད་
རྫོགས་འགྲོ་བ་ཡིན་གསུང་
། ཡང་བཞད་ནས་ཀུ་རེ་བྱས་པ་ཡིན་གསུང་
།
ཡང་ཉིན་གཅིག་གི་ཚེ་རྗེ་གྲུབ་ཐོབ་རིན་པོ་ཆེའི་ཞལ་ནས། འོ་སྐོལ་གྱི་ཆོས་སྐྱོང་
རྣམས་དང་མི་མ་ཡིན་ལུང་པར་མི་ཤོང་བ་ས་འབེར་བ་ཞིག་ཁྲོས་ནས་སོང་། ཕུག་པ་
རྒྱ་དོར་གཟབ་དགོས་པར་འདུག །འདིར་ངེད་ལ་མོས་གུས་ཚུད་ན་ཅུང་ཟད་དྲག །
སྲུང་བའི་འཁོར་ལོ་བསྒོམ་ཞིང་ཇེ་ཐུ་ལ་འགྲོ། རྨི་ལམ་ན་རྒྱུ་དོར་གྱི་གཡག་གཅིག་དང་།
འོ་སྐོལ་གྱི་གཡག་གཅིག་དང་གཉིས་ཀ་ཡང་རི་དེའུ་ཙམ་བྲང་དཀར་པོ་གཉིས་འཐབ་
ཅིང་འདུག་པས། གཉིས་ཀ་རྒོད་གཡག་ཏུ་འདུག །ཁོང་གི་གཡག་དེ་ཕར་དགྱེད་
བྱས་པས། འོ་སྐོལ་གཡག་དེས་ཁོའི་གཡག་དེ་བསད་འདུག །བསད་པ་དེ་ཡི་རྭ་ལ་
ཡང་འདོམ་དོ{འདོམ་གང}དང་སོར་བཞི་འདུག །དེ་ནས་དཔལ་ལྡན་བླུད་ཀྲར་
ཐུགས་བསྐྱེད་མཛད་པས་སྐྱེ་བོའི་ཚོགས་ཕྱེད་དང་སུམ་སྟོང་ཙམ་འདུས། དེ་ཡི་ཚེ་ནམ་
མཁའ་ལ་འཇའ་དང་འོད་ཀྱིས་བླ་བྲེ་བྲེས་པས་ཐམས་ཅད་ངོ་མཚར་དུ་གྱུར། རྗེ་གྲུབ་
ཐོབ་རིན་པོ་ཆེས་འཇའི་འོད་སྐོར་གྱི་ནང་དུ་སྤྱན་རས་གཟིགས་དབང་ཕྱུག་བཅུ་
གཅིག་ཞལ་གྱི་སྐུ་མཚན་ཉིད་ཐམས་ཅད་རྫོགས་པས་རྒྱན་གྱིས་བརྒྱན་པ། ཁྲི་ས་
རའི {ཁྲི་སྙན་ས་ལེའི}ལྤགས་པའི་སྟོད་གཡོགས་ཅན་མངོན་སུམ་ཉིད་དུ་ཞལ་
གཟིགས་པའི་དུས་སུ་ཤངས་པ་ཤེས་རབ་རྒྱལ་མཚན་ཞེས་བྱ་བས་རྗེ་གྲུབ་ཐོབ་རིན་པོ
པོ་
239



ལོ་པཎ་གྱི་རྣམ་ཐར་ཕྱོགས་བསྒྲིགས།
ཆེ་ཉིད་གསང་བའི་བདག་པོར་མཐོང་ཞིང་
། གཞན་ཡང་ངོ་མཚར་ཆེ་བའི་མཐོང་སྣང་
མང་དུ་བྱུང་ལགས་སྐད།
སླར་ཡང་བླ་ཆེན་དེ་ཁྱིམ་རྒྱལ་ས་རུ། །
བཙད་པོས་གདན་དྲངས་ཆོས་ཀྱི་འཁོར་ལོ་བསྐོར།
ལོངས་སྤྱོད་དཔག་ཏུ་མེད་པས་རབ་མཆོད་ཅིང་
། །
རྒྱལ་བའི་བསྟན་པ་ཉིན་མོར་ལྟར་མཛད་དོ། །
དེ་ནས་བླ་ཆེན་དེ་ཁྱིམ་གྱིས་སྤྱན་དྲངས་ནས་མངའ་རིས་སུ་བྱོན། དུས་དེ་ཙ་
ན་མར་ཡུལ་དེ་ཧོར་གྱིས་བཅོམ་ནས་སངས་རྒྱས་ཀྱི་བསྟན་པ་བསྣུབས་ཏེ། དགེ་འདུན་
ཐམས་ཅད་ཁྲིམས་འཆལ་ཏེ། དགེ་སློང་རྣམས་ཆུང་མ་ལེན་པ་ལ། རྗེ་གྲུབ་ཐོབ་རིན་
པོ་ཆེ་པས་ཁྲིམས་བཟང་པོ་བཙུགས། བླ་ཆེན་དེ་ཁྱིམ་གྱིས་བཏེག་ནས་ཆོས་ཀྱི་བདུད་
རྩི་ཡི་ཆར་གྱིས་སྐྱེ་བོའི་ཚོགས་རྣམས་ཡང་དག་པར་ཚིམ་པར་མཛད། བཙུན་པ་ལྔ་
བརྒྱའི་ཁྲིམས་དུས་གཅིག་ལ་བསྐྱར། ཉི་མ་གཅིག་ལ་བཙུན་གསར་ཕྱེད་དང་ཉིས་
བརྒྱ་བཅུག །བླ་ཆེན་དེ་ཁྱིམ་གྱིས་ཆིབས་བརྒྱ། གསེར་སྲང་བརྒྱ། གོས་དར་བརྒྱ་ཡིས་
ཐོག་དྲངས་པའི་ལོངས་སྤྱོད་དཔག་ཏུ་མེད་པ་ཕུལ་བ་ལགས་སྐད། མར་འབྱོན་ཁར་
ཆག་ཚངས་སེང་གེའི་བུ་མོ་ཤི་བའི་རྣམ་ཤེས་གཟིགས་པ་དང་
། རུ་ཐོག་ཏུ་སྟོད་ཀྱི་
གསེར་ཡིག་པ་དང་ཐུག་ནས་བླ་ཆེན་ཅན་རྟོགས་ལྡན་ཤེས་མགོན་དང་དཔལ་སེང་
གཉིས་བཏང་བས་བཀའ་ལུང་གནང་བྱིན་བཟང་པོ་གནང་
། ཤེས་མགོན་རྒུན་ཆང་
གིས་གཟི་ནས་ལྷུངས་ཏེ་ཤི་བས། ཤེས་མགོན་དེ་མིས་བསད་ནས་ཤིའམ་སྐྱོན་གཅིག་
240



རྣམ་ཐར་བྱིན་རླབས་ཆུ་རྒྱུན།
བྱུང་བ་འདྲ། མགོ་ལ་རྨ་དཀྲིས་བྱས་པའི་ཉམ་ཐག་པོ་ཞིག་བྱས་སླེབས་ནས་བྱུང་
གསུང་། དཔལ་སེང་སླེབ་དུས་རྩིས་པས་ཤི་མ་ཐག་ཡོང་བར་འདུག་གསུང་
།
མར་ཡུལ་སྐྱིད་རོང་ཤེལ་རིའི་དགོན་པ་རུ། །
རྡོ་རྗེ་ཕག་མོས་ངོ་མཚར་རྣམ་འགྱུར་བསྟན། །
བིར་ཝ་པ་དང་རྗེ་བཙུན་ལ་བ་པ། །
ཨིན་ཌ་བོ་དྷི་ཡིན་ཞེས་རྒྱུ་མཚན་བསྟན། །
དེ་ནས་མངའ་རིགས་ནས་མར་བྱོན་ཏེ། མར་ཡུལ་སྐྱིད་རོང་དུ་བྱོན་པས། སྐྱིད་
རོང་གི་ཡོན་བདག་ར་གར་བས་དགོན་པ་ཕུལ་ནས་བཞུགས་པར་གསོལ་བ་བཏབ་སྟེ།
ཤེལ་རི་ཞེས་བྱ་བ་ལ་བཞུགས་པས་མདུན་གྱི་ནམ་མཁའ་ལ། བཅོམ་ལྡན་འདས་མ་རྡོ་
རྗེ་རྣལ་འབྱོར་མ་སྒྱུ་མའི་སྐུ་བྱིན་རླབས་སྣང་བ་ཅན་དཔག་ཏུ་མེད་པ་བྱོན་ནས།
བྱང་ཕྱོགས་ལྕང་ལོ་ཅན་ཞེས་བྱ་བ་ན་རྗེ་བཙུན་རས་ཆུང་པ་བཞུགས། དེའི་སྤྲུལ་པ་
ཁྱོད་ཡིན་ཏེ། ཡར་སྡུད་པ་ཡིན་ཏེ་ཞེས་གསུངས་ནས་ནམ་མཁའ་ནས་ཉི་མའི་འོད་
ཟེར་འདྲ་བ་ཞིག་བྱུང་སྟེ། དེ་ལ་ཕྱག་གིས་འཇུས་ནས་དེའུ་བྱོན་གསུང་། དེ་ནས་
ཐུགས་ཀྱི་དགོངས་པ་ལ་རེས་བིར་ཝ་པ་ཡིན་གསུང་
། རེས་འགའ་ལ་བ་པ་ཡིན་གསུང་
།
རེས་འགའ་ཨིན་ཌ་བོ་དྷི་ཡིན་གསུང་
། ཇི་ལྟར་ཡིན་དགོངས་པས། ཡུམ་བཅོམ་ལྡན་
འདས་མའི་ཞལ་ནས། སྤྱོད་པ་ཡུལ་ཐོག་ཏུ་རོ་སྙོམས་ན་བིར་ཝ་པ་ཡིན་ནོ། །གཉིད་
འོད་གསལ་དུ་ཚུད་ན་ལ་བ་པ་ཡིན། འདོད་ཆགས་བདེ་སྟོང་དུ་ཤར་ན་ཨིན་ཌ་བོ་དྷི་
ཡིན༑ དེ་རྣམས་དང་ཁྱེད་དབྱེར་མ་ཕྱེད་གསུང་། ཡང་བཅོམ་ལྡན་འདས་མའི་ཞལ་
241



ལོ་པཎ་གྱི་རྣམ་ཐར་ཕྱོགས་བསྒྲིགས།
ནས༑ སྐྱེས་བུ་ཁྱོད་ནི་སྐྱེ་བ་འདི་ཡི་ཕྱི་མ་ལ། འཇིག་རྟེན་གྱི་ཁམས་འོད་དང་བ་ཞེས་
བྱ་བ་ན་འཁོར་ལོས་བསྒྱུར་བའི་རྒྱལ་པོ་རིན་ཆེན་དབྱངས་ཞེས་བྱ་བར་འགྱུར་ཞིང་།
དེ་ཡི་ཕྱི་མ་ལ་ཡང་འཁོར་ལོས་བསྒྱུར་བའི་རྒྱལ་པོ་ཞིག་ཏུ་འགྱུར་ལ། དེའི་ཕྱི་མ་ལ་
ལྷའི་དབང་པོ་བརྒྱ་བྱིན་དུ་སྐྱེས་ནས་བསྟན་པའི་བདག་པོ་ལ་ཞབས་ཏོག་བྱེད་པ་
ཡིན་ནོ། །ཞེས་གསུང་ངོ༌
། །
དུས་དེ་ཙམ་ན་མ་ག་དྷ་རྡོ་རྗེ་གདན་གྱི་ལྕགས་རི་སོག་པོའི་དམག་གིས་བཤིག་
པ་ལ། ཛྙཱ་ན་གར་བྷ་ལ་ལོངས་སྤྱོད་དུ་མ་བསྐུར་ཏེ། ཟངས་གླིང་གི་རྒྱལ་པོ་དང་
། ཡ་ཙེ་
རྒྱལ་པོ་དང་
། རྗེ་གྲུབ་ཐོབ་ཆེན་པོ་པ་རྣམས་ཀྱིས་ཕྱོགས་རེ་རེ་གསོས་ཏེ། རྡོ་རྗེ་གདན་
གྱི་བྱང་གི་སྒོ་ལ་བོད་ཀྱི་སྒོ་ཞེས་གྲགས་སོ། །དུས་དེ་ནས་བཟུང་སྟེ། ཇི་སྲིད་མྱ་ངན་
ལས་མ་འདས་ཀྱི་བར་དུ་གསེར་དང་། དངུལ། གླ་རྩི་ལ་སོགས་པའི་ལོངས་སྤྱོད་ཀྱི་
དངོས་པོ་གང་དང་གང་བྱུང་བ་དེ་ཐམས་ཅད་རྡོ་རྗེ་གདན་གྱི་གཙུག་ལག་ཁང་སྐུ་
གཟུགས་ཉམས་པ་གསོ་བ་དང་། མཆོད་པའི་བྱེ་བྲག་དཔག་ཏུ་མེད་པས་སངས་རྒྱས་
མཆོད་པའི་ཆེད་དུ་བསྐུར་བ་ལགས་སོ། །ང་ལ་བསམ་རྒྱུ་སངས་རྒྱས་དང་རྒྱལ་བ་རྒོད་
ཚང་པ་ལས་མེད་ཅེས་པའི་གསུང་ཡང་ཡང་འབྱོན་པར་གདའོ། །རྡོ་རྗེ་གདན་གྱི་བྱང་
ཕྱོགས་དེ་རྒྱ་གར་པ་ལ་སོགས་པ་གཞན་གྱིས་གསོ་ན་ཡང་
། རྗེ་གྲུབ་ཐོབ་ཆེན་པོ་ལ་
བཀའ་ལུང་ཞུས་པས་གསོ་དགོས་པར་གདའ།
དཔལ་ལྡན་བྷུད་དྲར་དུས་ཀྱི་འཁོར་ལོ་ཡིས། །དབང་བསྐུར་མཛད་ཚེ་བདག་
ཉིད་དཀྱིལ་འཁོར་གྱི། །བདག་པོར་གྱུར་ཏེ་རྡོ་རྗེ་རྣལ་འབྱོར་མས། །གདམས་པའི་
སྣོད་ལྡན་བྱུང་ཞེས་ལུང་བསྟན་མཛད། །
དེ་ནས་ཡང་དཔལ་ལྡན་བྷུད་ཀྲ་རྒྱ་གར་ཤར་ཕྱོགས་ཀྱི་པཎྜི་ཏ་ཤི་རན་ཏེན་
242



རྣམ་ཐར་བྱིན་རླབས་ཆུ་རྒྱུན།
རེན་ཏ}ཞེས་བྱ་བས་ཐོག་དྲངས་པའི་རྒྱ་བོད་ཀྱི་རྣལ་འབྱོར་ཕོ་མོ་ལྔ་བརྒྱ་ཙམ་ལ་
དཔལ་དུས་ཀྱི་འཁོར་ལོའི་དབང་བསྐུར་མཛད་པས། ནུབ་དང་པོའི་དུས་སུ་བུམ་པ་
ལྷག་པར་གནས་པ་མཛད་པའི་དུས་སུ་བུམ་པའི་ཆུ་སྒྲ་དང་བཅས་པར་ཁོལ་ཞིང་།
དཀྱིལ་འཁོར་བསྒྲུབ་ཅིང་མཆོད་པ་མཛད་པའི་དུས་སུ་བྱིན་རླབས་དཔག་ཏུ་མེད་པ་
ཕེབས། ཁྲོ་བོའི་རྒྱལ་པོ་དབབ་པའི་དུས་སུ་ཐམས་ཅད་ཀྱང་རིག་པ་རྩིས་མེད་དུ་
གྱུར་ཏེ། ཕེབས་པའི་རྟགས་རྣམས་ཀྱང་ཅི་རིགས་སུ་བྱུང་
། དེ་ཡི་ཚེ་གྲུབ་ཐོབ་རིན་པོ་
ཆེ་པ་ཉིད་ཀྱི་ཐུགས་ཉམས་ལ་དཔལ་དུས་ཀྱི་འཁོར་ལོ་ཕྱག་གི་པདྨ་རྣམས་མཚོན་ཆ་
སྣ་ཚོགས་ཀྱིས་མཛེས་པར་གྱུར་པའི་ཐུགས་སྣང་བྱུང་ཞིང་། གཞན་གྱིས་ཀྱང་རྗེ་གྲུབ་
ཐོབ་ཆེན་པོ་པ་ཉིད་དེ་ལྟར་དུ་མཐོང་བ་འགའ་ཞིག་བྱུང་བ་ལགས་སྐད། དེའི་དུས་སུ་
རྗེ་གྲུབ་ཐོབ་རིན་པོ་ཆེའི་ཞལ་ནས། མདང་ཞག་ཨུ་རྒྱན་སྤྲུལ་པའི་ལྷ་ཚོགས་ཤིན་ཏུ་
གསལ། ལོའི་ཚིགས་ཀྱང་ཐལ་བ་ཡིན། ཉི་མ་ཤར་ཕྱོགས་ནས་བསྙེན་སྒྲུབ་ཀྱི་ཆོས་འདི་
ལེན་པ་ཞིག་འོང་བ་འདུག་གསུང་
།
རྟའི་ལོ་ལ་གདན་ས་གཡའ་བཟང་ནས་རིན་པོ་ཆེ་མཁར་ཆུ་བ་ཞེས་བྱ་བ་དེ་
བྱོན་ནས་ཟབ་ལམ་རྡོ་རྗེ་གསུམ་གྱི་བསྙེན་སྒྲུབ་མྱོང་ཁྲིད་དུ་ཞུས། ཁྲིད་དམིགས་རེ་ལ་
གསེར་ཞོ་རེ་མེ་ཏོག་ཏུ་ཕུལ་ནས་ཡོངས་སུ་རྫོགས་པར་གནང་བ་ལགས་སྐད།
མང་ཡུལ་སྐྱི་རོང་དུ་ནི་གཅེན་པོ་བླ་མ་དམ་པའི་སྐུ་ཚབ་གསེར་གྱི་རྒྱུ་ ལས་
བཞེངས། །
འགའ་བོ་ཞེས་བྱ་བལ་པོའི་ས་ཆར་ཁྱེད་ཀྱི་བཅོམ་ལྡན་འབྱུང་པོ་འདུལ་བྱེད་
ཞལ་གཟིགས་ཤིང་
། །
243



ལོ་པཎ་གྱི་རྣམ་ཐར་ཕྱོགས་བསྒྲིགས།
དེ་ཚེ་རྡོ་རྗེ་ཕག་མོས་ཟབ་ལམ་གཞུང་དུ་བྲི་བར་མངོན་སུམ་རྗེས་སུ་གནང་
། །
མང་ཡུལ་རྐོས{ཀོས}ཀར་ཕུག་ཏུ་ཟབ་ལམ་རྡོ་རྗེ་གསུམ་གྱི་བསྙེན་སྒྲུབ་གླེགས་
བམ་ལ་བཀོད་དོ། །
དེ་ནས་གཅེན་པོ་བླ་མ་མདོ་སྡེ་དཔལ་རྒྱལ་མཚན་ཡོན་ཏན་དཔག་ཏུ་མེད་
པས་སྤྲས་པའི་དགེ་བའི་བཤེས་གཉེན་ཆེན་པོ་དེ་ཞི་བར་གཤེགས་ནས་གཤེགས་
རྫོངས་ཐམས་ཅད་ལེགས་པར་གྲུབ་སྟེ། ནང་རྟེན་བཞེངས་པའི་དུས་སུ་ཡང་མང་
ཡུལ་སྐྱིད་རོང་དུ་བྱོན། ཞབས་ཏོག་པ་གཞན་ཕལ་ཆེར་རྟེན་གྱི་བྱ་བ་ལ་སྐྱིད་རོང་དུ་
བཞག །སྐུ་འཁོར་ཉུང་ཤས་ཤིག་གིས་བལ་པོ་རྫོང་གི་ཤར་ཕྱོགས་དགའ་བོ་ཞེས་བྱ་
བའི་རི་ཁྲོད་ལ་བཞུགས་ནས་བཅོམ་ལྡན་འདས་འབྱུང་པོ་འདུལ་བྱེད་ལ་བསྙེན་པ་
མཛད་པས། བཅོམ་ལྡན་འདས་འབྱུང་པོ་འདུལ་བྱེད་ཀྱི་དཀྱིལ་འཁོར་ཞལ་མངོན་
སུམ་དུ་གཟིགས་ཤིང་། འབྱུང་པོའི་གཙོ་བོ་བརྒྱད་ཀྱི་ཐུན་མོང་གི་དངོས་གྲུབ་ཀྱང་
གནང་བ་ལགས་སྐད། དེ་ནས་དེ་ཉིད་དུ་དེ་བཞིན་གཤེགས་པ་ཐམས་ཅད་ཀྱི་ཡུམ་རྡོ་
རྗེ་རྣལ་འབྱོར་མ་མངོན་སུམ་ཉིད་དུ་སྣང་ནས། རིགས་ཀྱི་བུ་ད་ནི་རྡོ་རྗེ་གསུམ་གྱི་
བསྙེན་སྒྲུབ་ཡི་གེར་བྲི་བར་ངས་གནང་ངོ༌
། །ཞེས་གསུངས་ནས་མི་སྣང་བར་གྱུར་ཏོ། །
དེ་ནས་སྐྱིད་རོང་བར་སྒང་གི་རི་ཁྲོད་རྐོས་ཀར་ཞེས་བྱ་བ་མཁའ་འགྲོས་བྱིན་གྱིས་
བརླབས་པའི་དབེན་གནས་སུ་ཟབ་ལམ་རྡོ་རྗེ་གསུམ་གྱི་བསྙེན་བསྒྲུབ་ཡིད་བཞིན་གྱི་
ནོར་བུ་སྡེབ་ལེགས་གསེར་གྱི་ཐིག་སྐུད་ལ་བརྒྱུས་ཏེ། འདི་ལྟར་བཅོམ་ལྡན་འདས་
རྡོ་རྗེ་ཕག་མོའི་བྱིན་རླབས་ཀྱིས་གནང་བ་རྣམས་རང་བཟོ་སྤངས་ཏེ་གླེགས་བམ་ལ་
བྲིས་སོ། །
244



རྣམ་ཐར་བྱིན་རླབས་ཆུ་རྒྱུན།
འདི་དོན་བྱིན་རླབས་སྟོབས་ཀྱིས་གནས(སྣང}པ་རྣམས། །རང་གི་རྟོག་དཔྱོད་
བློ་ཡིས་མ་སྦགས་པར། །རྟོག་དཔྱོད་བཞེད་པའི་འཇིགས་ནས་ཡི་གེར་བཀོད། །ནོངས་
ཤིང་འཁྲུལ་པ་ཡོད་ན་བཟོད་པར་གསོལ། །ཞེས་གསུངས།
དཔལ་ལྡན་བྷུད་ཀྲའི་ཕོ་བྲང་བཞེངས་པའི་ཚེ། །
འདི་ཉིད་འཇིག་པར་འགྱུར་ཞེས་ལུང་བསྟན་མཛད། །
གནས་ཆེན་བལ་ཡུལ་འཇིགས་པར་བྱེད་པ་ཡི། །
སྨད་ཀྱི་ཧོར་དམག་ཐུགས་རྗེས་སྟོབས་ཀྱིས་བཟློག །
དེ་ནས་དཔལ་ལྡན་བྲུད་ཀྲར་ཕྱགས་ཕེབས་པའི་ཚེ། ཕོ་བྲང་ཞིག་བཞེངས་པའི་
དུས་སུ། རྗེ་གྲུབ་ཐོབ་རིན་པོ་ཆེའི་ཞལ་ནས། དུས་ཕྱིས་ཁང་པ་འདི་གཞན་གྱིས་
གཤིག་པ་ཞིག་ཡོང་བར་འདུག །དེ་ཡི་ཚེ་མིག་འཁྲུལ་ཅན་གྱིས་བྱས་པའི་ཁང་པར་
འདུག་ཟེར་བ་གཅིག་དགོས་པ་ཡིན། རྒྱ་ཆེ་རུ་གྱིས། རྩིག་ཞེང་ཡང་ཆེ་བར་གྱིས་ཞེས་
གསུང་། དུས་དེ་ཙ་ན་སའི་དབང་ཕྱུག་དམ་པ་སེ་ཆེན་རྒྱལ་པོ་ཞེས་བྱ་བ་དེས་གནས་
ཆེན་བལ་ཡུལ་ལ་དམག་བརྡེག་པའི་སྦྱོར་བ་མཛད་ཅིང་ལྟ་བའི་གསེར་ཡིག་པ་བྱུང་
བ་ལ། བལ་ཡུལ་བཅོམ་པར་མི་ནུས་ཤིང་
། བཅོམ་པ་ལ་དགོས་པ་མེད་པའི་གསུང་
མང་དུ་བྱོན་ནས། ཆུ་བོ་རབས་ཀྱི་འཕྲེང་བ་ཞེས་བྱ་བ་དང་། རྒྱལ་པོ་རབས་ཀྱི་འཕྲེང་
བ་ཞེས་བྱ་བའི་བསྟན་བཅོས་མཛད། དེ་དང་རྒྱལ་པོ་ལ་བསྟོད་པའི་ཚིགས་སུ་བཅད་
པ་
གཅིག་སྐྱེས་སུ་བསྐུར། གཞན་ཡང་ཐབས་སྣ་ཚོགས་ཀྱིས་བཀག་པས་དམག་དེ་
བཤོལ་བ་ལགས་སྐད།
245



ལོ་པཎ་གྱི་རྣམ་ཐར་ཕྱོགས་བསྒྲིགས།
Www
སླར་ཡང་རྡོ་རྗེ་གདན་དུ་བྱོན་པའི་ཚེ། །
གང་གཱའི་འགྲམ་དུ་ཚོགས་ཀྱི་བདག་པོས་བསུ། །
རྒྱལ་བའི་རིང་བསྲེལ་མཆོད་ཅིང་བསྟོད་དབྱངས་མཛད། །
བར་ཆད་ཐམས་ཅད་བྱིན་རླབས་སྟོབས་ཀྱིས་བསལ། །
དེ་ནས་ཡང་ངའི་འགྲོ་ས་རྒྱ་གར་འཕགས་པའི་ཡུལ་ཡིན་གསུངས་ནས། བོད་
བདུན་ཅུ་ཙམ་གྱིས་དབུ་མཛད་ནས་སྐྱི་རོང་གི་ལམ་ལ་བྱོན་པས་བལ་པོ་རྫོངས་སུ་
ཕྱགས་ཕེབས་པའི་ཚེ། བལ་པོའི་ཁྲལ་པས་བསྐྱིལ་བས། རྗེ་གྲུབ་ཐོབ་རིན་པོ་ཆེ་པས་
ངེད་ཐམས་ཅད་སེན་དྷ་བ་ཡིན་པས་ཁྲལ་མི་ཡོང་གསུངས་པས། མ་ཉན་པར་ཁྲེས་པོ་
གཡེང་དུ་བྱུང་པས་འཐབ་མོར་སོང་། དེ་ཉིད་དུ་ཁྲལ་པ་གསུམ{གཉིས}ཁྲག་སྐྱུགས་
པས་ཅི་ཡང་མི་ཟེར་བས་ལོག་ནས་སོང་གསུང་། དེ་ནས་བལ་པོ་དང་རྒྱ་གར་གྱི་སོ་
མཚམས་ཀྱི་ལ་མ་ཧཱ་པར་པ་ཏ་ཞེས་བྱ་བ་སྒྲོལ་བའི་སར་དཔོན་སློབ་ཐམས་ཅད་སྐུ་
མཉེལ་གསོས་པས་གཟིམས་པ་ལས། རྗེ་གྲུབ་ཐོབ་རིན་པོ་ཆེ་བཞེངས་ཏེ་སྦ་དབྱུག་
ཕྱག་ཏུ་བཟུང་སྟེ་སྐུ་གཟི་མདངས་དང་བཅས་ནས། ཕོ་ཚུགས་ཀྱི་མཁར་པོ་ཞིག་པ་
ཡིན༑ །ཆོས་བརྒྱད་ཀྱི་འཇའ་ཚོན་ཡལ་བ་ཡིན། །ཞེས་པ་ལ་སོགས་པའི་བྲོ་བརྡུངས་
མཛད་པས་ཐམས་ཅད་ཉམས་འུར་ནས་བཀྲབས་པས་མཉེལ་སོས་ཏེ། གྲོང་ཁྱེར་ཆེན་
པོ་ཏི་ར་ཧུ་ཏིར་བྱོན་ནོ། །གྲོང་ཁྱེར་དེ་ནས་ཧ་རེ(རྟ་ཧེ་ར}ཞེས་པའི་མིང་ཅན་ཞིག་
གླིང་བུའི་སྐད་བསྒྱུར་ནས། ཆིབས་པ་གཞོལ་བའི་དུས་ན་ཉལ་ཞིང་ཆོམ་རྐུན་གྱི་
འཇིགས་པ་ཡོད་དོ་བྱས་པའི་དུས་ན་འུར་ཞིང་མགྱོགས་པོར་འགྲོ་བ་ཞིག་ཞོན་ནས་
246



རྣམ་ཐར་བྱིན་རླབས་ཆུ་རྒྱུན།
བྱོན་པས། {གྲོགས་པོ་མ་བསྡུས་དགུ་བསྡུས་ཡིན། །སྒོ་ནོར་ཕུགས་རྡེག་ཧི་ར་ཡིན། །
འདུན་མ་ཁར་ཕོག་སྣར་ཕོག་ཡིན། །ཞེས་པའི་གསུངས་བྱོན།}
རིགས་ངན་གྱི་ཆོམ་རྐུན་བྱུང་བ་ལ། རྗེ་གྲུབ་ཐོབ་རིན་པོ་ཆེ་པས་རེངས་པའི་
སྦྱོར་བ་མཛད་པས་ཁ་གྱེད་དེ་ལུས་འདུག་གསུང་། ཆུ་བོ་གང་གཱའི་འགྲམ་དུ་ཕྱགས་
ཕེབས་པའི་ཚེ་ལྷ་ཚོགས་ཀྱི་བདག་པོ་རྟ་དཀར་པོ་ཞིག་ཏུ་སྤྲུལ་ནས་བསུ་བ་ལ་བྱུང་
།
དེ་ནས་མ་ག་དྷ་རྡོ་རྗེ་གདན་དུ་ཕྱག་ཕེབས་ནས། དེ་བཞིན་གཤེགས་པ་ཐུབ་པའི་དབང་
པོའི་མཛོད་སྤུའི་སྐུ་གདུང་ལ་རིན་པོ་ཆེ་གསེར་ལས་ལེགས་པར་བསྒྲུབ་པའི་སྒྲོམ་བུ་
ཕུལ༑ སྐུ་ཚབ་ལ་མ་ཧཱ་བོ་དྷི་ཡི་དྲུང་དུ་ཞལ་ཟས་ཀྱི་བྱེ་བྲག་དཔག་ཏུ་མེད་པ་སྦྱར་
བའི་གདུགས་ཚོད་འདྲེན་པ་དང་། གཞན་ཡང་རྔ་ཡབ་གསེར་གྱི་ཡུ་བ་ཅན་དང་།
མེ་ཏོག་དང་
། སྤོས་སྣ་ཚོགས་དང་། ལེགས་པར་སྦྱར་བའི་དྲི་དང་། ན་བཟའི་བྱེ་བྲག་
དུ་མས་ཡང་དག་པར་མཆོད་ཅིང་ཆུ་བོ་ནེ་རན་ཛ་ནའི་ཆུ་ཀླུང་འགྲམ་ན་བཞུགས་
པའི་ཤིང་དྲུང་པའི་དགེ་འདུན་རྣམས་ལ་ཁ་ན་མ་ཐོ་བ་མེད་པའི་ཞལ་ཟས་ཀྱི་བསྙེན་
བཀུར་ཡོན་དང་བཅས་པ་བསྒྲུབས་ཤིང་
། རྣལ་འབྱོར་པ་རྣམས་ལ་དམ་ཚིག་གི་རྫས་
ཀྱི་ཡོ་བྱད་ཀྱིས་ལེགས་པར་མཆོད་པར་མཛད་དོ། །
དེ་ཡི་དུས་སུ་ཛོ་གི་འགའ་ཞིག་གིས་ཚོགས་ཀྱི་འཁོར་ལོའི་དམ་ཚིག་གི་རྫས་ཀྱི་
དོད་དུ་དུར་ཁྲོད་ཀྱི་རོ་གཏུབ་སྟེ་བསླངས་པས་རྐང་པ་གཡས་པ་ཁུར་ཡང་མ་ཐེག་
མཚོན་གྱིས་ཀྱང་མ་ཆོད་པར་ཐག་པ་བཏགས་ཏེ་མི་མང་པོས་དྲུད་ཀྱང་མ་དྲུད་དོ། །
དེ་རྡོ་རྗེ་གདན་ན་བཞུགས་པའི་ཛོ་ཀི་ཐམས་ཅད་འདུས་ཏེ། ཤ་གཞན་རྣམས་ལ་
དམ་ཚིག་གི་རྫས་བྱས། ཆང་ཉོས་ཏེ་ཚོགས་ཀྱི་འཁོར་ལོ་བྱས་པས་བར་ཆད་དུ་གྱུར་ཏེ།
ཚོགས་གྲལ་དེ་ཉིད་དུ་ཛོ་ཀི་དྲུག་ཤི། དེ་མན་ཆད་ཀྱང་ཚོགས་རེ་རེའི་གྲལ་དུ་མི་རེ་ཤི་
247



ལོ་པཎ་གྱི་རྣམ་ཐར་ཕྱོགས་བསྒྲིགས།
མོས་
ནས༑ ཛོ་ཀི་རྣམས་ཀྱིས་ཚོགས་འཁོར་བྱེད་མ་ནུས་ཏེ། རྗེ་གྲུབ་ཐོབ་རིན་པོ་ཆེའི་
ཞབས་དྲུང་དུ་ཛོ་ཀི་ཐམས་ཅད་འདུས་ནས། ཁྱེད་བོད་ཀྱི་རྣལ་འབྱོར་པ་གྲུབ་པ་ཐོབ་
པ་ཡིན། ངེད་ལ་བགེགས་ཆེན་པོ་བྱུང་པ་ལ་དབང་བསྐུར་གཅིག་ཀྱང་ཞུ། བགེགས་དེ་
ཁྱེད་ཀྱིས་འདུལ་བར་ཞུ་ཞེས་ཟེར་བ་ལ། རྗེ་གྲུབ་ཐོབ་རིན་པོ་ཆེ་པའི་ཞལ་ནས། དབང་
བསྐུར་གཞན་ལ་ཞུས་ཤིག །ཁྱེད་རྣམས་ཀྱི་བགེགས་ཁོ་བོས་འདུལ་གྱིས། ཁྱེད་རང་
རྣམས་དཔའ་བོའི་དགའ་སྟོན་ནམ་ཚོགས་ཀྱི་འཁོར་ལོ་ལ་སོགས་ཤོམས་ལ་ང་འབོད་
དུ་ཤོག་གསུང་། དེར་བྱོན་ནས་ཚོགས་བྱིན་གྱིས་བརླབས་ནས་བདེ་བར་ལོངས་སྤྱོད་
ཅིག་གསུངས་པས། ཛོ་ཀི་ཀུན་ལ་གྲུབ་ཆེན་པ་དུས་ཀྱི་འཁོར་ལོ་བདེ་དགྱེས་མགོན་པོ་
ལ་སོགས་པར་སྣང་ལུགས་མི་འདྲ་བ་རེ་རེར་སྣང་སྟེ། ཁ་མ་འཆམ་པར་ཞུས་པས།
པ་ཡིད་ལ་བྱེད་པ་ཡིན། ཐམས་ཅད་ལ་འགལ་བ་མེད། རྡོ་རྗེ་ལུས་དག་ན་ལྷ་དང་
སྔགས་ཀྱི་དཀྱིལ་འཁོར་དུ་འགྱུར་གསུང་
། ད་ཕྱིན་ངའི་ཛོ་ཀི་རྣམས་ལ་འབྱུང་པོའི་
ཚོགས་ཀྱིས་བར་ཆད་དང་། ཉེ་བར་འཚེ་བར་གང་ཡང་མ་བྱེད་ཅིག །གལ་ཏེ་བྱེད་
ན་དྲག་པོའི་སྦྱིན་བསྲེག་གིས་ཁྱོད་རྣམས་ཐལ་བ་ཉིད་དུ་བྱའོ། །ཞེས་བཀའ་བསྒོ་བ་
མཛད་པ་ཙམ་གྱིས་བར་ཆད་ཉེ་བར་ཞི་ནས་ཐམས་ཅད་ཤིན་ཏུ་དད་ཅིང་། ཨུ་རྒྱན་
པ་བོད་ཀྱི་གྲུབ་ཐོབ་ཆེར་འདུག་པའི་གྲགས་པ་ཆེན་པོ་བྱུང་གསུང་
།
དུས་དེ་ཙ་ན་རྒྱལ་པོ་མན་ལུང་པ་ཞེས་གྲགས་པ་དེ་རྒྱ་གར་ལྷོ་ཕྱོགས་བེ་ཏའི་
ཡུལ་དུ་གཤེགས་པའི་རིམ་གྲོ་ལ་དམིགས་ཏེ། ཉེ་གནས་དམ་པ་བོ་དྷི་ཤི་ལ་སོགས་པ་
རྣམས་ཀྱིས་རྒྱལ་བ་ཐུབ་པའི་དབང་པོའི་སྐུ་གདུང་ལ་སྐུ་ཁྲུས་གསོལ་ཞིང་འདུག་པས།
རྒྱལ་བའི་དབང་པོའི་སྐུ་གདུང་ལ་མི་ཕྱེད་པའི་དད་པ་ཐོབ། སྟོབས་ཆེན་མངའ་བ་
རྒྱལ་བ་ཆོས་ཀྱི་རྗེ། །ཤེས་བྱ་མ་ལུས་ཆགས་ཐོགས་མེད་པར་མཁྱེན། །འགྲོ་བ་ཀུན་གྱི་
248



རྣམ་ཐར་བྱིན་རླབས་ཆུ་རྒྱུན།
སྐྱབས་གནས་ཐུབ་པ་ལ། །འདས་དང་མ་འོངས་ད་ལྟ་མི་མངའ་བས། །ཞེས་པ་ལ་
སོགས་པས་ཚིགས་སུ་བཅད་པའི་བསྟོད་པ་མང་པོ་མཛད།
དེ་ནས་ཐུབ་པའི་དབང་པོ་ཉིད་བྱང་ཆུབ་སེམས་དཔའི་སྤྱད་པ་སྤྱོད་པ་ན་རྒྱལ་
བུ་ཐམས་ཅད་སྒྲོལ་ཞེས་བྱ་བར་གྱུར་པའི་ཚེ། བཙུན་མོ་དམ་པ་དང་སྲས་ཕོ་མོ་གཉིས་
དང་བཅས་པ་སྦྱིན་པར་བཏང་བའི་གནས། ཨ་ཡཾ་ཀ་ར་པར་པ་ཏ་ཞེས་བྱ་བའི་རི་
དེ་གཟིགས་སུ་བྱོན་པས། གནས་པ་བྱང་ཆུབ་སེམས་དཔའི་སྤྱོད་པ་རླབས་པོ་ཆེ་ལ་དད་
པ་དཔག་ཏུ་མེད་པ་འཁྲུངས་ཏེ། ཀུན་ནས་མདངས་སྡུག་ཡིད་འོང་མཛེས་པའི་རི། །
ནགས་ཚལ་ས་ཕྱོགས་དབེན་ཞིང་ཉམས་དགའ་བ། །རབ་ཏུ་མཛེས་པ་བྲག་རིའི་འཕྲེང་
བས་བསྐོར། །དཔག་བསམ་ལྗོན་ཤིང་མང་པོ་རབ་ཏུ་རྒྱས། །ཞེས་པའི་བསྟོད་པའི་
ཚིགས་སུ་བཅད་པ་མཛད་དོ། །
དེའི་ཚེ་ཚེ་འདི་ཡི་ཕུན་སུམ་ཚོགས་པ་ལ་རེ་བ་བཅད་དེ། ཐར་པ་ཁོ་ན་དོན་དུ་
གཉེར་བས་སྐྱེས་བུ་དམ་པ་འགའ་ཞིག་ནི་གནས་དེར་བཞུགས། སྐུ་འཁོར་ཕལ་ཆེ་བ་
ཚུར་བྱོན་ཏེ། ལམ་རྣམས་སུ་དམག་གི་འཇིགས་པ་དང་
། ཤི་སྐྱིད་ཀྱི་འཇིགས་པ་དང་
།
ཤོ་གམ་དང་
། གཅན་གཟན་དང་། སྦྲུལ་གདུག་པ་ཅན་ལ་སོགས་པའི་ཉེ་བར་འཚེ་བ་
ཇི་སྙེད་ཅིག་བྱུང་བ་ན་ཡང་། འགའ་ཞིག་བྱང་ཆུབ་ཀྱི་སེམས་ཀྱིས་དབང་དུ་བསྡུས་
ཤིང་༑ འགའ་ཞིག་ནི་ནུས་པའི་སྟོབས་ཀྱིས་སླར་ཟིལ་གྱིས་མནན་ཏེ་བདེ་བར་བལ་
པོའི་ཡུལ་དུ་ཕྱགས་ཕེབས་སོ།
རྒྱལ་བུ་ཐམས་ཅད་སྒྲོལ་གྱིས་བཞུགས་པའི་གནས། །
རི་བོ་ཆེན་པོ་ཨ་ཡཾ་ཀ་ཉིད་གཟིགས།
249



ལོ་པཎ་གྱི་རྣམ་ཐར་ཕྱོགས་བསྒྲིགས།
བལ་བོའི་མཐིལ་དུ་བོད་ཀྱི་སྡུག་བསྔལ་བསལ། །
ཟལ་མོ་སྒང་དུ་གཞན་གྱི(བོད་ཀྱི}འཚེ་བ་ཞི། །
དེ་ཡི་དུས་སུ་བོད་དུ་ལོ་ཉེས་བྱུང་ནས། དགུན་དེ་བལ་པོའི་མཐིལ་དུ་བོད་སྟོང་
ཕྲག་མང་པོ་འདུས་ཏེ། སྤྱོད་པ་ཅི་དྲན་དྲན་བྱས་པས་བལ་པོ་རྣམས་རབ་ཏུ་ཁྲོས་ཏེ།
བོད་ལ་འབྲས་མི་སྐུར་བའི་བཅའ་ཁྲིམས་བྱས་པ་ལ། བོད་རྣམས་ཀྱིས་གྲུབ་ཐོབ་རིན་
པོ་ཆེ་དང་
། བྷོ་ཊ་པཎྜི་ཏ་དང་
། ས་སྐྱ་བའི་དགེ་བཤེས་གཅིག་དང་གསུམ་ལ་བལ་པོའི་
བྷ་རོ་རྣམས་ལ་ཞུ་བ་མཛད་གྲོགས་ཞུས་པས། བྷ་རོ(བྷོ་ཊ}པཎྜི་ཏ་དང་ཞལ་རྒྱས་པས།
ཨུ་རྒྱན་པ་སྨྱོན་པ་དེས་ངེད་ཀྱི་གྲོགས་མི་ཡོང་ཟེར། དེར་རྗེ་གྲུབ་ཐོབ་རིན་པོ་ཆེ་པས་
ཁྱེད་མ་སྨྱོ་ན་གོ་བཅད་ཀྱི། ཁྱེད་ཀྱི་བོད་འདི་རྣམས་ལ་མ་འགོར་བར་ཚད་པས་མ་
ཕོག་པ་གྱིས་ཤིག་ཅེས་གསུངས། ས་སྐྱ་པའི་དགེ་བཤེས་དེ་ན་རེ། བོད་ངན་པ་འདི་
རྣམས་ཀྱིས་ས་སྐྱ་པའི་ཁྲལ་ལ་བྲོས་ནས་འདིར་འོངས། ད་བོད་དུ་སླེབས་དུས་རེ་རེ་ལ་
ཨན་རེ་གཞུག་གིས་ཟེར་སྐད། བོད་རྣམས་གྲུབ་ཐོབ་རིན་པོ་ཆེའི་དྲུང་དུ་འོངས་ནས་
ཁོང་གཉིས་ཀྱིས་ཞུ་གྲོགས་མི་བྱེད་པར་འདུག་པས། བླ་མ་པས་མཛད་གྲོགས་ཞུ་ཞེས་
ཟེར་སྐད། བྷ་རོ་རྣམས་ལ་ཞུ་བ་མཛད་པས། ཁག་ཕར་བཀུར་ཚུར་བཀུར་བྱས་ནས་ཞུ་
བ་མ་འགྲུབ། དེར་རྗེ་གྲུབ་ཐོབ་རིན་པོ་ཆེ་པས་བོད་རྣམས་ལ་ཁྱེད་རང་ཐམས་ཅད་
བོད་ཐང་དུ་ཚོགས་ལ་དབྱུག་པ་འདོམ་རེ་བ་རེ་ཟུང་ལ། ནམ་ཟླ་ཕྱི་མོར་སོང་
། འདིར་
བསྡད་ན་ཚད་པས་འཆི་བས་སུས་སྐྱིལ་བ་གསོད་པ་ཡིན་གྱིས་ཤིག་གསུང་པ་ནས།
བོད་རྣམས་ཀྱིས་དེ་བཞིན་བྱས་པས། རྗེ་གྲུབ་ཐོབ་རིན་པོ་ཆེ་ལ་བལ་པོ་རྣམས་ན་རེ།
བླ་མ་ཁྱེད་བོད་ཀྱི་དཔོན་མི་མཛད་པར་ཞུ་ཟེར་བ་ལ། ངས་བོད་ཀྱི་དཔོན་བྱས་པ་
250



རྣམ་ཐར་བྱིན་རླབས་ཆུ་རྒྱུན།
མེད་དོ། །བོད་རང་ཐམས་ཅད་ནམ་ཟླ་ཕྱི་མོར་སོང་། ཚད་པས་འཆི་བ་ལས་མི་ཡོང་
བས་གནས་པོ་བསྐྱིལ་དུ་བྱུང་ཡང་མི་རྡེག་རི་ཤི་ཟེར་ཞིང་འདུག་གསུངས་པས། བོད་
རྣམས་ལ་ལམ་རྒྱུགས་འབྲས་ཕེངས{འབྲས་ཕམ}བཅུ་བཞི་རེ་བསྐུར་ཞིང་
། རྗེ་གྲུབ་
ཐོབ་རིན་པོ་ཆེ་སྐུ་འཁོར་སུམ་བརྒྱ་ཙམ་ལ་ཅི་ཙམ་ལ་ཐེག་པའི་འབྲས་བསྐུར་ནས་
བཏང་ངོ༌། །
དེ་ནས་བལ་པོ་རྫོང་ཞེས་བྱ་བར་ཕྱགས་ཕེབས་པའི་ཚེ། རྒྱལ་པོའི་ཁྲལ་པས་
ཁྲལ་ལེན་དུ་བྱུང་བ་ལ། རྗེ་གྲུབ་ཐོབ་རིན་པོ་ཆེ་པས་ཁྲལ་ཁྱེད་ལ་མི་འཇལ་རྒྱལ་པོ་
རང་ལ་འཇལ་བ་ཡིན་ཞེས་གསུངས་ནས། མི་རེ་ལ་འདྲ(འགྲ}མེན་རེ་བསྡུས་པས་
འཁར་སྡེར་གང་བྱུང་སྟེ། རྒྱལ་པོ་ལ་གཏད་པས་རྒྱལ་པོ་དགའ་ནས་འདུག །གཞན་ཨུ་
རྒྱན་པའི་འགྲོས་དཔོན་མེད་ཀྱང་ལམ་ཤོགས་ཏེ་འོངས་ཟེར་བས་མི་མང་པོ་ཞིག་ལ་
མི་རེས་གསེར་ཞོ་རེ་ཙམ་གྱི་ཁྲལ་ཤོར་འདུག་གསུང་།
དེ་ནས་བོད་ཟལ་མོ་སྒང་ཞེས་བྱ་བའི་ས་ཆར་ཕྱག་ཕེབས་པའི་ཚེ། སྔོན་ལ་སོང་
བའི་ ན་ཆུང་གཅིག་ལ་གླེན་ཚད་བྱུང་སྟེ། གྲོགས་རྣམས་ཀྱིས་ཤི་བར་བྱས་ནས་སོང་
འདུག །དེར་རྗེ་གྲུབ་ཐོབ་རིན་པོ་ཆེ་པས་གནས་ཀྱི་བདག་པོ་ལ་གཏོར་མ་བྱིན་ཏེ།
འགྲོན་ཚན་འདི་རྣམས་ཐམས་ཅད་ང་ལ་གཏད་པ་ཡིན་པས། ན་ཆུང་འདི་ལ་གནོད་
པའི་འབྱུང་པོ་གང་ཡིན་པ་དེ་དེངས་ཤིག །གལ་ཏེ་མི་འགྲོ་ན་འདིར་བསྡད་ནས་ཞག་
གསུམ་དྲག་པོའི་སྦྱིན་སྲེག་བྱས་ཏེ། ཁྱོད་དང་ང་གཉིས་ལ་སྟོབས་ཅི་འདུག་བལྟའོ་
གསུངས་ཏེ། ཡོན་བདག་མོ་འདི་ཡི་གདོང་པ་ལ་ཁ་ཕྲུ་གཅིག་བཏབ་པས། མོ་དངས་
རྒྱངས་བྱུང་སྟེ(མོ་སྔངས་ཏེ}། དྲན་པ་རྙེད་ནས་ཞབས་ལ་ཕྱག་འཚལ་ཏེ། བཀའ་དྲིན་
ཆེ་ལགས་སོ་ཟེར་ནས་ཕྱིན་པས་གྲོགས་རྣམས་ངོ་མཚར་དུ་གྱུར་ནས། བླ་མ་གྲུབ་ཆེན་
251



ལོ་པཎ་གྱི་རྣམ་ཐར་ཕྱོགས་བསྒྲིགས།
པས་མི་ཤི་སློང་མཁྱེན་པར་འདུག་ཟེར་སྐད།
སྐྱི་རོང་ནགས་སུ་བསམ་གཏན་མཛད་པའི་ཚེ། །
ཆང་གི་བཏུང་བ་བག་མེད(དཔག་མེད}གསོལ་ན་ཡང་། །
ཆང་འདི་དྲི་ཡང་སྐུ་ལ་མི་མངའ་ཞིང་། །
རྣལ་འབྱོར་སྟོབས་ཀྱིས་གཞན་གྱི་ང་རྒྱལ་བཅོམ། །
དེ་ནས་མང་ཡུལ་སྐྱི་རོང་དུ་ཕྱགས་ཕེབས་ཏེ། གྲོང་ཁྱེར་གྱི་མཐའ་ནགས་
གསེབ་ཅིག་ཏུ་བསྒོམས་ཤིང་བཞུགས་པས། ཡོན་བདག་མོ་གཟོར་མོ་ཞིག་གིས་མཐོང་
ནས་ཆང་གཤོག་མ་གཅིག་ཁྱེར་ནས་འདྲེན་དུ་བྱུང་
། དེར་གཞན་གྱིས་ཀྱང་ཚོར་ནས་
གཟོ་མོ་དྲུག་ཅུ་ཙམ་གྱིས་གཤོག་མ་རེ་ཁྱེར་ནས་འདྲེན་དུ་བྱུང་སྟེ་གསོལ་གྱིན་བཞུགས་
པའི་ཚེ། བྷོ་ཊ་པཎྜི་ཏ་བྱོན་ནས། ཨུ་རྒྱན་པ་འདི་ཡོན་བདག་མོ་མང་པོ་བསྡུས། ཆང་
འདི་འདྲ་འཐུང་ལུགས་བྱེད་པ་ཟེར་བ་ལ། རྗེ་གྲུབ་ཐོབ་རིན་པོ་ཆེ་པས། ཆང་ཡོན་
བདག་མོ་ཁོང་རང་འཐུང་གིན་འདུག་གིས། ངས་ནི་མ་འཐུང་གསུངས་པས། ཁྱེད་
ཀྱིས་ཆང་འཐུང་མ་འཐུང་ངས་ཤེས་ཟེར། འོ་ན་ང་ལ་སྐྱུར་དྲི་མེད་ཀྱིས་ལྟོས་དང་
གསུངས་ཏེ། བྷོ་ཊ་པཎྜི་ཏས་ཞལ་ལ་མནམས་པས་སྐྱུར་དྲི་མི་འདུག་ཟེར། དེར་རྗེ་གྲུབ་
ཐོབ་རིན་པོ་ཆེ་པས་ཁྱེད་ངོས་ལ་སྐྱུར་དྲི་འདུག །ཁྱེད་ཀྱིས་ཆང་འཐུངས་ཡོད་པར་
འདུག་གསུངས་པས། ངས་ཆང་ཟིལ་པ་ཙམ་ཡང་ལྕེ་ལ་མ་བཞག་པས
། སྐྱུར་དྲི་ཞིག་
རང་ཡོང་ངོ་ཞེས་ཟེར་སྐད། འོ་ན་འཕོངས་ནས་བླུག་པ་ཡིན་འོང་གསུང་
། དེར་རྗེ་
གྲུབ་ཐོབ་རིན་པོ་ཆེ་པས་ཁོང་གི་ལྟོ་བར་ཆང་ཁོལ་བཞིན་པར་བསྐྱེད་ནས། གཞན་ཆང་
252



རྣམ་ཐར་བྱིན་རླབས་ཆུ་རྒྱུན།
མ་འཐུང་བའི་མི། ཁོང་གི་དབུགས་ལ་སྣོམ་དུ་བཅུག་པས། སྐྱུར་དྲི་ཆེན་པོ་རེ་འདུག་
ཟེར་ ཁོང་རང་ལ་ཡང་སྐྱུར་སྐྱུགས་བྱུང་བས་ངོ་ཚ་ནས། ཨུ་རྒྱན་པ་འདི་གྲུབ་ཐོབ་ཏུ་
འདུག །བྱ་རུ་མི་བཏུབ་པ་འདུག་ཟེར་སྐད།
སྐྱི་རོང་བདེ་ལེགས་སྟེངས་སུ་བདེ་མཆོག་འཁོར་ལོའི་ཞལ་གཟིགས་བདག་ཏུ་
འཛིན་པའི་མགོ་བོ་ནི། །
དཔལ་ལྡན་ཁྲག་འཐུང་ཉིད་ལ་ཕུལ་ལོ་དེ་རྗེས་ནམ་མཁའ་ལས་ནི་བདག་
མེད་སྒྲ་རྣམས་གསན། །
རྫོགས་ཆེན་བརྒྱུད་པའི་བླ་མ་བགེགས༔སྒེག}འཕྲང་ལ་སོགས་བཞི་དང་མཇལ་
ཞིང་ཟབ་མོའི་གདམས་པ་གསན། །
དེ་ཚེ་རྩ་མདུད་རྣམས་གྲོལ་ངོ་མཚར་བསྟན་ཕྱིར་དབྱེ་བའི་སྦྱོར་བ་མཛད་དེ་མ་
འོངས་ལུང་བསྟན་གསུང་། །
དེ་ནས་མང་ཡུལ་སྐྱི་རོང་གི་རི་བོ་གངས་ཞེས་བྱ་བའི་མགུལ་དུ་བདེ་ལེགས་
སྟེངས་བྱ་བའི་དགོན་པ་བཏན་ནས་བཞུགས་པས། འོད་གསལ་གྱི་ངང་ནས་དཔལ་
བདེ་མཆོག་འཁོར་ལོ་ལྷ་དྲུག་བཅུ་རྩ་གཉིས་ཀྱི་བདག་ཉིད་ཅན་གྱི་ཞལ་གཟིགས།
བཅོམ་ལྡན་འདས་ཀྱི་གདན་དུ་ལྷ་མོ་དབུ{ཨུ}མ་དེ་བ་ཡོང(ཡོད}པར་རིགས་པ་ལ།
བསྟན(གདན}ཡིན་ཟེར་ནས་ལོགས་ཤིག་ན་ལྷ་མོ་ཙཎྜི{ཙན་ཏི་ཀ}འདུག །ལྷ་མོ་
ཙཎྜི་མ{ཙན་ཏི་ཀ}ལ་མགོ་བོ་ཕུལ་ཟེར་བའི་སྒྲ་ཞིག་ནམ་མཁའ་ནས་བྱུང་ནས། ཁོ་བོ་
རང་གིས་རལ་གྲི་གཅིག་བརྡེག་པར་བརྩམས་འདུག་ནའང་ཅུང་ཟད་རྡེག་པ་མ་ཕོད་
པ་ལས། གཞན་གཅིག་གིས་ཁོ་བོ་ཡི་མགོ་རལ་གྲིས་རྦད་ཀྱིས་བཅད་ནས་ཙཎྜི་ཀ{ལྷ་
253



ལོ་པཎ་གྱི་རྣམ་ཐར་ཕྱོགས་བསྒྲིགས།
མོ་ཙན་ཏི་ཀ}ལ་ཕུལ་ནས། དེ་ཡི་དུས་སུ་ཆེད་དུ་འཛིན་པ་མེད་པའི་ངང་ནས། ཐོག་
མཐའ་མེད་པའི་སྐྱེ་གནས་བརྒྱུད་པ་རུ། །ཕུང་བྱེད་བདག་དུ་འཛིན་པའི་མགོ་བོ་འདི། །
སྡུག་བསྔལ་ཀུན་གྱི་རྩ་བ་ཐེར་ཟུག་པ། །འཁོར་ལོ་བདེ་མཆོག་བདེ་བའི་མཆོག་ལ་ཕུལ། །
རྟག་ཏུ་རང་གི་རང་འདོད་སྒྲུབ་སྒྲུབ{བསྒྲུབས་བསྒྲུབས}ནས། །འཁོར་འདས་མཉམ་པ་
ཉིད་དུ་རྟོགས་དུས་མེད། །སྡུག་བསྔལ་ཀུན་ཀྱི་རྩ་བ་རང་འདོད་འདི། །རྩ་བྲལ་རྟོགས་
པས་རྩད་ནས་བཅད་བྱས་ཏེ། །འཁོར་ལོ་བདེ་མཆོག་བདེ་བའི་མཆོག་ལ་འབུལ། །ཞེས་
པ་ལ་སོགས་པའི་ཚིགས་སུ་བཅད་པ་མང་པོ་ཞིག་བྱུང་སྟེ། གཞན་བརྗེད་འདུག་གསུང་
ཡང་འོད་གསལ་གྱི་ངང་དུ་བླ་མ་བགེགས་འཕྲང་པ{རྫོགས་པ་ཆེན་པོ་བརྒྱུད་
པའི་བླ་མ་སྒེག་འཕྲང་}དང་མཇལ། དེ་རྗེས་དཔལ་སྒྲོན་དང་མཇལ། དེ་རྗེས་ཉངས་
སྟོན་ཤེས་རབ་འབྱུང་གནས་དང་མཇལ། དེ་རྗེས་ཉངས་སྟོན་རྡོ་རྗེ་སྙིང་པོ་དང་
ལ་ཏེ། ཉངས་སྟོན་རྡོ་རྗེ་སྙིང་པོ་ལ་ཞབས་དབང་ཞུས་ནས་ཆོས་ཤིག་ཞུ་ཞུས་པས་
འདི་གསུང་
། ཟག་མེད་བདེ་ཆེན་གར་གྱི་རོལ་བ་ལ། །མཉམ་ཉིད་ལྷུན་གྲུབ་བདེ་བ་
ཆེན་པོ་རྫོགས། །ཁྱབ་གདལ་ལྷུན་གནས་དྲན་སྟོང་རིག་པའི་གནས། །མཉམ་གནས་
བདེ་ཆེན་རང་བཞིན་བྱ་རྩོལ་བྲལ། །དམིགས་མེད་ཀུན་ཁྱབ་གར་ཡང་མི་བདེན་པར། །
རིག་པ་སྣ་ཚོགས་ཅིར་ཡང་འཆར་བ་རྫོགས། །ཞེས་གསུང་། དེ་ཡི་དུས་སུ་རྫོགས་པ་
ཆེན་པོའི་བླ་མ་རྣམས་ལ་གསོལ་བ་བཏབ་པས། བཅོས་མ་ལ་བརྟེན་པའི་རྒྱལ་ཐབས་
སྤྱི་བླུགས་སུ་དབང་བསྐུར་བའི་མན་ངག་སྙན་བརྒྱུད་རྣམས་ལ་ཡི་གེ་མཛད། རྗེ་གྲུབ་
ཐོབ་རིན་པོ་ཆེ་པ་ཉིད་ཀྱིས་གཉེར་གཏད་དམ་རྟོགས་པ་བརྗོད་པ་ཡང་མཛད་དོ། །
དེ་ནས་ཡོངས་ཀྱི་དགེ་བའི་བཤེས་གཉེན་ཆེན་པོ་དགྲ་བཅོམ་པ་གཉིས་པ་ལྟ་
བུ་མཁན་པོ་ཤེར་པས་དབུ་མཛད་པའི་བླ་མ་གདན་ས་པ་སྐུ་མཆེད་དང་
། མེ་ཤེལ་བ་
མཇལ་
254



རྣམ་ཐར་བྱིན་རླབས་ཆུ་རྒྱུན།
དང་།
མཁའ་འགྲོ་ཕུག་པ་ལ་སོགས་པས་ཐོག་མ་མཛད་པས་རྣལ་འབྱོར་ཕོ་མོ་དཔག་
ཏུ་མེད་པ་ལ་བྱང་ཆུབ་མཆོག་ཏུ་ཐུགས་བསྐྱེད་པའི་ཆོ་ག་དང་
། དཔལ་དུས་ཀྱི་འཁོར་
ལོ་ཆེན་པོ་དབང་བཅུ་གཉིས(བཅུ་གཅིག}ཡོངས་སུ་རྫོགས་པར་བསྐུར་ནས་དགྲོལ་
བར་བྱེད་པའི་ལམ་ཟབ་མོ་རྣམས་ཀྱིས་གྲོལ་བར་མཛད་དོ། །རྟེན་རང་བྱོན་སྤྱན་རས་
གཟིགས་དབང་ཕྱུག་གི་དྲུང་དུ་མཆོད་པའི་སྤྲིན་རྒྱ་མཚོས་ཡང་དག་པར་མཆོད་ནས།
མགོན་པོ་སྤྱན་རས་གཟིགས་དབང་ཐུགས་རྗེ་ཅན། །ཐུགས་རྗེའི་ཆགས་པས་འཁོར་
བ་མི་གཏོང་བར། །སྐུ་མདོག་པདྨ་རཱ་ག་ལྟར་དམར་བ། །ཆགས་པས་ཆགས་པ་གྲོལ་ལ་
ཕྱག་འཚལ་བསྟོད། །ཅེས་པ་ལ་སོགས་པའི་བསྟོད་པ་མཛད། དེ་ཡི་དུས་སུ་བླ་མ་རྣལ་
འབྱོར་གྱི་དབང་ཕྱུག་གདན་ས་པ་ན་རེ། རྗེ་གྲུབ་ཐོབ་རིན་པོ་ཆེ་ཁྱེད་ཉིད་འཕྲིན་
ལས་ཆེན་པོ་བཅུ་གཉིས་ལ་མངའ་བརྙེས་པ་ལགས་སོ་སྐད་པས། བདག་ཅག་རྣམས་
ལའང་ངོ་མཚར་བསྟན་པའི་སླད་དུ་བཟའ་མི་མཛའ་མོ་གཉིས་བདོག་གི། དེ་དག་
དབྱེ་བའི་སྦྱོར་བ་ཞིག་མཛད་པར་ཞུ་དང་གསུངས་པས། རྗེ་གྲུབ་ཐོབ་རིན་པོ་ཆེ་པས།
ཅུང་ཟད་རླུང་སྦྱོར་ཞིག་མཛད་ནས་འཐབས་ཡོད་པས་ལྟོས་ལ་ཤོག་དང་གསུངས་
པས༑ བལྟ་རུ་ཕྱིན་པས་ཕན་ཚུན་སྐྲ་འབྱིད་རེས་བྱས་འདུག་གསུང་
།
ཉོན་ཅིག་ནགས་ལ་མེ་ཤོར་འདུག །ལུང་པ་མེས་གང་ཐམས་ཅད་བྱེད་པ་ལ། མེ་
ཆུ་ཡིས་བསོད(གསོད}པ་ཡིན། ཟངས་ཞུ་ཁུར་གསུངས། དེས་ཅི་ལྕོགས་སམ་སྙམ་རྩ(ཙ)
ན༑ ཆར་ཆེན་པོ་སྐད་ཅིག་པ་བབ་ནས། མེ་དུས་གཅིག་ལ་བསད་སྟེ་དེ)། ཐམས་ཅད་
དབུགས་དབྱུང་ངོ༌
། །དེ་ནས་སྙ་ནམ་པས་གདན་དྲངས་ནས་བྱོན་པ་ལ་ལ་ཞིང་པའི་
མཁན་པོ་ཡོངས་ཀྱི་དགེ་བའི་བཤེས་གཉེན་རྩོད་པའི་དུས་ཀྱི་བསྟན་པ་རིན་པོ་ཆེའི་
ཁུར་འཛིན་པ་ཆོས་རྒྱལ་དཔལ་རྒྱལ་མཚན་ཞེས་བྱ་བ་དེས་དགོན་པ་ནེ་ལྟོ་ཉེ་བར་
255



ལོ་པཎ་གྱི་རྣམ་ཐར་ཕྱོགས་བསྒྲིགས།
མཁོ་བའི་ཡོ་བྱད་དང་བཅས་པ་ཕུལ་ནས་བཞུགས་ཤིང་། གཞན་ཡང་སྙ་ནམ་ཕྱོགས་
ན་བཞུགས་པའི་མཁས་པའི་འདུལ་བ་རྒྱལ་མཚན་ཁུ་དབོན་དགེ་བའི་བཤེས་གཉེན་
རྣམས་དང་། སྐྱེ་བོའི་ཚོགས་དུ་མ་དང་བཅས་པ་རྣམས་སྨིན་ཅིང་གྲོལ་བར་མཛད་དོ། །
དེ་ཡི་ཚེ་རྗེ་གྲུབ་ཐོབ་རིན་པོ་ཆེའི་ཞལ་ནས། ད་ལོ་ངའི་ལུས་ཀྱི་རྩ་མདུད་མང་
པོ་ཞིག་སོང་
། ཕྱི་ནང་དབྱེར་མེད་ཀྱི་གནད་ཀྱིས་ཕྱི་རོལ་དུ་ས་གཡོ་བའམ། ཁང་པ་
ཞིག་པ་ཡོང་བ་ཡིན། དུས་དེ་ཙ་ན་དབུས་གཙང་གི་མི་དཔོན་ཀུན་དགའ་བཟང་
པོས་བྱེད་ཅིང་ཡོད་པས། གཞན་གྱི་ཕྲ་མ་ལ་བརྟེན་ནས་བྷུད་ཏྲའི་གཟིམ་ཁང་བཤིག་
པས༴ སྒོ་འདོན་པའི་མི་ས་དེ་ཉིད་དུ་གཟེར་ཞིང་
། དཔོན་ཆེན་ཀུན་དགའ་བཟང་པོ་
ལ་ཉི་མའི་གུང་ལ་ས་སྲོས་པའི་སྣང་བ་བྱུང་སྐད། དེའི་དུས་སུ་རྗེ་རིན་པོ་ཆེ་པའི་ཞལ་
ནས༑ མདང་ཞག་སྐྱེ་བ་མང་པོ་དྲན་པ་ཞིག་བྱུང་
། སྔོན་ང་ཡིས་མི་རྒྱལ་པོ་རྡོ་རྗེ་གཞོན་
ནུ་ཞེས་བྱ་བར་གྱུར་པའི་ཚེ་ན་ཡང་མཐའ་མིས་ཡང་ང་གཙེར་འདུག་གསུང་།
དེ་ཡང་ང་བསྟན་པའི་དད་པའི་སྦྱིན་བདག་ཏུ་ཡོད་པ་ལས། གར་ལོག་རྒྱལ་
པོའི་དམག་གིས་བཟུང་ནས་ཁྱེར་ཏེ་ཁྱོད་རང་དཀོན་མཆོག་གསུམ་སྤོང་ན་གཏོང་
།
མིན་གསོད་ཟེར་བ་ལ། བསད་ནས་དམྱལ་བར་སོང་ན་ཡང་དཀོན་མཆོག་གསུམ་མི་
སྤོང་བྱས་པས། ངའི་ཚིགས་རེ་ལ་ལྕགས་ཀྱི་ཕུར་པ་རེ་བརྒྱབ། རྐང་ལག་བཞི་ཕུར་པ་
བཞི་ལ་བརྒྱངས་ཏེ། དེའི་ཚེ་ངན་སོང་གསུམ་གྱི་སྡུག་བསྔལ་ཟུག་གི་སྟེང་དུ་བླངས་ནས་
དགའ་བ་བསྒོམས་པས། བཅོམ་ལྡན་འདས་མ་མདུན་གྱི་ནམ་མཁར་བྱོན་ནས། ཕྱག་
གིས་དབྱུགས(བྱུགས)པས་ཟུག་ཐམས་ཅད་ཆག་སོང་
། ངའི་སྐྱེ་བ་སྔ་མའི་ཡི་དམ་ཡང་
ཡིན་གསུང་། སློབ་དཔོན་བྱང་ཆུབ་མཆོག་བཙོན་ལས་ཐར་དུས་རང་རེ་རྣམས་ལི་ཡི་
རྒྱལ་པོར་སྐྱེས་དུས་ཀྱི་ལས་ལྷག་ཡིན་གསུང་
། ཀུན་དགའ་བཟང་པོ་དེ་དུས་ན་ཡང་
དེ་
256



རྣམ་ཐར་བྱིན་རླབས་ཆུ་རྒྱུན།
དར་ཏེ། ཁོ་ལའང་རི་དྭགས་པས་བཟུང་ནས་མ་ཤི་བར། ཁོ་རང་གི་ཤ་བཅད་ནས་ཁ་
རུ་བཅུག །འདིར་ཡང་གྲིར་འཆི་བར་འདུག་གསུང་། གཞན་གང་དུ་སྐུ་འཁྲུངས་
གདའ་ཞེས་ཞུས་པས། རྗེ་གྲུབ་ཐོབ་རིན་པོ་ཆེའི་ཞལ་ནས། སྔོན་ཡང་བོད་དུ་སྐྱེ་བ་
ཞིག་བླངས་འདུག་གསུང་། བྱང་ཕྱོགས་ཤམ་བྷ་ལར་སྐྱེ་བ་གཉིས། ཨུ་རྒྱན་སྤྲུལ་པའི་
ཞིང་དུ་སྐྱེ་བ་གསུམ། རྒྱ་གར་འཕགས་པའི་ཡུལ་དུ་སྐྱེ་བ་བདུན་བླངས་འདུག་གསུང་
།
དེ་རྣམས་སུ་ཇི་ལྟར་འཁྲུངས་ཞེས་ཞུས་པས། སེམས་ཅན་ལ་ཕན་ཐོགས་པ་རྣམས་
བརྗོད་པ་ཡིན་མོད། གཞན་བརྗོད་ཀྱིས་ག་ལ་ལང་གསུང་།
ཡང་རྗེ་རིན་པོ་ཆེའི་ཞལ་ནས། ངའི་ཁང་པ་ཞིག་པ་འདི་ལ་དཀར་པོའི་ཕྱོགས་
ཀྱི་མི་མ་ཡིན་ཐམས་ཅད་མ་དགའ་བར་འདུག །ཀུན་དགའ་བཟང་པོའི་ཕུན་སུམ་
ཚོགས་པ་མྱུར་དུ་ཉམས་ནས་འགྲོ་བར་འདུག་གསུང་། དེ་ནས་ལོ་ལྔ་ཙམ་ནས་རྗེ་
(རྗེས)ཀྱང་སྤོང་བ{རྗེས་ཙམ་ཡང་མེད་པར་སོང་བ}ལགས་སྐད། དེ་ནས་སླར་བླུད་
ཏུར་བྱོན་ཏེ་རྒྱལ་པོ་ཨ་རོག་རྗེས་ཡོན་བདག་མཛད་ནས་གཟིམས་ཁང་སླར་བཟང་དུ་
བཞེངས་སོ། །
གདན་ས་ཆེན་པོ་དཔལ་ལྡན་ས་སྐྱ་རུ། །
འགྲོ་མགོན་ཆོས་ཀྱི་རྒྱལ་པོའི་དྲུང་དུ་བྱོན། །
ཐེག་པ་ཆེན་པོ་མདོ་སྡེའི་ཆོས་གསན་ཅིང་
། །
ཆོས་ཀྱི་གཏམ་གྱིས་ཕན་ཚུན་ཚིམ་པར་མཛད། །
དེ་ནས་རྗེ་གྲུབ་ཐོབ་ཆེན་པོའི་ཞལ་ནས། སྔོན་ང་ལ་རྨི་ལམ་ན་མི་དཀར་པོ།
གཅིག་ན་རེ། ཁྱོད་ཧོར་ཡུལ་དུ་འགྲོ་ན་འགྲོ་དོན་བོལ་ནུབ་ཙམ་ཞིག་ཡོང་
། ལ་སྟོད་
257



ལོ་པཎ་གྱི་རྣམ་ཐར་ཕྱོགས་བསྒྲིགས།
ན་བཞུགས་ན་པུས་མོ་ནུབ་ཙམ་ཡོང་། མངའ་རིས་སུ་བཞུགས་ན་རྐེད་པ་ནུབ་པ་
ཙམ་ཡོང་
། དབུས་སུ་བྱོན་ན་སྤྱི་གཙུག་ནུབ་པ་ཙམ་ཡོང་ཟེར་བ་ཞིག་བྱུང་
། ང་ལ་འགྲོ་
བ་ལ་ཅི་ཕན་མིན་པ་བསྒྲུབ་བྱ་གཞན་མེད་གསུང་
། ནུབ་ཅིག་གཟིམ་མལ་ན་ཐུགས་
དམ་མཛད་པའི་ཚེ། སྟོད་བཙན་དྲུང་དུ་འོང་ནས་དབང་ཞིག་ཞུ་ཟེར་བ་བྱུང་། དེར་
ཉེ་གནས་ལ་ཨ་མ་དགེ་རིན་ལ་བུམ་པ་ཆོས་གསུང༌
། བུམ་པ་བཅས་པས་བུམ་པ་
སྟ་གོན་ལ་སོགས་པའི་ཆོ་ག་རིམ་པར་མཛད་ནས། རྒྱལ་རིན་ལ་ཁྱོད་ཀྱིས་བུམ་པ་ཟུངས་
ཤིག་གསུང་
། བུམ་པ་བཟུང་སྟེ། རྗེ་གྲུབ་ཐོབ་རིན་པོ་ཆེའི་ཞལ་ནས་བུམ་པ་ཐོང་ཞིག་
གསུང་། དགེ་རིན་གྱིས་བུམ་པ་ཅུང་ཟད་གཏོང་མ་ནུས་པ་ལ། ཐེ་ཚོམ་མི་དགོས་
ཐོང་གསུང་། བུམ་པ་བཏང་བས་ནམ་མཁའ་ལ་ཆགས་འདུག །དེ་ནས་ཆོ་ག་རིམ་པ་
བཞིན་རྫོགས་པར་གནང་ནས། སང་དུས་ཇོ་བོ་སྟོན་བཙན་མཆན་ཁྱེར{འཕྱན་ཁྱོ་
རེ}བྱས་ནས་བལྟ་མི་ནུས་པ་བྱེད་ཀྱིན་འདུག །ནངས་པར་དྲུང་ནས་བླ་མ་དཔོན་ཆེན་
དབྱེ་བ་ཞིག་མཛད་ན་ཁོ་ལ་གྱོད་ཅིག་མཆི་སྟེ་ཞུས་པས། སྙིང་རྗེ་གསུང་
། ཅི་རྗེ་ལགས་
གསོད་པ་ནི་མིན་ལགས་ཞུས་པས། རླུང་སྦྱོར་གཅིག་མཛད་ན་ཨེ་དྲག་བསམ་གསུངས་
ནས་གཉིས་པོ་ཁོ་ནའོ། །ཅི་ཡོད་བྱས་པས་དཔོན་ཀུན་དགའ་བཟང་པོའི་མགོ་དེ་
བསྟན་ནས་སོང་གསུང་། དེར་དཔོན་ཀུན་དགའ་བཟང་པོ་ཤི་ཡོད་པར་འདུག །
སྙིང་རྗེ་གསུངས་ནས་ཞག་ཉི་ཤུ་ཆོ་ག་མཛད་དོ། །ང་དང་འགྲས་པ་ལ་ཁ་བྱུང་བ་མེད།
འོན་ཀྱང་མི་རུ་སྐྱེ་བ་ཡོད་ཀྱི་གསུང་
། ཕྱིས་སྐྱེ་བ་དྲན་པའི་རས་པ་ཞིག་བྱུང་
། ཕྱིས་
ཡར་འགྲོག{འབྲོག}པའི་དཔོན་ཆུང་སྡུག་པའང་མཐོང་གསུང་
།
དེ་དུས་ན་བླ་མ་ཆོས་ཀྱི་རྒྱལ་པོ་རྒྱ་ཡུལ་ནས་གདན་ཕེབས་པའི་དུས་སུ། གདན་
ས་དཔལ་ལྡན་ས་སྐྱ་རུ་མཇལ་དུ་བྱོན། དེ་ཡི་དགེ་འདུན་སྟོང་ཕྲག་མང་པོ་མོས་ཤིང་
།
258



རྣམ་ཐར་བྱིན་རླབས་ཆུ་རྒྱུན།
གུས་པ་ལ་ཐེག་པ་ཆེན་པོ་ཆོས་ཀྱི་བྱིན་པ་མཛད། ཡང་དག་པར་རྫོགས་པའི་སངས་
རྒྱུས་ཀྱི་བསྟན་པ་རིན་པོ་ཆེ་ཉིན་མོར་མཛད་པ་པོ་བླ་མ་ཆོས་ཀྱི་རྒྱལ་པོའི་དྲུང་དུ་
བྱོན་པའི་དུས་མཉེས་པའི་གསུང་མང་པོ་བྱོན། དེ་ཡི་ཚེ་མི་ཆེན་སཾ་གྷ་ཞེས་བྱ་བ་ན་རེ།
བླ་མ་ཨུ་རྒྱན་པ་ཁྱེད་ཀྱིས་ཆོས་ཅི་ཤེས་པ་ཡིན་ཟེར་བ་ལ། རྗེ་རིན་པོ་ཆེ་པའི་ཞལ་ནས།
ངས་ཅི་ཡང་མི་ཤེས། འོན་ཀྱང་རིག་པའི་གནས་ལྔ་ཞེས་བྱ་བ་ཅུང་ཟད་ཅིག་ཤེས་པ་
ཡིན་གསུང་། འོ་ན་སྒྲ་ཡང་ཤེས་སམ་ཟེར་བས། རྗེ་གྲུབ་ཐོབ་རིན་པོ་ཆེའི་ཞལ་ནས།
སྒྲ་ཤེས་གསུང་། འོ་ན་ཐོན་དང་གསུངས་པས། རྗེ་གྲུབ་ཐོབ་རིན་པོ་ཆེ་པས་ཀ་ལཱ་
པའི་མདོའི་མགོ་ནས་གསུང་གི་གདངས་སྙན་པོ་བཏོན་པས། མི་ཆེན་སམ་གྷ་ན་རེ།
གོ་རྒྱུ་མི་འདུག་ཟེར་སྐད། དེར་རྗེ་གྲུབ་ཐོབ་རིན་པོ་ཆེའི་ཞལ་ནས། ཁྱོད་ཀྱིས་སྒྲ་གང་
ན་གོ། གོ་བར་འདོད་ན་ངའི་སར་ཉན་དུ་ཤོག་གསུངས་པས། འགྲོ་མགོན་ཆོས་ཀྱི་རྒྱལ་
པོའི་ཞལ་ནས། ཁོང་དགེ་བའི་བཤེས་གཉེན་གཞན་ལ་སྙེག་པ་ལགས་ཀྱི་གསུང་སྐད།
ཡང་དེ་ཡི་ཚེ{དགེ་བའི་བཤེས་གཉེན་དུ་མ་དྲུང་ན་བཞུགས་པ་ལ།}འགྲོ་མགོན་
ཆོས་ཀྱི་རྒྱལ་པོའི་སྐུ་མདུན་ཕ་ཚད་ན་ཀ་པ་ལ་དཔལ་དུས་ཀྱི་འཁོར་ལོའི་དཀྱིལ་
འཁོར་ཡོངས་སུ་རྫོགས་པའི་རས་བྲིས་གཅིག་བཀྲམ་འདུག་པ་ལ། དྲུང་ན་དགེ་བའི་
བཤེས་གཉེན་མང་པོ་བཞུགས་འདུག་པ་ལ། འགྲོ་མགོན་ཆོས་ཀྱི་རྒྱལ་པོའི་ཞལ་ནས།
དུས་ཀྱི་འཁོར་ལོའི་རས་བྲིས་འདི་རྣམ་པར་དག་པར་གདའམ་གསུང་
། གཡས་ཕྱོགས་
ན་མར་ས་སྐྱའི་དགེ་བཤེས་རྣམས་བཞུགས་པའི་གསེབ་ནས་གཅིག་ན་རེ། རྣམ་པར་
དག་པར་གདའ། ཤིན་ཏུ་མཚར་བར་གདའ་གསུང་
། རྗེ་གྲུབ་ཐོབ་རིན་པོ་ཆེའི་ཞལ་
ནས༑ མ་དག་པར་གདའ་གསུང་། འགྲོ་མགོན་རིན་པོ་ཆེའི་ཞལ་ནས། མ་དག་པ་ཅི་
འདྲ་གདའ་ཞེས་གསུངས་པས། རྗེ་གྲུབ་ཐོབ་རིན་པོ་ཆེའི་ཞལ་ནས། དཀྱིལ་འཁོར་གྱི་
9
259



ལོ་པཎ་གྱི་རྣམ་ཐར་ཕྱོགས་བསྒྲིགས།
ལྷ་འདི་རྣམས་ཙམ་ཞིག་ཆད་པར་འདུག་གསུང་
། དེར་འགྲོ་མགོན་ཆོས་ཀྱི་རྒྱལ་པོའི་
ཞལ་ནས། དེ་ཡི་རྒྱུ་མཚན་ཅི་ལགས་གསུང་པས། རྗེ་གྲུབ་ཐོབ་རིན་པོ་ཆེའི་ཞལ་ནས།
རིགས་བདག་གི་ལྷ་ཐམས་ཅད་ཆད་པར་གདའ་གསུང་
། བླ་མ་མད་པར་གདའ་གསུང་།
དེར་གྲུབ་ཐོབ་རིན་པོ་ཆེའི་ཞལ་ནས། ད་ཅི་རས་བྲིས་རྣམ་པར་དག་གདའ་ཟེར་བའི་
དགེ་བཤེས་དེ་སུ་ཡིན་གསུང་
། དེར་གཞན་ཞིག་ན་རེ། སྐྱོ་སྟོན་དྲི་མེད་ལགས་ཟེར་བས།
གྲུབ་ཐོབ་རིན་པོ་ཆེའི་ཞལ་ནས། སྐྱོ་སྟོན་དྲི་མེད་ཀྱིས་ཉོ་ཆང་ཤེས་པ་ཡིན་མོད། ལྷ་ལྟ་
ག་ན་ཤེས་གསུངས་པས་ཐམས་ཅད་བཞད་གད་དུ་གྱུར་སྐད།
ཡང་དེའི་དུས་སུ་བོད་ཀྱི་ཆོས་པ་སུ་བཟང་བ་དང་སུ་ཞན་པའི་གསུང་གླེངས་
བྱུང་བས། གྲུབ་ཐོབ་རིན་པོ་ཆེའི་ཞལ་ནས། སྟག་ལུང་པ་ཐུ་བ་ཡིན་གསུང་། འགྲོ་
མགོན་ཆོས་ཀྱི་རྒྱལ་པོའི་ཞལ་ནས། དེ་ཡི་རྒྱུ་མཚན་ཅི་ལགས་གསུང་
། རྗེ་གྲུབ་ཐོབ་
རིན་པོ་ཆེའི་ཞལ་ནས། ཁོ་དང་པོ་ཤེས་བྱ་མི་སློབ་པར། དེ་ནས་མི་ཤེས་བྱས་ན་ཀོ་
ལོང་གཡག་གི་སག་རེ་ཙམ་བྱེད་དུ་ཡོང་གསུང་
། འགྲོ་མགོན་ཆོས་ཀྱི་རྒྱལ་པོའི་ཞལ་
ནས་༑ སྟག་ལུང་པའི་དབོན་པོ་འདི་ན་གདའ་འོ་གསུངས་ནས། སྟག་ལུང་པའི་དབོན་
པོ་གཡོན་གྲལ་གྱི་མགོ་ན་བཞུགས་འདུག་པ་ལ་ཕྱག་མཛུབ་བཙུགས་འདུག་པས།
རྗེ་
གྲུབ་ཐོབ་རིན་པོ་ཆེའི་ཞལ་ནས། དེ་ན་ཡོད་ན་ཁ་རུ་ཐལ་བ་ཐོབ་གསུང་པས། ཐམས་
ཅད་བཞད་གད་དུ་གྱུར་ཅིང་། སྟག་ལུང་པའི་དབོན་པོ་རང་ཡང་མི་མཉེས་པའི་
རྣམ་འགྱུར་མི་མངའ་བར་བཞད་ཅིང་གདའ་སྐད། དེ་ལ་ཀུང་ལོང{རྐོ་ལོང}(ཀོ་ལོང་)
མ་བྱུང་བར་དུས་ཕྱིས་རྗེ་གྲུབ་ཐོབ་རིན་པོ་ཆེས་རྒྱ་ཡུལ་གཤེགས་པའི་དུས་ན། སྔར་གྱི་
དབོན་པོ་དེ་སྟག་ལུང་གི་རིན་པོ་ཆེར་བཞུགས་འདུག་པས་བསུ་བ་དང་བསྙེན་བཀུར་
བཟང་པོ་མཛད་པ་ལགས་སྐད།
260



རྣམ་ཐར་བྱིན་རླབས་ཆུ་རྒྱུན།
ཚོང་དུས་འགུར་མོར་ཐུགས་བསྐྱེད་མཛད་པའི་ཚེ། །
མཁའ་ལ་འཇའ་ཡི་བླ་བྲེ་མཛེས་པ་བྲིས(བྲེས)། །
གཡས་རུ་ཤངས་སུ་འགྲོ་དོན་དཔག་མེད་མཛད། །
སྐྱེ་ག་ལ་ར{རྩེར}མ་འོངས་ལུང་བསྟན་གསུངས། །
དེ་ནས་རྩང་གི་ས་ཆ་ཉང་རོར་བྱོན། ཆུ་མིག་རིང་མོར་ཁྲོམ་པ་སྡུད་པའི་སྦྱོར་
བ་མཛད་པས། མི་ཁྲི་ཕྲག་རེ་ཙམ་གར་གཤེགས་པའི་ཕྱིར་འབྲངས་པ་བྱུང་། དེ་ནས་
ཚོང་འདུས་འགུར་མོར་བྱོན་ནས་ཐུགས་བསྐྱེད་གསུངས་པས། དེ་ཡི་ཚེ་གྲུབ་ཐོབ་རིན་
པོ་ཆེ་ཉིད་བཞུགས་པའི་ནམ་མཁའ་ལ་འཇའ་ཡི་བླ་བྲེ་ཡིས་མཛེས་པར་བྲེས་པ་
ཐམས་ཅད་ཀྱིས་མཐོང་བས་ངོ་མཚར་དུ་གྱུར་སྐད། དེ་ཡི་ཚེ་སྐྱེས་པ་དང་བུད་མེད་
ཆོས་སྒོར་ཞུགས་པ་མང་པོ་ཞིག་བྱུང་ཞིང་
། ལོངས་སྤྱོད་ཀྱི་འབུལ་བ་དཔག་ཏུ་མེད་
པ་བྱུང་བ་ལགས་སྐད།
དེ་ནས་གཡས་རུ་ཤངས་ཀྱི་ས་ཆ་ལ་བྱོན་ཏེ། སྐྱེ་བོའི་ཚོགས་དཔག་ཏུ་མེད་པ་
འདུས་ནས་ལོངས་སྤྱོད་ཀྱི་དངོས་པོ་དཔག་ཏུ་མེད་པའི་འབུལ་བ་བྱུང་། དད་པའི་
ཤུགས་ཀྱིས་ཁ་ཅིག་ནི་ངུ་
། ཁ་ཅིག་ནི་ས་ལ་འདྲེ་ལོག་བྱེད། ཁ་ཅིག་ནི་རིན་པོ་ཆེ་པ་
ཉིད་ཀྱིས་ཞལ་ཟས་ཟླ་བའི་དཀྱིལ་འཁོར་ཉ་གང་བ་ལྟ་བུ་ལ་མིག་མི་འཛུམ་པར་བལྟ།
ཁ་ཅིག་ནི་གདུངས་པས་གསོལ་བ་འདེབས་ཤིང་བསྐོར་བ་བྱེད། ཕྱག་རྟེན་མི་འོས་པ་
དང་ཕངས་པ་ལ་སོགས་པའི་བསམ་མི་གཏོང་བར་མིག་སྔར་གང་བྱུང་བར་རང་
འབུལ་ཏེ། ཁ་ཅིག་ནི་དངོས་པོ་བཟང་པོ་གསེར་དང་
། གཡུ་དང་། གོས་དར་རྟ་གཡག་
ལ་སོགས་པ་འབུལ། ལ་ལས་ནི་ལུས་ཀྱི་རྐ་རགས་དང་གོས་ལ་སོགས་པ་འབུལ། ལ་
261



ལོ་པཎ་གྱི་རྣམ་ཐར་ཕྱོགས་བསྒྲིགས།
ལས་ནི་ལུས་ཀྱི་རྒྱུན་བཅད་ནས་འབུལ། ལ་ལས་ནི་རང་གི་སྐྲ་དུས་གཅིག་ལ་བྲེགས་
ནས་འབུལ། ལ་ལས་ནི་ཐགས་འཐག་འཕྲོའི་སྣལ་མ་བཅད་ནས་སྣལ་མ་དོར་དེ་སྣམ་
བུར་ཚར་བ་འབུལ་བ་གདའོ་སྐད། ཁྱད་པར་དུ་ཡང་ཡོངས་ཀྱི་དགེ་བའི་བཤེས་གཉེན་
རྨོག་ལྕོག་པ་དང་
། ཉི་མ་གུང(ལུང}པ་དང་། སྤོས་དཀར་བ་དང་། དགེ་སྡིངས་པ་
དང་༑ ཕུག་ཆུང་པ་ལ་སོགས་པ་དུ་མ་དང་། མི་ཆེ་བ་དུ་མས་རང་རང་གི་གནས་སུ་
བསུ་ཞིང་
། བསྙེན་བཀུར་དང་འབུལ་བ་དཔག་ཏུ་མེད་པ་མཛད། དེ་ཐམས་ཅད་ཀྱང་
གདུལ་བྱ་དང་མཐུན་པའི་ཆོས་ཀྱི་ཆར་གྱིས་ཚིམ་པར་མཛད། ལོངས་སྤྱོད་རྣམས་ཀྱང་
ཟང་ཟིང་དོན་དུ་གཉེར་བ་རྣམས་ལ་འཕྲལ་དུ་སྦྱིན་གཏོང་མཛད། ནོར་ཟང་ཟིང་མང་
པོ་བསྡུས་པ་ཡིན། །ཐད་ཀར་སྦྱིན་པ་བཏང་བ་ལས། །སེར་སྣས་གསོག་འཇོག་བྱས་པ་
མེད༑ །ད་ལྟ་ནམ་མཁའ་མཛོད་ལ་སྤྱོད་པ་ཡིན། །ཞེས་པའི་མགུར་གསུང་།
དེ་ནས་ཤངས་ཀྱི་ཕུ་རུ་གྱད་པ{ཁྱད་པ}ཞེས་བྱ་བའི་མི་སྡེས་དགོན་པ་ཚ་རི་
(ས་རི}ཟླུམ་པོ་ཞེས་བྱ་བ་ཕུལ་ནས་བཞུགས། ས་ཕྱོགས་དེ་ན་མི་ཤི་བའི་དུས་མགོ་
གནོན་ཞེས་ཟེར་ནས་ཕྱུགས་མ་མང་པོ་གསོད་པ་ཡོད་དེ། དེ་རྣམས་ལ་ལས་རྒྱུ་འབྲས་
ཀྱི་ཆོས་མང་པོ་གསུངས་ནས། ཁ་ན་མ་ཐོ་བ་དེ་རྣམས་བཀག་པ་ལགས་སྐད། དེ་ནས་
ཡར་རེས་བྱང་ཕྱོགས་ལ་བྱོན་ཏེ། ཤངས་ཀྱི་བྱང་རྒྱབ་སྐྱེ་ག་ལ་རྩེ་ཞེས་བྱ་བར་གདན་
ཕེབས་པའི་ཚེ། རྗེ་གྲུབ་ཐོབ་རིན་པོ་ཆེའི་ཞལ་ནས། ང་སྒྲུབ་པ་བྱེད་པ་ཡིན་པས་
ཐམས་ཅད་ཕྱི་རོལ་དུ(ཏུ)སོང་ལ་སྦྲ་སྒོ་སུམས་ཤིག་གསུང་། དེར་དེ་བཞིན་བྱས་ཏེ་
གཟིམ་སྦྲའི་སྒོ་བསྣོལ་མ་ཐག་ཏུ་ངའི་སྒྲུབ་པ་གྲོལ་ལོ་ཡར་ཤོག་གསུང་
། དེར་ཞབས་
ཏོག་པ་ཀུན་དྲུང་དུ་ཕྱིན་པས། རྗེ་གྲུབ་ཐོབ་རིན་པོ་ཆེའི་ཞལ་ནས། དུས་ཕྱིས་འུ་ཅག་
དང་སྡེ་བ་ཚ་མདའ་བ་འཁོན་འགྲོ་བར་འདུག་གསུང་། དེའི་དུས་ན་ཚ་མདའ་བའི་
262



རྣམ་ཐར་བྱིན་རླབས་ཆུ་རྒྱུན།
དཔོན་གཡུ་མགོན་ཞེས་བྱ་བའི་བཙུན་མོར། རྗེ་གྲུབ་ཐོབ་རིན་པོ་ཆེའི་ལྕམ་མོ་ཇོ་ལྕམ་
དཔལ་འཛེས་རྒྱན་ཞེས་བྱ་བ་ཡོད་ཅིང་
། ཁོང་གི་བར་ན་དཔོན་མོ་དེའི་སྲས(སྲས་མོ}
གཙུག་ཏོར་རྒྱན་ཞེས་བྱ་བ་དང་
། གཙུག་ཏོར་དཔལ་བྱ་བ་ཡོད་པ་ལ་མི་འཁོན་ཏེ་
ཡོང་སྙམས་ནས། དྲུང་སྐོར་རྣམས་ཀྱིས་འབྲེལ་བ་ཟབ་པར་འདུག་པས་མི་འཁོན་ཏེ་
མཆི་ཞེས་ཞུས་པས། འབྲེལ་བ་ཟབ་པས་མི་ཕན། ཕྱིས་འཁོན་པར་འདུག །ཁོང་གི་ཕུན་
སུམ་ཚོགས་པ་ཉམས་འགྲོ་བར་འདུག །ཡང་ཤུལ་མ་རྣམས་དང་མཐུན་འགྲོ་བར་འདུག་
གསུང་།
དེ་ནས་སླར་དཔལ་ལྡན་ཤུད་ཏུར་ཕྱགས་ཕེབས་པའི་ཚེ། ལ་སྟོད་ལྷོ་བྱང་གི་མི་
ཐམས་ཅད་འདུས་ཤིང་སྡེ་བ་ཚ་མདའ་བའི་དཔོན་གཡུ་མགོན་སྲས་མོ་གཉིས་དང་
བཅས་པ་མཇལ་དུ་བྱོན་པས། རྗེ་གྲུབ་ཐོབ་རིན་པོ་ཆེའི་ཞལ་ནས། དཔོན་གཡུ་མགོན་
ལ་ཉིད་ཀྱི་བུ་ཚ་བརྒྱུད་རྣམས་དང་ང་འཁོན་འགྲོ་བར་འདུག་གསུང་
། དཔོན་གཡུ་
མགོན་གྱིས་སྲས་མོ་གཉིས་ཀྱི་དབུ་ལ་བྱིལ་མཛད་ནས། འདི་གཉིས་ཀྱིས་འབྲེལ་བར་
གདའ་བས་མི་མཁོན(འཁོན)ཏེ་མཆི་གསུང་།
གུར་མགོན་དང་ནི་བསམ་ཡས་རྒྱལ་པོ་ཡིས། །
གདན་དྲངས་ནས་ནི་གཞན་གྱི་དོན་ལ་བྱོན། །
མཚུར་ཕུར་དཔལ་ལྡན་ཀརྨ་པ་དང་མཇལ། །
ཕྲིན་ལས་ཀུན་གྱི་བདག་པོར་དབང་བསྐུར་རོ། །
རྟའི་ལོ་ལ་ཡོན་བདག་གུ་ཆུང་པ་གཅིག་གིས་མཆོད་པ་ཕུལ་བའི་ཚོགས་གྲལ་དུ།
263



ལོ་པཎ་གྱི་རྣམ་ཐར་ཕྱོགས་བསྒྲིགས།
རྗེ་གྲུབ་ཐོབ་རིན་པོ་ཆེའི་ཤར་ཕྱོགས་ན་མར་སྤྱན་གཟིགས་ནས་ང་ལ་གཏམ་ཞིག་
འདུག་གསུང་། གསུང་འབྱོན་པར་ཞུ་ཞེས་ཞུས་པས། ཤར་ཕྱོགས་འདི་ན་གུར་མགོན་
གྱི་ལྐོག་མའི་འོག་ན་འོ་ཅག་གི་གཟིམས་ཁང་ཚུད་པ་ཞིག་འདུག་པ་ལ། དཔོན་ཆེན་
བྱང་རིན་ནད་དམ་པོས་ཟིན་པས་བྱིན་རླབས་ལ་ཅིས་ཀྱང་འབྱོན་པར་ཞུ། ངས་ཀྱང་
ཁྱེད་ཀྱི་ཕྲིན་ལས་ཀྱི་གྲོགས་བྱེད་པས་གཏོར་མ་རེ་ཡང་བླང་ཟེར་གྱིན་འདུག་གསུང་
།
དེ་ནས་ཞག་འགའ་ན་རྗེ་གྲུབ་ཐོབ་རིན་པོ་ཆེའི་ཞལ་ནས། བསམ་ཡས་རྒྱལ་པོ་
ཁོང་འོངས་ནས། དཔོན་བྱང་རིན་གྱིས་བསམ་ཡས་ཀྱི་གཙུག་ལག་ཁང་གི་ཝ་རྡུང་
{ཝ་གདུང་}གི་ནང་ནས་གཡུ་སྐུ་ཁྱེར། བརྙས་པ་བྱས། ངས་ཀྱང་ཁོ་ལ་གནོད་པ་དུམ་
ཞིག་བྱས་ཡོད། ད་ངེད་གཉིས་ཀྱི་བར་ལ་ཁྱེད་འབྱོན་པར་ཞུ་ཟེར་གྱིན་འདུག་གསུང་
།
དེ་ནས་ཞག་འགའ་ན་དཔོན་ཆེན་པས་བཏང་བའི་གསེར་ཡིག་པ་གདན་འདྲེན་དུ་
བྱུང་ནས། སྟོན་སེར་ཁར་གདན་ཐེགས། འཇད་ཀྱི་འོར་མོ་དར་སྡིངས་ན་དཔོན་ཆེན་
བྱང་པ་བཞུགས་པའི་སར་བྱོན་པས། དཔོན་ཆེན་གྱིས་ཕྱག་བཙལ་བྱིན་རླབས་ཞུས་
ནས་ བདག་ཅག་ཁུ་ཚན་ལ་སྔར་ཡང་དབང་བསྐུར་ཐུགས་ལ་བཏགས། ད་ཡང་
འདག(བདག)ནད་དམ་པོ་གཅིག་གིས་ཟིན་གདའ་བས། རེ་ས་བླ་མ་ལས་མེད། ཐུགས་
ལ་འདོག(འདོགས)པར་ཞུ་ཟེར་བས། རྗེ་གྲུབ་ཐོབ་རིན་པོ་ཆེའི་ཞལ་ནས། དཔོན་ཆེན་
པ་ཁྱེད་རང་བློ་གཏོད་ན། གདམ(གདམས)ངག་དང་སྨན་དཔྱད་ལ་སོགས་པས་ཕན་
པར་བྱེད་པ་ཡིན་གསུངས་པས། བླ་མ་གསལ་བ་སྒང་པ་ན་རེ། དཔོན་ཆེན་ང་རང་གི་
འཆོས་འཕྲོ་ཡིན། ཨུ་རྒྱན་པ་བཞུགས་མི་དགོས་ཟེར། རྗེ་གྲུབ་ཐོབ་རིན་པོ་ཆེའི་ཞལ་
ནས༑ བསམ་ཡས་རྒྱལ་པོ་ཁོང་ང་ཅན་འོངས་ནས། ངའི་གཡུ་སྐུ་ཁྱེར་བས་བར་གྱིས་
ཟེར་ཞིང་འདུག །གཡུ་སྐུ་བསམ་ཡས་སུ་སྐྱེལ་དགོས་གསུངས་པས། ཁོང་གིས་རྟ་དཀར་
264



རྣམ་ཐར་བྱིན་རླབས་ཆུ་རྒྱུན།
པོ་གཅིག་ལ་གོས་དར་འགའ་ཡར་དང་གཡུ་ཆུང་བ་འགའ་ཡར་བསྐལ(བཀལ)ནས་
བསམ་ཡས་ཕྱོགས་སུ་གྲོ་ལམ་གཅིག་གི་བར་དུ་བསྐྱལ་བས། རྟ་དེ་ཁལ་དང་བཅས་པ་
དེ་ཉིད་རང་གི་སྒོ་རྩར་ལོག་ནས་བྱུང་སྐད། དེ་ཡི་མཚན་མོ་སྲོད་ཡོལ་ཙམ་ན། རྗེ་
གྲུབ་ཐོབ་རིན་པོ་ཆེའི་ཞལ་ནས། སློབ་དཔོན་ཕ་ཇོ་དང་དགེ་སློང་དགྱེས་རྡོར་གཟིམས་
སྦྲའི་སྒོ་ནས་ཉལ་ཡོད་ཡོད་པ་ལ་བོས་ནས་ལོངས་ཤོག་གསུང་། དྲུང་དུ་ཕྱིན་པས།
བསམ་ཡས་རྒྱལ་པོ་ཁོང་འཚུབ་ཆེན་པོ་ལངས་འདུག །དཔོན་ཆེན་པ་ལ་ད་ཙམ་སྐྱོན་
གཅིག་ཡོང་བ་ཡོད་གསུང་། རང་རེ་འཁོར་བཅས་ཀྱང་བསྲུང་དགོས་པར་འདུག་པས།
སྒར་གྱི་ཕྱོགས་བཞིར་ཕུར་པ་རེ་རྒྱོབ་གསུང་
། དེ་ཡི་མཚན་མོ་དཔོན་པོ་རིན་ཆེན་
རྒྱལ་མཚན་དང་། ཇོ་བཙུན་བཟང་ང་དྲུང་དུ་འོངས་ནས། དཔོན་ཆེན་པ་མནལ་
འདྲ་བ་ཞིག་ཏུ་སོང་གདའ་སྟེ། {བླ་མ་གསལ་བ་སྒང་པ་ན་རེ། བླ་མ་པ་ལ་ཀན་ ་ཚ་
ག་བུར་ཡར་ཞུས་ལ་ཤོག །དེ་བཏང་ནས་ཕན་ནམ་གསུང་གིན་གདའ་ཟེར་བས། རྗེ་
གྲུབ་ ཐོབ་རིན་པོ་ཆེའི་ཞལ་ནས། ཁྱེད་ཀྱི་དཔོན་གཉིད་དེ་ལས་ལྡང་བར་འོང་སྟེ་
མཆི༑ རླུང་བྱུང་བ་ལ་ག་བུར་བཏང་བས་མི་ཕན། ཨུ་རྒྱན་པའི་སྨན་བཏང་བས་གྲོངས་
ཟེར་བ་ཞིག་འདོད་པ་ཡིན་འོང་སྟེ། ང་སྨན་མི་བསྐུར་གསུང་
། དེའི་མཚན་མོ་དཔོན་
ཆེན་གྲོངས། འཇད་པའི་དགེ་འདུན་བསགས་ནས་སེར་ཆགས་བཟང་པོ་བྱས། རྗེ་གྲུབ་
ཐོབ་རིན་པོ་ཆེའི་དྲུང་དུ་འབུལ་བ་རྒྱ་ཆེན་པོ་མཛད་སྐད།
དེ་ནས་རྗེ་གྲུབ་ཐོབ་ཆེན་པོ་སྐུ་འཁོར་རྣམས་ཀྱིས་བྱོན་ཏེ། ཤངས་པའི་མདའི་
གྲོང་སྟོད་ན་རྟ་རྨིག་ལ་ཞེས་བྱ་བའི་ཤངས་མདའ་པ་ནགས་གཉན་པོ་ཐམས་ཅད་ཀྱི་
མནའ་སྐྱེལ་ས་ཞིག་འདུག་པས། ཕྱགས་ཕབ་ནས། སྣར་ཐང་པའི་སློབ་དཔོན་རིག་
རལ་གདན་དྲངས་ཏེ། ཚད་མ་སྡེ་བདུན་ལ་སོགས་པའི་ལུང་ཞུས། དེར་ཇ་བཀོལ་བའི་
265



ལོ་པཎ་གྱི་རྣམ་ཐར་ཕྱོགས་བསྒྲིགས།
མེ་ཤིང་མེད་པར། རྗེ་གྲུབ་ཐོབ་རིན་པོ་ཆེའི་ཞལ་ནས་ཤིང་ལོང་ལ་ཤོག་གསུང་
། འདི་
གཉན་པོ་ལགས། གཞན་གྱིས་ཤིང་གཅད་ནུས་པ་མི་བདོག་ལགས་ཞུས་པས། ཤིང་
སྔོན་པོ་རྣམས་ལ་སྲུང་དར་ཐོགས་ལ། སྐམ་པོ་རྣམས་ཆོག་ལ་ཤོག་གསུང་། གསུང་བ་
བཞིན་ཤིང་སྐམ་པོ་རྣམས་བཅག་ནས་ཇ་བསྐོལ་བས། སློབ་དཔོན་རིག་རལ་ན་རེ།
མིས་མ་རེག་པའི་ཤིང་བཅག་པས་མཛེ་པོ་ལུགས་སུ་བླུག་པ་ཡིན་ཞེས་གསུངས་པས།
རྗེ་ གྲུབ་ཐོབ་རིན་པོ་ཆེའི་ཞལ་ནས། མཛེ་པོ་ལུགས་སུ་ཅང་མ་བླུགས་ཏེ། ཇ་ཐེར་
རལ{ཆ་ཐེར་འབྲལ}བའི་དཔེ་ཡོད་གསུང་
། བླ་མ་དགའ་ལྡན་པའི་ཆིབས་ཇ་ཐེར(ཆ་
ཐེར}གྱི་ཕུར་པ་ལ་བཏགས་པ་འགྲོགས(འདྲོགས)ནས་ཇ་ཐེར{ཆ་ཐེར}ཕྱེད་
ཆད་དེ་རྟ་ཡིས་ཁྱེར་ནས་རྒྱུགས་བྱུང་སྐད། དེ་ནས་སློབ་དཔོན་རིག་རལ་ལ་རྩང་
འཕྲང(རྩང་དྲང}ཐུག་པ་གཤེགས་ཞུས་པས། ཁོང་ན་རེ། ཁྱེད་ཀྱིས་རྟ་རྨིག་ལ་ཡང་
འབལ་བ་བྱས། དེ་རྩང་འཕྲང(རྩང་དྲང}དུ་ཡང་བྱེད་དུ་འོང་། ང་མི་འགྲོ་གསུངས་
ནས་མ་གཤེགས་སོ། །གཡག་དང་གོས་ཕྱི་ནང་ལ་སོགས་པའི་འབུལ་བ་བྱས་ནས་སྣར་
ཐང་དུ་གཤེགས་སོ། །
དེ་ནས་རྩང་འཕྲང(རྩང་དྲང}དུ་བྱོན་པས་རླུང་འཚུབ་ལུང་པ་གང་བྱུང་བས།
ཕ་ཇོ་བློ་གྲོས་གྲགས་པ་ན་རེ། ཕུང་ལུང་འདི་འདྲའི་འཚུབ་མ་ཆེ་བ་གཅིག་ཟེར་བས།
རྗེ་གྲུབ་ཐོབ་རིན་པོ་ཆེའི་ཞལ་ནས། རྩང་འཕྲང{རྩང་དྲང}རྒྱལ་པོ་ཁོ་དགའ་ནས་
བསུ་བ་བྱེད་པར་འདུག །ཁོ་འོ་ཅག་ལ་ནས་འབུལ་ཟེར་གྱིན་འདུག །མ་འཐབ་གསུང་
དེ་ནས་རྩང་འཕྲང་{རྩང་དྲང་}གི་དཔོན་གྱིས་ཐོག་དྲངས་པའི་སྐྱེ་བོའི་ཚོགས་དུ་མ་
འདུས་ཏེ་ནས་མང་པོ་འབུལ་བ་བྱུང་སྐད།
དེ་ནས་ཡང་ཡར་ལྷ་ཤམ་པོའི་གདན་འདྲེན་ཡོང་གསུངས་ཏེ། ཉི་མ་དབུས་
266



འོ
རྣམ་ཐར་བྱིན་རླབས་ཆུ་རྒྱུན།
ཀྱི་རྒྱལ་ཁམས་སུ་བྱོན། ལམ་གཡས་རུ་བྱང་ན་བྱོན་ནས་སྟག་གྲུ་ལ་ལམ་ཐོན་ཏེ། སིལ་
མ་ལ་འབྱོན་པར་མཛད་པས། གྲུ་ཁར་ཕྱགས་ཕེབས་པ་དང་། རྗེ་གྲུབ་ཐོབ་རིན་པོ་
ཆེའི་ཞལ་ནས། མི་ཕན་པར་འདུག །ད་རེས་ཀརྨ་པ་ཅན་སྐོར་གཅིག་འགྲོ་དགོས་
པར་འདུག །ལམ་བྱང་ཁ་ལ་བཏོན་ནས་སྟག་གྲུ་ཁའི་བྱང་ནས་ས་སྐྱའི་ལུག་ལྷས་ལྕང་
གསར་བཙུགས་པ་ལ། ནང་པ(ནང་སོ}དང་རིན་ཆེན་སྒང་པ་མ་འདུམ་པར་རྔ་མཁན་
{སྔ་འཁོན}མེད་པ་དེ་ལ་འདི་དངོས་གྲུབ་ཡིན་པས་ཞག་གསུམ་བཅག་མལ་གྱིས་ལ་
མཛོ་རྟ་རྣམས་གསོས་གསུངས་ནས་ཞག་གསུམ་བཞུགས།
དེ་ནས་སྙེ་མོ་གཞུ་ཀུན་དགའ་ར་བའི་ཐད་དུ་ཕྱགས་ཕེབས་ཏེ། སློབ་དཔོན་
བྲན་པའི་བརྒྱུད་པ་ལ་སློབ་དཔོན་དོན་ཡོད་ཅེས་བྱ་བ་ལ་ཕུར་པ་ཕུན་ཚོགས་དབང་
བཀའ་ཞུས། དུས་ཕྱིས་སྦྱང་ཉི་ཁྲི་འབུམ་བྷུད་ཏུར་གདན་དྲངས་ནས་མ་མོའི་དབང་
བཀའ་ཞུས། དེ་དུས་རྣལ་འབྱོར་གྱི་དབང་ཕྱུག་ཀརྨ་པ་དེས་མཚན་མོ་བཞེངས་ནས་
ཁང་ཐོག་ཏུ་བྱོན་ཏེ། ཀ་ཡེ། ཁ་འཁྱགས་ཚོ་ལོངས། ཉི་མ་སྟོད་ཀྱི་ཕྱོགས་ནས་གྲུབ་ཐོབ་
ཨུ་རྒྱན་པ་ཆེན་པོ་ཞེས་བྱ་བ་གནམ་གྱིས་ས་བཀབ་པ་འདྲ་བ་འབྱོན་གྱི་ཡོད་པ་ཡིན།
ཐམས་ཅད་ལོངས་ལ་བུ་རམ་སྒོར། ཟན་བརྫིས་གསུང་གིན་ཉེ་གནས་རྣམས་ཀྱིས་གསུང་
བཞིན་བསྒྲུབས་ནས{བུ་རམ་སྒོར་བ་ལ་སོགས་པའི}སྟ་གོན་མཛད་སྐད། དེ་རྗེ་གྲུབ་
ཐོབ་ཆེན་པོས་ཐུགས་ཀྱིས་མཁྱེན་ནས། རྗེ་གྲུབ་ཐོབ་རིན་པོ་ཆེའི་ཞལ་ནས། ཀརྨ་པའི་
སློབ་མ་རྣམས་བྲེལ་བདོ་འདུག །རང་རེ་བཅག་མལ་གྱིས་གསུངས་ནས་དབུ་རི་ཡི་
མདུན་དུ་བཅག་མལ་མཛད་ནས་སྔོན་ལ་མི་ཤོར་མཛད་ནས་བཞུགས། ཡང་མཚུར་
ཕུའི་མདུན་དུ{ཕུ་རུ་ཡང}བཅག་མལ་མཛད་ནས་བཞུགས་པའི་དུས་སུ། རིན་པོ་ཆེ་
ཀརྨ་པའི་ཐབས(ཐབ)ཁ་བ་ལྔ་སྙེལ་ཇ་འཛིན་དུ་བཏང་ནས་བྱུང་པ་ལགས་སྐད། དེ་
267



ལོ་པཎ་གྱི་རྣམ་ཐར་ཕྱོགས་བསྒྲིགས།
ནས་བྱོན་པས་མཚུར་ཕུའི་ལུང་པ་ན་ཡར་བསུ་བ་ལ་དགེ་འདུན་གྱི་གྲལ་གྲངས་དཔག་
ཏུ་མེད་པས་རོལ་མོའི་ཚོགས་ཀྱི་མཛེས་པ་དང་
། སྐྱེ་བོའི་ཚོགས་ལུང་པ་གང་བ་བྱུང་སྟེ།
སྐྱེ་བོ་རྣམས་བྱིན་རླབས་ཞུས་པས་ལམ་མི་ཐར་ཞིང་བསྲུང་བ་ཡང་མ་ནུས་པ་ལ།
ནང་ནས་ཁམས་པ་རྒྱུག་པ་ཐོགས་པ་ལྔ་བཅུ་ཙམ་བྱུང་ནས། རྗེ་གྲུབ་ཐོབ་རིན་པོ་
ཆེའི་དྲུང་སྐོར་དེ་རིང་ངེད་ཀྱིས་བྱེད་པ་ཡིན་ཟེར་དབྱུག་པ་བརྒྱབ་པས་ལམ་ཐར་
བར་བྱུང་སྐད།
དེ་ནས་ཕྱི་རོལ་དུ(ཏུ)གཟིམ་སྦྲ་ཆེན་པོ་བཏབ་ནས། ཕྱགས་ཕེབས་པ་དང་
། རྗེ་
གྲུབ་ཐོབ་རིན་པོ་ཆེ་པས་རྣལ་འབྱོར་གྱི་དབང་ཕྱུག་ཀརྨ་པའི་གཟིམ་ཁང་དང་
། དེ་ཡི་
ནང་གི་རྟེན་གསུམ་མཆོད་པ་རྣམས་གཟིགས་ནས། འདི་ལྟར་འདུག་གསུངས་པས་མདོ་
བོ་པ་ཐམས་ཅད་ཧ་ལས་ཤིང་དད་པར་གྱུར་སྐད། དེ་ནས་རིན་པོ་ཆེ་ཀརྨ་པའི་ ཞལ་
ནས༑ ཨེ་གྲུབ་ཐོབ་ཨུ་རྒྱན་པ། ཁྱེད་ཞག་གསུམ་གྱི་གོང་ནས་ཕྱགས་ཕེབས་རྒྱུ་ཡིན་པ་
ལ་ད་བར་དུ་མ་བྱོན། ཟན་རྣམས་རུལ་དུ་བཅུག་གསུངས་པས། རྗེ་གྲུབ་ཐོབ་རིན་པོ་
ཆེ་པས་ད་བར་དུ་མི་སླེབ་པ་དེ་འབྲུག་པ་བཟློག་སྒོམ་བྱེད་པ་ཡིན་གསུངས་པས། རིན་
པོ་ཆེ་ཀརྨ་པ་བཞད་ཅིང་
། བཟློག་བསྒོམ་བྱེད་ན་ཁྱེད་རང་སྐྱག་པ་ཁ་རུ་ཆུག །བུ་རམ་
རྐུབ་དུ(ཏུ)ཆུག་ཅེས་པ་ལ་སོགས་པའི་བྲེ་མོའི་གསུང་མང་པོ་བྱོན། ཡང་རིན་པོ་ཆེ་
ཀརྨ་པའི་ཞལ་ནས། ཨེ་གྲུབ་ཐོབ་ཨུ་རྒྱན་པ་ཁྱེད་ངའི་རྩར་མི་འབྱོན་པར་སིལ་མ་ལ་
ལ་གཤོག་པར་འདོད་ཅིང་སྣང་ཞིང་
། སྟག་གྲུ་ཁ་ནས་ངས་བྱང་ཆུབ་སེམས་དང་
དཔའ་བོ་དང་། མཁའ་འགྲོ་ཆོས་སྐྱོང་དང༌
། འཁར་ནག་རྡོ་རྗེ་རྒྱལ་པོ་དང་བཅས་
པ་རྣམས་ཀྱིས་རང་དབང་མེད་པར་བསྡུས་པ་ཡིན་ཨེ་གོ་གསུང་
། ཡང་རིན་པོ་ཆེ་ཀརྨ་
པའི་གསུང་ནས། དགེ་བཤེས་དབང་སྐྱབས་ཆོས་སྐྱོང་ལ་གཏོར་མ་ཆེན་པོ་ཐོང་
། རྔ་
268



རྣམ་ཐར་བྱིན་རླབས་ཆུ་རྒྱུན།
ཆེན་པོ་རྡུངས། དུང་བུས། ཨ་རིངས་ཐོད{ཨེ་རིངས་ཐོང}ལ། གྲུབ་ཐོབ་ཨུ་རྒྱན་པ་
ཆེན་པོ་ཡིད་བཞིན་ནོར་བུ་འདྲ་བ་འདིར་བྱོན་པས། མཚུར་ཕུ་ནང་ན་ཡོད་པ་ཐམས་
ཅད་དགའ་བ་སྒོམས་ཤིག །འབུལ་རྒྱུ་ཡོད་པ་རྣམས་ཕུལ། ཆོས་ཞུ་འདོད་པ་རྣམས་
ཞུས་གྱིས་གསུང་
། དེའི་དུས་སུ་རྗེ་གྲུབ་ཐོབ་ཆེན་པོའི་ཞབས་ཏོག་པ་རྣམས་ཀྱིས་རིན་
པོ་ཆེ་ཀརྨ་པའི་གཟིམས་ཁང་ན་བཞུགས་པའི་སྐུ་གསུང་ཐུགས་ཀྱི་རྟེན་ངོ་མཚར་ཅན་
རྣམས་ལ་བལྟས་པས། རིན་པོ་ཆེ་ཀརྨ་པའི་ཞལ་ནས། གྲུབ་ཐོབ་ཨུ་རྒྱན་པའི་སློབ་མ་
ཁ་འཁྱགས་ཚོ་ཅི་ལ་བལྟ། བལྟ་ན་བླ་མའི་ཞལ་རས་ལ་ལྟོས་གསུང་། ངེད་ཀྱི་དབུ་ལ་
བསྣམས{མནབས}པའི་དར་གྱི་ཞྭ་ནག་པོ་དེ། རྗེ་གྲུབ་ཆེན་རིན་པོ་ཆེའི་དབུ་ལ་བསྐོན།
སྤྱན་རས་གཟིགས་རྒྱལ་བ་རྒྱ་མཚོའི་དབང་བྱེད་པ་ཡིན་གསུང་། ཀ་ཏོ་ར་ནས་ཀྱིས་
བཀང་བ་ལ་སྦ་ལྕག་གིས་དཀྲུགས་ནས། དབུ་ཐོག་ཏུ་བཞག་སྟེ། ཕྱག་ལྕག(སྦ་ལྕག}
དང་བཅས་པས་ཕྱག་ཏུ་གཏད། ཁོང་གི་དབུ་ལ་གསོལ་བའི་ཞྭ་ནག་དེ་དབུ་ལ་གསོལ་
ནས༑ ཁྱེད་ཀྱི་བརྒྱུད་པ་འདི་ལ་ཞྭ་ནག་པོ་གྱོན་པ་དུ་མཆིས་ཞེས་ཞུས་པས། གྱ་བ་
གང་བས་རྒྱུ་བ་བྱས། དེའི་སྐྱེ་མཆེད་ལ་བརྟེན་ནས་ཞྭ་ནག་པོའི་རྒྱུད་པ་བཅད། འོན་
ཀྱང་ཉི་མ་ལ་སྟོད་ཀྱི་ཕྱོགས་ནས་ཞྭ་ནག་པོ་གྱོན་པ་ཞིག་འོང་བ་ཡིན་གསུང་
།
སྐུ་གསུམ་ངོ་སྤྲོད་གནང་ནས་ཐུགས་ཧུར་མཛད་ནས་འདི་གསུང་
། འོ་སྐོལ་གཉིས་
སྐྱེ་བ་དུ་མའི་དཔོན་སློབ་ཡིན། ངའི་མགོན་ཡང་ཁྱེད་ཀྱིས་བྱེད་དགོས། ཁྱེད་ཀྱི་
གདུལ་བྱ་ཉི་མ་ལྷོ་རྒྱུད་ན་ཡོད་པས། དེར་ངའི་རྒྱལ་བ་རྒྱ་མཚོ་དང་
། སྙིང་པོ་ཡི་གེ་
དྲུག་པ་དང་། སྐུ་གསུམ་ངོ་སྤྲོད་ཀྱིས་འགྲོ་དོན་མཛོད། དགེ་བསྙེན་རྡོ་རྗེ་རྒྱལ་པོས་
གྲུབ་ཆེན་ཨུ་རྒྱན་པའི་ཕྲིན་ལས་སྒྲུབས་ཤིག་ཅེས་པ་ཡང་ཡང་གསུང་
། དེའི་དུས་སུ་རྗེ་
གྲུབ་ཐོབ་རིན་པོ་ཆེའི་ཐུགས་ལ་ངའི་མགོན་པོ་ཁྱེད་ཀྱིས་བྱེད་དགོས་གསུང་པ་འདི་ཅི་
269



ལོ་པཎ་གྱི་རྣམ་ཐར་ཕྱོགས་བསྒྲིགས།
དགོངས་པ་ཡིན་སྙམ་པ་བྱུང་གསུང་། རྒྱུགས་བཟང་པོ་གནང་བའི་ཤ་མར་སྦྲ་མོ་
ཆེ་ནས་ཁྱི་རྐུན་གྱིས་ཁྱེར་ནས་ཟོས་པ་མཁྱེན་ནས། གྲུབ་ཆེན་ཨུ་རྒྱན་པའི་སློབ་མ་ཁ་
འཁྱགས་ཚོ། ཤ་མར་རྣམས་ཟ་མ་ནུས་པར་ཁྱི་ལ་བསྐྱལ་ཟིན་འདུག་གསུང་
། དེ་ནས་
བྱོན་པའི་ལམ་དུ་གདམས་པའི་གསུང་ཤོག་བསྐུར་ནས་བྱུང་པ་ལགས་སྐད།
ལྷ་ས་ཞེས་བྱའི་གཙུག་ལག་ཁང་ཆེན་དུ། །
རབ་འབྱམས་མཆོད་པས་ཇོ་ཤཱཀ་ཞལ་གཉིས་མཆོད། །
སྐྱེ་བོ་རྣམས་ལ་ཆོས་ཀྱི་དགའ་སྟོན་བཀྱེ། །
ཕོངས་པ་རྣམས་ལ་སྦྱིན་པས་ཚིམ་པར་མཛད། །
དེ་ནས་འཛམ་བུའི་གླིང་ཆུང་ངུ་ན་གནས་པའི་སྐྱེ་བོ་རྣམས་ཀྱི་བསོད་ནམས་
ཀྱི་ཞིང་མཆོག་ཏུ་གྱུར་པ་ལྷ་སར་ཇོ་བོ་ཤཱཀྱའི་དྲུང་དུ་བྱོན་པས། སྐུའི་སྙན་པ་ལ་དབུ་
རུ་ཕྱོགས་ཀྱི་དགེ་བའི་བཤེས་གཉེན་དང་མི་ཆེ་བ་སྐྱེ་བོའི་ཚོགས་དཔག་ཏུ་མེད་པ་
འདུས་ཏེ། ཇོ་བོ་ཤཱཀྱའི་དྲུང་དུ་མཆོད་པའི་ཚོགས་དཔག་ཏུ་མེད་པས་མཆོད། དེ་ཡི་
དུས་སུ་དབུས་པའི་དཔོན་ཀུན་དགའ་རྒྱལ་པོ་ཞེས་བྱ་བས་ཇོ་བོའི་དྲུང་དུ་བསྐོར་བ་
བྱོན་པ་དང་དུས་མཚུངས་པས་བསྐོར་ལམ་འགགས་པ་ལས། རྗེ་གྲུབ་ཐོབ་རིན་པོ་ཆེ་
ཞབས་ཏོག་པ་རྣམས་དང་རྩོད་པ་ཤོར་ཏེ། དེར་འདུས་པའི་སྐྱེ་བོའི་ཚོགས་རྣམས་ཀྱིས་
ཀྱང་གྲོགས་བྱས་ནས་ཁོ་ཡི་ཁྲིམས་རྒྱུ{ཁྲིམས་ཇ}བཅག །(དེར་ཁམས་དབུས་ཀྱི་ཁྲམ་བསྐོར
(ཁྲི་སྐོར)ཐམས་ཅད་ལ་དམག་བསྐུལ་བཏང་པས་བྱེད་དོ། །ད་རེས་འོ་སྐོལ་ལ་རྒྱལ་ཁ་མི་ཡོང་བས་ཞུས། ཁོ་ལི་ཡི་
དམག་བསྐུལ་གསུང་། ང་ལྷ་འདྲེའི་དམག་བསྐུལ་གསུང་
། གཉན་ཆེན་ཐང་ལ་སོགས་པ་ཐམས་ཅད་ལ་དམག་འདི་
270



རྣམ་ཐར་བྱིན་རླབས་ཆུ་རྒྱུན།
ཙམ་ན་བསྐུལ་བ་ལྟས་མི་གཅིག་པ་འདི་འདྲ་ཐོང་ཞེས་པ་ལྕགས་སྒོ་ལ་བསྒྲགས་པས། སྲོད་ཡོལ་ལ་ཁོའི་ཁང་
པའི་ཐོག་ཚེག་ཆོམ་དང་
། འབྲུག་པ་རྩེར་རེ་བས་ཁོ་རྣམ་རྟོག་ཟོས་ནས་བྲོས་ཟེར།)ཁོ་ཕམ་པར་བྱས། རྗེ་
གྲུབ་ཐོབ་རིན་པོ་ཆེའི་ཞལ་ནས། ང་ལ་རྩ་དུག(རྫི་དུག} རྐྱལ་བ་གང་ཡོད་དེ། དེ་
རླུང་ཕྱོགས་སུ་ཕྱར་ཏེ། དཔོན་གཡོག་ཐམས་ཅད་མེད་པར་བྱ་ཡིས་ཞེས་འུད་གསུངས་
པས༑ ཁོ་སྐྲག །དེའི་མཚན་མོ་བཏེགས་ནས་བྲོས་པས། མི་སྡེ་རྣམས་ཀྱིས་ཁོ་ལ་རྩྭ་
ཤིང་ཟ་མ་འུ་ལག་མང་པོ་ཕྱོགས་ཐམས་ཅད་ནས་སྐྱེལ་མ་དགོས་པར་དགའ་ནས། རྗེ་
གྲུབ་ཐོབ་རིན་པོ་ཆེ་པས་ཤིན་ཏུ་ཐུགས་ལ་བཏགས་ཟེར་སྐད། དེ་ནས་འདུས་པའི་དགེ་
བའི་བཤེས་གཉེན་ཆེན་པོ་རྣམས་དང་
། མི་ཆེན་པོ་རྣམས་དང་
། སྐྱེ་བོའི་ཚོགས་འདུས་
པ་རྣམས་ལ་སྤྱི་དང་ཁྱད་པར་དུ་ཇི་ལྟར་འཚམས་པའི་ཆོས་ཀྱིས་ཚིམ་པར་མཛད་
དོ༑ །སྐྱེ་བོ་འཕོངས(ཕོངས)པ་རྣམས་ཟང་ཟིང་གིས་ཚིམ་པར་མཛད་དོ། །
དཔལ་ལྡན་སྙེ་མདོ་ཞེས་བྱའི་དགོན་པར་རྒྱལ་བ་རྒོད་ཚང་པ་ཡི་སྤྲུལ་པའི་སྐུ་
དང་མཇལ། །
ལོངས་སྤྱོད་དུ་མའི་བསྙེན་བཀུར་མཛད་ཅིང་ཕན་ཚུན་ཆོས་ཀྱི་བདུད་རྩིས་
ཚིམ་པར་མཛད། །
བསམ་ཡས་ལྷུན་གྱིས་གྲུབ་པའི་གཙུག་ལག་ཁང་ཆེན་དུ་ནི་ཐུབ་པའི་བསྟན་
རིན་པོ་ཆེ། །
ཅི་ཙམ་འདས་དང་གནས་པའི་རྩིས་ཀྱང་མཛད་དོ་བཙད་པོ་ལ་སོགས་དཔག་
མེད་སྨིན་པར་མཛད། །
271



ལོ་པཎ་གྱི་རྣམ་ཐར་ཕྱོགས་བསྒྲིགས།
དེ་ནས་གཡོར་པོ་གྲའི་ས་ཆ་སྙེ་མདོ་དགོན་པར་ཆོས་རྗེ་རྒྱལ་བ་རྒོད་ཚང་པའི་
སྐུའི་སྐྱེ་བ་ཀུན་དགའ་འོད་ཟེར་བཟང་པོ་བས་གདན་དྲངས་ནས་བྱོན། དེའི་ཚེ་ཡབ་
སྲས་ཕན་ཚུན་མཁྱེན་བཞིན། རྗེ་གྲུབ་ཐོབ་རིན་པོ་ཆེ་ཡི་དྲུང་ནས་ཆོས་རྗེའི་འཁྲུངས་
རབས་ཀྱང་གསུངས། འབུལ་བ་དང་ཞབས་ཏོག་རྒྱ་ཆེན་པོ་མཛད། ཐོག་མར་ཆོས་
རྗེའི་དྲུང་ནས་ཞི་བྱེད་རྒྱུད་པ་ཕྱི་མ་དྲི་མེད་ཤུག་གུའི་སྡེ་རྣམས་དང་
། ཡི་དམ་ལྷའི་
གསང་མཛོད་རྣམས་དང་། རྒྱུད་པ་རྣམས་ཀྱི་ལུང་ཞུས་ཤིང་
། དེ་ནས་ཆོས་རྗེ་སྙེ་མདོ་
བ་སྐུ་མཆེད་རྣམས་ཀྱིས་ཐོག་མ་མཛད་པ་དུ་མ་རྣམས་ལ་བཅོམ་ལྡན་འདས་དཔལ་
གཤིན་རྗེ་གཤེད་དམར་པོའི་རྒྱུད་རྗེ་གྲུབ་ཐོབ་ཆེན་པོ་ཉིད་ཀྱིས་བསྒྱུར་བའི་ལུང་
མཛད་དོ། །
དེ་ནས་རྗེ་བཙུན་འཇམ་དཔལ་དབྱངས་ཀྱི་སྤྲུལ་པ་ཁྲི་སྲོང་ལྡེའུ་བཙན་གྱི་
ཐུགས་དམ་བསམ་ཡས་མི་འགྱུར་ལྷུན་གྱིས་གྲུབ་པའི་གཙུག་ལག་ཆེན་པོར་བྱོན་ནས་
གཙུག་ལག་ཁང་རྣམས་སུ་མཆོད་པའི་བཀོད་པ་བསམ་གྱིས་མི་ཁྱབ་པ་མཛད། མཁན་
པོ་བོ་དྷི་ས་ཏྭའི་དབུ་ཐོད་ལ་ན་བཟའ་བཟང་པོ་དང་གསེར་གྱི་མེ་ཏོག་ཕུལ། བར་ཁང་
གི་ཁྱམས་སུ་ཤཀྱའི་རིགས་ཀྱི་རྒྱལ་པོ་ཟས་གཙང་མའི་སྲས་རྒྱལ་བུ་དོན་ཐམས་ཅད་
གྲུབ་པ་ཤཱཀྱ་སེང་གེ་ཉིད་སྐུ་བལྟམས་པ་དང་
། མངོན་པར་བྱང་ཆུབ་པ་དང་། ཐེག་པ་
གསུམ་བསྟན་ནས། དཔལ་ལྡན་འབྲས་སྤུངས་ཀྱི་མཆོད་རྟེན་ཆེན་པོ་དཔལ་མཆོག་
དང་པོའི་སངས་རྒྱས་ཀྱི་རྒྱུད་སྟོང་ཕྲག་བཅུ་གཉིས་པ་བསྟན་ནས། ཆུ་ཕོ་སྟག(ཆུ་ཕོ་
རྟའི}གི་ལོ་ཡན་ཆད་ལ་ལོ་དུ་སོང་བའི་རྩིས་མཛད་ཅིང་ཡི་གེར་བཀོད་དོ། །
ཡུ་འབོག་ཆོས་ཀྱི་ཁྲི་ལ་བྱོན་ནས་འཁོར་གྱི་ཚོགས་སྟོང་ཕྲག་མང་པོ་ལ་ཐེག་པ་
གསུམ་གྱི་ཆོས་ཀྱི་འཁོར་ལོ་རབ་ཏུ་བསྐོར། ཇོ་བོ་དང་དཀོན་གཉེར་བ་རྣམས་ཀྱིས་
272



རྣམ་ཐར་བྱིན་རླབས་ཆུ་རྒྱུན།
བསྙེན་བཀུར་དང་འབུལ་བ་མང་པོ་མཛད་ཅིང་། དབུ་རྩེ་བར་ཁང་དུ་བཅོམ་ལྡན་
འདས་བདེ་མཆོག་གི་དབང་བསྐུར་ཞུས་སོ། །
དཔལ་ལྡན་ཕག་མོ་གྲུ་པའི་རིན་ཆེན་ཐེལ། །
གཟིགས་ཚེ་བདག་ཉིད་བསྟན་པའི་བདག་པོའོ། །
ཞེས་པའི་རྣམ་འགྱུར་བསྟན་ཞིང་བསྟོད་དབྱངས་མཛད། །
ནགས་སུ་མཁའ་འགྲོས་དམ་ཚིག་རྫས་རྣམས་བསྒྲུབས། །
དེ་ནས་བདེ་གཤེགས་ཕག་མོ་གྲུ་པའི་གདན་ས་མཐའ་རྩ་རིན་ཆེན་ཐེལ་དུ་
བྱོན༑ དེ་ཡི་དགེ་འདུན་ཚོགས་པ་དུ་མས་ཕྱག་འཚལ་སྒང་དུ་བསུ་བ་མཛད། ཁང་
གསར་སྟེང་དུ་ཕག་མོ་གྲུ་པའི་རིན་པོ་ཆེ་དང་འཇལ(མཇལ)འཕྲད་མཛད་པའི་ཚེ།
ཁྲི་ཆེན་པོའི་སྟེང་ན་གདན་དུ་མ་བརྩེགས་ནས་འདུག་པ་ལ་རིན་པོ་ཆེ་པ་བཞུགས་
ནས༑ རྗེ་གྲུབ་ཐོབ་ཆེན་པོ་ལ་ཁྲི་དང་བཞུགས་གདན་དམའ་བ་གཅིག་འདུག །རིན་
པོ་ཆེ་པའི་གཡོན་ཕྱོགས་ན་ཕག་མོ་གྲུ་པའི་ཉེ་གནས་ཆེན་པོ་དེ་ཡང་གདན་ལ་
བཞུགས་འདུག །དེའི་ཚེ་རྗེ་གྲུབ་ཐོབ་རིན་པོ་ཆེ་པས་ད་ལྟའི་དུས་ན་སངས་རྒྱས་ཀྱི་
བསྟན་པའི་བདག་པོ་རང་ཁོ་བོ་རང་ཡིན་ཞེས་པའི་བརྡར། རིན་པོ་ཆེ་པ་གུང་ལ་
བཞུགས་པ་དེ་མ་གཟིགས་པ་ཙུག་མཛད་ནས་ཕྱགས་རྟེན་ཉེ་གནས་ཆེན་པོ་ལ་གཏོང་
དུ་བཅུག་པས། ཉེ་གནས་ན་རེ། རིན་པོ་ཆེ་པ་འདི་ན་ཟེར་ནས་མཛུབ་མོ་བཙུགས་ནས།
ད་གཟོད་ཕྱག་རྟེན་གཏོང་དུ་བཅུག་ནས། ང་རྒས་ནས་རྐེད་པ་མི་ཁུགས་པར་འདུག་
གསུངས་ནས་ཕྱག་མི་མཛད་པར་གདན་ལ་བཞུགས། དེ་ནས་གཙུག་ལག་ཁང་གཟིགས་
273



ལོ་པཎ་གྱི་རྣམ་ཐར་ཕྱོགས་བསྒྲིགས།
པའི་ཚེ། གྲུབ་ཐོབ་གླིང་རས་པས་ཕུལ་བའི་ཆ་ལང་ཉི་ཟླ་མ་ཕྱག་ཏུ་བཞེས་ནས་བསྟོད་
དབྱངས་མཛད་དོ། །
དེ་ནས་གདན་ས་སྟོད་ཀྱི་ནགས་ཁྲོད་དུ་བྱོན་ནས། རྗེ་གྲུབ་ཐོབ་རིན་པོ་ཆེའི་
ཞལ་ནས། ཞབས་ཏོག་པ་རྣམས་སྦྱིན་སྲེག་ཤོམས་ཤིག་གསུང་
། གདན་ས་འདི་ཤིན་ཏུ་
ཆང་ཁྲིམས་དམ་པས་དམ་ཚིག་གི་རྫས་མི་མཆི་ཞུས་པས། ངའི་ཚོགས་འཁོར་གྱི་དམ་
རྫས་མཁའ་འགྲོ་མ་རྣམས་ཀྱིས་བསྒྲུབ་པ་ཡིན། ཐབས་མི་ཆག་གསུང་
། དེར་མཚན་
མོའི་ཐུགས་དམ་རྣམས་རིམ་པ་བཞིན་མཛད་དེ། སྦྱིན་སྲེག་མཛད་པས་གླིང་གསེབ་
ནས་ཐབས་དང་ཤེས་རབ་ཀྱི་རྫས་འབུལ་བ་མང་པོ་བྱུང་ནས་མཆོད་པ་མཛད། ཕྱིར་
འབྱོན་པའི་ཚེ་མཆོད་ཁང་སྟེང་ནས་ཇ་དང་གོས་དར་ལ་སོགས་པའི་གནང་བྱིན་
མཛད་དོ། །
གཡའ་བཟང་གདན་སར་འདུས་པ་དུ་མའི་ཚོགས། །
ཐེག་ཆེན་བདུད་རྩིའི་ཆར་གྱིས་ཚིམ་པར་མཛད། །
དགེ་བཤེས་དམ་པ་མཁར་ཆུ་རིན་པོ་ཆེའི། །
བསང་བ{ལྷུང་བ}བྱིན་རླབས་ཀྱིས་ཞི་བར་མཛད། །
གདན་ས་གཡའ་བཟང་པས་གདན་དྲངས་ཏེ། ཡར་ལམ་གཡུ་རུ་ཁྲ་འབྲུག་
གཟིགས། གདན་ས་གཡའ་བཟངས་པས་བསུ་བ་དང་ཤངས་ལེན་རྒྱ་ཆེན་པོ་མཛད།
འབུལ་བ་དང་ཞབས་ཏོག་རྒྱ་ཆེན་པོ་དང་ཞབས་ནས་བཏེགས་ཏེ་དགུན་ཟླ་བ་གསུམ་
བཞུགས། ཆོས་རྗེ་རིན་པོ་ཆེ་སྙེ་མདོ་བ་ཡང་བྱོན་ནས། དང་པོ་ཆོས་རྗེ་རྒོད་ཚང་
པའི་གསུང་འབྱོན་པ་ཡིན་གསུངས་ནས། དཔལ་དུས་ཀྱི་འཁོར་ལོའི་རྒྱུད་འགྲེལ་ཤིན་
274



རྣམ་ཐར་བྱིན་རླབས་ཆུ་རྒྱུན།
མ་
ཏུ་ཞིབ་པ་ཚར་གཅིག་གསུང་། གཞན་ཡང་ཚོགས་ཆོས་དང་ཟབ་ཆོས་
པ་འགའ་ཞུས་པ་
རྣམས་གནང་། མཁར་ཆུ་རིན་པོ་ཆེས་ཞུ་བ་མཛད་ནས། བཅོམ་ལྡན་འདས་གཤིན་རྗེ་
གཤེད་དམར་པོའི་དབང་བསྐུར་ཤིན་ཏུ་ཡོངས་སུ་རྫོགས་པར་གནང་
། སྐུའི་རིམ་གྲོ་
དམིགས་ནས་གཞི་བྱེས་ཐམས་ཅད་ཀྱིས་རྒྱས་པའི་སྦྱིན་སྲེག་ཆེན་པོ་ལན་གཉིས་
མཛད། ཡང་གཞི་བ་དང་ཕྱོགས་རིགས་ནས་འདུས་པ་དྲུག་བརྒྱ་ཙམ་ལ་བཅོམ་ལྡན་
འདས་བདེ་མཆོག་འཁོར་ལོའི་དབང་མཛད། ཞལ་མཐོང་གསུང་ཐོས་པ་ཐམས་ཅད་
དད་ཅིང་གུས་ནས་སྨིན་ཅིང་གྲོལ་བར་མཛད་དོ། །དེ་ཡི་ཚེ་ན་རིན་པོ་ཆེ་མཁར་ཆུ་བ་
སྐུ་ཁམས་བསྙུང་ནས་ལོ་མ་འཁོར་བར་ཚོགས་དང་མཇལ་ཁ་མེད་པ་ལ། རྗེ་གྲུབ་ཐོབ་
རིན་པོ་ཆེས་བྱིན་རླབས་དང་གེགས་སེལ་མཛད་པས་སྐུ་ཁམས་ལེགས་པར་དྭངས་
ནས་ཚོགས་སུ་བྱོན་ཏེ། ཐམས་ཅད་མཇལ་ཁ་མཛད་དོ། །
དབང་ཕྱུག་རྒྱལ་པོས་ཡར་ལུང་མདོ་མཁར་དུ། །
ཞབས་ནས་བཏེགས་ཏེ་དགེ་བཤེས་དུ་མ་ལ། །
དཔལ་ལྡན་དུས་འཁོར་དབང་དང་རྒྱུད་འགྲེལ་དང༌
། །
ཟབ་ལམ་བདུད་རྩིའི་ཆར་གྱིས་ལེགས་བྲན་ནོ། །
དེ་ནས་ཕག་མོ་གྲུ་པའི་དཔོན་དབང་ཕྱུག་རྒྱལ་པོ་ཞེས་བྱ་བས་མདོ་མཁར་དུ་
གདན་དྲངས་ཏེ། ཞབས་ནས་བཏེགས་ཏེ་ཞབས་ཏོག་དཔག་ཏུ་མེད་པས་མཆོད་ཅིང་
ཆོས་ཀྱི་འཁོར་ལོ་བསྐོར་རོ། །ཆོས་རྗེ་སྙེ་མདོ་བ་དང་བླ་མ་ཕྱག{ཆག}ལོ་ཚའི་དབོན་
པོ་བསྟན་འཛིན་དཔལ་དང་
། ལྷ་བཙུན་ཡེ་ཤེས་འོད་དང་
། མཁན་པོ་སེ་བསེབ་པ་ལ་
275



ལོ་པཎ་གྱི་རྣམ་ཐར་ཕྱོགས་བསྒྲིགས།
སོགས་པ་དགེ་བའི་བཤེས་གཉེན་བཟང་པོ་དྲུག་བཅུ་ཙམ(དྲུག་ཅུ་རྩ་ལྔ}འདུས་པ་
རྣམས་ལ། བླ་མ་བསྟན་འཛིན་དཔལ་གྱིས་ཞུ་བ་པོ་མཛད་ནས། དཔལ་དུས་ཀྱི་འཁོར་
ལོའི་དཀྱིལ་འཁོར་དུ་དབང་ཡོངས་སུ་རྫོགས་པར་བསྐུར་བ་དེའི་དུས་སུ། འཇིགས་
ཚོགས་ལྟ་བའི་ཀུན་སློང་གིས། །རྟག་པར་འཛིན་པའི་ཐེར་ཟུག་ཅན། །འཆི་བདག་
བདུད་ཀྱིས་ནོན་པའི་ཚེ། །རྟག་འཛིན་ཅན་ལ་སྙིང་རེ་ཚིམ། །ཞེས་པ་ལ་སོགས་པའི་
མགུར་གསུངས། རྒྱུད་འགྲེལ་ཕྲན་དང་བཅས་པ་བརྒྱད་བཞེངས་ནས་དགེ་བའི་བཤེས་
གཉེན་རྣམས་ལ་སོ་སོར་གནང་
། གཞན་ཡང་གདན་སའི་སྟོན་པ་རིན་ཚུལ་གྱིས་ཞུས་
ནས༑ བཅོམ་ལྡན་འདས་འབྱུང་པོ་འདུལ་བྱེད་ཀྱི་རྒྱུད་སྒྲུབ་ཐབས་དབང་བཀའ་དང་
བཅས་པ་གནང་། བླ་མ་སྔོ་ཐོག་པ་ཁུ་དབོན་གྱིས་ཞུས་ནས་ཡེ་ཤེས་གསང་རྫོགས་ལེགས་
པར{ལ་སོགས་པ}གནང་། མདོར་ན་རྒྱུད་དང་གདམས་པ་དབང་གི་ཆུ་བོ་གང་
དང་གང་ཞུས་པ་གནང་།
ཡང་དེ་ཉིད་དུ་སློབ་དཔོན་ཤཱཀྱ་རིང་མོ་མཇལ་དུ་བྱོན་ནས། བདག་བཤད་
ཉན་ལ་གཡེངས་ནས་དོན་ལ་འབྱོར་བ་མ་བྱུང་ཞུས་པས། རྗེ་གྲུབ་ཐོབ་རིན་པོ་ཆེའི་
ཞལ་ནས། སློབ་དཔོན་ཀླུ་སྒྲུབ་ཀྱིས་དབུ་མ་དགག་ཕྱོགས་ནས་གསུངས་པ་དང་
།
དཔལ་ས་ར་ཧས་ཕྱག་རྒྱ་ཆེན་པོ་སྒྲུབ་ཕྱོགས་ནས་གསུངས་པ་གཉིས་མཐར་འཛིན་
དགག་པ་དང་། ཅི་ཡང་མི་སྤོང་བ་དོན་ལ་གནད་པ་གཅིག་པ་ཡིན། ཐ་སྙད་ལ་མ་
འཇམས{འབྱམས}པར་དོན་ཐོག་ཏུ་འདྲིལ་ཤེས་ན་བཤད་ཉན་ལམ་དུ་འགྲོ་བ་ཡིན།
གང་ཤར་རིག་པའི་རང་མདངས་མ་ཡེངས་པར་སྐྱོང་བ་ཡིན་མོད་གསུང༌། དེ་ཡི་
དུས་སུ་སློབ་དཔོན་ཀླུ་སྒྲུབ་དང་ཛེ་ཏ་རི་དགྲ་ལས་རྣམ་པར་རྒྱལ་བའི་སེམས་བསྐྱེད་
བཤད། གཞན་ཡང་ཁྲིད་དང་ཚོགས་ཆོས་རྣམས་གྲངས་ཀྱིས་མི་ལང་པ་གནང་།
276



རྣམ་ཐར་བྱིན་རླབས་ཆུ་རྒྱུན།
རྩད{བཙད}པོ་དང་སྡེ་པ་ཀུན་གྱིས་གུས་པས་འདུད་ཅིང་གོང་དུ་བཀུར། ནད་དང་
གདོན་གྱིས་ཉེན་པའི་སྐྱེ་བོ་རྣམས་ནི་དབྱུག་པ་དང་བྱིན་རླབས་ཀྱིས་སྒོ་ནས་དབུགས་
ཕྱུང་༑ ངན་བྱེད་ཧོར་གྱི་དམག་མི་དང་ཧོར་འདྲ་རྣམས་ནི་མཐུ་སྟོབས་ཀྱིས་ཚར་བཅད།
ཆེ་མེད་ཆུང་མེད་རྣམས་ཀྱིས་ནི་ཞལ་ལ་བལྟས། བསྙེན་བཀུར་བྱེད་པ་ནི་གྲངས་ལས་
འདས། ལོངས་སྤྱོད་ཀྱི་དངོས་པོ་ནི་ཅི་འབྱོར་གྱིས་ཕངས་པ་མེད་པར་ཕུལ་ལོ།
ཡང་དེ་ཡི་དུས་སུ་སོལ་ནག་ཐང་པོ་ཆེ་བའི་དཔོན་བརྒྱུད་རྣམས་ལ་དགེ་བསྙེན་
རྒྱུན་དལ་ཤིན་ཏུ་གནོད་པ་ལ། དཔོན་རིན་ཆེན་སེང་གེས་ཐང་པོ་ཆེར་གདན་དྲངས་
ནས་བྱིན་རླབས་ཞུས་པའི་ཚེ། རྗེ་གྲུབ་ཐོབ་རིན་པོ་ཆེའི་ཞལ་ནས། དགེ་བསྙེན་རྒྱུན་
དལ་འདི་ངའི་ཁ་ལ་ཉན་པར་ཡོད། ལོ་ཉི་ཤུ་ཙམ་གྱི་གོང་ནས་ང་ལ་འབྱོན་པར་ཞུ།
དགོན་པ་ཡང་འབུལ། ངའི་གནས་གཟེ་ཁང(གཟེ་སྒང}བྱ་བ་ཡིན་ཟེར་བྱུང་གསུང་
།
མར་ལམ་ཀུན་དགའ་ར་བའི་ལྕང་སྡོང་གི་རྩར་དགེ་བསྙེན་གྱི་འབག་འཕྱམ{འཆམ}
ཞིང་གཏོར་མ་མཛད་དེ། ལོ་བཅུ་གཉིས་ཀྱི་བར་དུ་ཐང་པོ་ཆེ་པ་ལ་གནོད་པ་མི་བྱེད་
པའི་བཀའ་སྒོ་མཛད་དེ་ཁས་བླངས། དེ་ཙམ་གྱི་བར་དུ་དཔོན་རྒྱུད་རྣམས་ལ་གྲོངས་
ཆད་མ་བྱུང་ཞིང༌། དར་རྒྱས་ཆེར་སོང་པ་ལགས་སྐད། ཡང་དེ་ནས་བང་སོ་རྣམས་
གཟིགས་སུ་བྱོན་ཤིང་སྲོང་བཙན་བང་སོར་ཕྱགས་ཕེབས་ནས་འགྲོ་དོན་རྒྱ་ཆེན་པོ་
མཛད་དོ། །དེ་ལྟར་ཡར་ལུངས་མདོ་མཁར་ཟླ་བ་གསུམ་བཞུགས་སོ། །
གཡེ་རོང་དུ་ནི་འགྲོ་དོན་ལུང་བསྟན་མཛད། །
བུ་ཐལ་ཞེས་བྱའི་ཚོང་འདུས་དེ་རུ་ནི། །
དཔག་ཏུ་མེད་པའི་སྐྱེ་བོའི་ཚོགས་རྣམས་ཀྱིས། །
277



ལོ་པཎ་གྱི་རྣམ་ཐར་ཕྱོགས་བསྒྲིགས།
རིན་ཆེན་གསེར་གྱི་མེ་ཏོག་རྣམས་ཀྱིས་མཆོད། །
དེ་ནས་ལྷོ་རྒྱུད་གཡེ་རོང་དུ་ཕྱགས་ཕེབས་པའི་ཚེ། རྗེ་གྲུབ་ཐོབ་རིན་པོ་ཆེའི་
ཞལ་ནས། མདང་ཐན་སྲིན{ཐང་སྲིན}དང་ཡར་ལྷ་ཤམ་པོ་ལ་སོགས་པ་ལྷ་འདྲེ་དུ་
མའི་བསུ་བ་བྱུང་
། ཕྲིན་ལས་ཐད་ཀར་ཡོང་བར་གདའ། {སྐྲ་འབྲེག་པ་ཡང་མང་དུ་
ཡོང་བར་འདུག་གསུང་།}དེ་ནས་ཚོང་འདུས་གཡེ་བུ་ཐལ་དུ་ཕེབས་པའི་ཚེ། ཁྲོམ་
ཆེན་ཚོགས་པ་རྣམས་ཀྱིས་གསེར་གྱི་ཕྱག་རྟེན་དཔག་ཏུ་མེད་པ་ཕུལ་ཞིང་། སྐྱེས་
པ་དང་བུད་མེད་དུ་མའི་སྐྲ་ཕུད་ཕུལ་ནས། ཆོས་ཞུས་པའི་ཚེ། ལས་རྒྱུ་འབྲས་ཀྱི་ཆོས་
ཟབ་ཅིང་རྒྱ་ཆེ་བ་གསུངས་པས། ཐམས་ཅད་བྱིན་རླབས་ཀྱིས་སྣང་བ་འགྱུར་བ་བྱུང་
སྐད༑
གཉལ་གྱི་དགོན་གསར་ཞེས་བྱར་ཆོས་ཀྱི་འཁོར་ལོ་དཔག་ཏུ་མེད་པ་ལེགས་
བསྐོར་ནས། །
ལོངས་སྤྱོད་དཔག་ཏུ་མེད་པ་འདུས་པ་རྣམས་ནི་གཞན་ལ་གཙེ(བརྩེ)བའི་
སེམས་ཀྱིས(ལོངས་སྤྱོད་དུ་མ་འདུས་པ་རྣམས་ནི་སྙིང་པོ་མེད་པར་མཁྱེན་ནས}སྦྱིན་
གཏོང་དཔག་མེད་མཛད། །
ཁ་ཅིག་ལ་ནི་ངེས་མེད་རྟེན་འབྲེལ་བསྒྲིགས་ཤིང་ཆོམ་རྐུན་པ་རྣམས་མངོན་
པར་ཤེས་པས་གཟིགས། །
མཆོད་རྟེན་བྱིན་རླབས་དཔག་མེད་ཅན་གྱི་བཀའ་སྩལ་རྒྱུ་མཚན་གསུངས་ཏེ་
མི་དགེ་སྤྱོད་པ་རྣམས་ཀྱི་རྒྱུན་བཀག་གོ། །
278



རྣམ་ཐར་བྱིན་རླབས་ཆུ་རྒྱུན།
དེ་ནས་གཉལ་གྱི་ས་ཆ་ལ་བྱོན་ཏེ། ཡོན་སྒོམ་རྩ་བ་ཚུལ་དར {འབར}ཞེས་བྱ་
བས་ཞབས་ནས་བཏེག་སྟེ། དགོན་གསར་ཞེས་བྱ་བར་ཟླ་བ་གཅིག་བཞུགས། ཁྲིད་
ཆེན་བརྒྱད་ལ་སོགས་པའི་གདམས་པའི་སྒོ་དུ་མ་གནང་། དཔལ་དུས་ཀྱི་འཁོར་ལོའི་
འགྲེལ་ཆུང་པདྨ་ཅན་དང་། དབང་མདོར་བསྟན་ལ་སོགས་པ་གསུངས་ཤིང་
། ཉིན་རེ་
བཞིན་ཚོགས་ཆོས་མ་ཆག་པར་གསུངས། དགའ་ལྡན་དུ་སྐྱེ་བོ་དཔག་ཏུ་མེད་པ་ལ་
བྱང་ཆུབ་མཆོག་ཏུ་སེམས་བསྐྱེད་པའི་ཆོ་ག་མཛད། དེའི་ཚེ་གྲུབ་ཐོབ་རིན་པོ་ཆེའི་
ཞལ་ནས། ད་རེས་སེམས་བསྐྱེད་ཀྱི་ཡོན་གཞན་མི་འདོད། ཆོས་རྗེ་རྒྱལ་བ་རྒོད་ཚང་
པའི་དུས་མཆོད་ལ་ལོ་རེ་བཞིན་དུ་རྒྱུན་པར་རང་གི་འབྱོར་བ་དང་བསྟུན་པའི་འབུལ་
བ་རེ་གྱིས་ཤིག་གསུངས་པས། རྒྱུན་པར་འབུལ་བའི་ཁས་ལེན་དཔག་ཏུ་མེད་པ་བྱུང་
བས༑ དགའ་ལྡན་པའི་དབོན་པོ་ཧབ་ཤ{རབ་ཤི}བྱ་བ་ལངས་ནས། ཆོས་རྗེ་རྒྱལ་བ་
རྒོད་ཚང་པའི་དུས་མཆོད་ལ་རྒྱུན་པར་འབུལ་བ་མང་དུ་བྱུང་གདའ་བས་དུས་མཆོད་
འདི་དགོན་གསར་དུ་འཛིན་པར་ཞུ་ཟེར་བས། རྗེ་གྲུབ་ཐོབ་རིན་པོ་ཆེའི་ཞལ་ནས།
ཆོས་རྗེ་རིན་པོ་ཆེའི་དུས་མཆོད་འདི་ཙ་རིའི་གནས་ཆེན་ཁྱད་པར་ཅན་དེ་རུ་བྱ་བཏང་
གི་སྒོམ་ཆེན་པ་བཟང་པོ་ཡོད་པས་དེ་རྣམས་ལ་འབུལ་བ་ཡིན། དེ་ཡི་ཁ་དེ་རུ་ཐལ་བ་
ཐོབ་གསུང་།
དེར་དེ་མ་ཐག་སྒོམ་ཆེན་པ་གཅིག་གིས་དབོན་པོ་ཧབ་ཤིའི་ཁ་རུ་ཐལ་བ་
ཅིག(ཞིག)བླུགས་པས། ཁོའི་བསམ་པ་ལ་ཐག་རིངས་ཀྱི་མི་འཁྱམས་པོ་ཞིག་གིས་
མི་མངས་སྔོན་དུ་ངའི་ཁ་རུ་ཐལ་བ་བླུགས་སྙམ་ནས་མ་དད་པར་གྱུར། དུས་དེ་ནས་
བརྩམས་ནས་བསམ་པའི་དོན་མི་འགྲུབ་པ་མེད་ཅིང་། ཁྱད་པར་ལོངས་སྤྱོད་རྩོལ་བ་
མེད་པར་འཕེལ་བ་ལགས་སྐད། ཐུགས་བསྐྱེད་ཀྱི་ཡོན་ཏན་བསྡུས་པ་ཡང་ཁོང་
279



ལོ་པཎ་གྱི་རྣམ་ཐར་ཕྱོགས་བསྒྲིགས།
ཆོས་
གིས་བྱེད་ཅིང་
། རྗེ་གྲུབ་ཐོབ་རིན་པོ་ཆེའི་གླེང་བསླངས་བྱུང་བའི་ཚེ། ཁོང་རང་དབང་
མེད་བར་ངུ་ཞིང་
། ཨུ་རྒྱན་པས་ངའི་ཁ་རུ་ཐལ་བ་བཏབ་པའི་མི་ཡིན་ཟེར་བར་གདའ།
དེར་ཙ་རིའི་རི་པ་རྣམས་མཇལ་དུ་བྱུང་པ་ལ་དེ་རིན་འབུལ་བ་གང་བྱུང་བ་ཙ་རི་པ་
ལ་འབུལ་ལོ་གསུངས་པས། གསེར་གཡུ་ཟངས་ཆེན་མོ་གོས་དར་ཤ་མར་ཐུད་དུ་མ་
བྱུང་ཞིང་
། སྔར་གྱི་ཐུགས་བསྐྱེད་ཀྱི་ཡོན་རྒྱུན་པ་རྣམས་ཀྱང་ངོ་སྤྲོད་མཛད་ནས།
ཀྱི་རྒྱལ་པོ་རྒྱལ་བ་རྒོད་ཚང་པའི་དུས་མཆོད་བཟང་པོ་བཙུགས། དུས་ཕྱིས་ཡོན་སྒོམ་
བྱར་པོ་ཞེས་བྱ་བ་ལ་ནས་ཁལ་བརྒྱའི་ཆ་རྐྱེན་བསྐུར་ནས་ཀྱང་མཆོད་པ་གསོས་པ་
ལགས་སྐད། དེ་ནས་བྱ་པ་དང་ཏེའུ་ར་བས་གདན་དྲངས་ནས་ཐོག་མར་ཟོན་ཕུག་ཞེས་
བྱ་བར་བྱོན་ནས་ཐུགས་བསྐྱེད་མཛད།
དེ་ནས་སློབ་དཔོན་བྱ་བ་བྲང་རིན་གྱིས{བྱ་རིན་ཆེན་གྱིས}བསུ་བ་དང་བསྙེན་
བཀུར་དང་འབུལ་བ་རྒྱ་ཆེན་པོ་མཛད། དཔལ་བདེ་མཆོག་དྲིལ་བུ་པའི་དབང་ཞུས།
ཚོགས་པ་ཁྲི་ཕྲག་བདུན་ལ་ཐུགས་བསྐྱེད་མཛད། དེའི་དུས་ན་ཆིག་སྤྱག{རྩིག་ཕག}
ཅིག་ན་མི་རང་གསུམ་ཚོགས་ནས་དེ་རིང་གྲུབ་ཐོབ་ཨུ་རྒྱན་པ་ལ་ཆང་རིན་ཞིག་སློང་
དུ་ཕྱིན་པ་དྲག་ཟེར་ཞིང་འདུག་པ་ཐུགས་ཀྱིས་མཁྱེན་ནས། རྗེ་གྲུབ་ཐོབ་རིན་པོ་ཆེའི་
ཞལ་ནས། ཞབས་ཏོག་པ་རྣམས་ལ་དོ་ནུབ་རྐུན་མ་ཡོང་བ་ཡོད་དོ། །ཟོན་གྱིས་གསུང་
།
དེར་གསུང་ཇི་ལྟར་བཞིན་དུ་རྐུན་མ་གསུམ་བྱུང་བ་ཟིན་པས། ཤིན་ཏུ་སྐྲག་པར་གྱུར་
པ་ལ། རྗེ་གྲུབ་ཐོབ་རིན་པོ་ཆེའི་ཞལ་ནས
། བཟའ་ཆེ་བ་རེ་བྱིན་ལ་ཐོང་གསུང་། གསུང་
ཇི་ལྟ་བ་བཞིན་བྱས་ནས་བཏང་བས་དགའ་ནས། གྲུབ་ཐོབ་དེ་ཁོང་ཡིན་པར་འདུག་
ཟེར་ཞིང་སོང་སྐད། དེ་ནས་བླ་མ་ཆག་ལོ་ཙཱ་བའི་གདན་ས་ཏེའུ་རར་བྱོན་ལམ་དུ།
བློ་གྲོས་དཔལ་ཞེས་བྱ་བ་བླ་མ་ཆག་ལོ་ཙཱ་བའི་ཉེ་གནས་ཕྱིས་དམ་ཚིག་ཉམས་པ་ཞིག་
280



རྣམ་ཐར་བྱིན་རླབས་ཆུ་རྒྱུན།
སྤྱན་སྔར་མཇལ་དུ་བྱུང་བ་ལ། མཇལ་ཁ་མ་བཏང་བས་ཁྲོས་ནས་ལམ་འགེགས་པར་
འདུག་ཟེར་བས། རྗེ་གྲུབ་ཐོབ་ཆེན་པོའི་ཞལ་ནས། ལོ་ཉི་ཤུ་རྩ་གསུམ་གསུམ་ལ་ཆོས་
ཀྱི་རྒྱལ་པོ་རྒྱལ་བ་རྒོད་ཚང་པ་དང་ཞལ་མཇལ། སེམས་ལྷན་ཅིག་སྐྱེས་པའི་ཡེ་ཤེས་སུ་
ངོ་སྤྲད། སྣང་བའི་རང་གཟུགས་སྒོམ་དུ་ཤར། རྡོ་རྗེ་གདན་བྱང་ཆུབ་ཀྱི་ཤིང་དྲུང་དུ་
བྱང་ཆུབ་ཀྱི་སེམས་རིན་པོ་ཆེ་བསྐྱེད་ནས། ད་ལྟ་ཡང་ཞག་རེ་ལ་སེམས་བསྐྱེད་ལན་
གཉིས་གཉིས་མ་ཆག་པར་ལེན། ཡི་གེ་འབྲི་ཀློག་དང་སྦྱིན་པ་ལ་སོགས་ཆོས་སྤྱོད་བཅུའི་
འཁོར་ལོ་རྒྱུན་ཆད་མེད་པས་སྡིག་མི་དགོས། སྡིག་པ་ཐམས་ཅད་འགྲོ་ན་བློ་གྲོས་
དཔལ་གྱི་གན་དུ་རྒྱུག་ཅིག །ང་ལ་ནི་ལྷ་ཚོགས་ཀྱི་བདག་པོས་ཞབས་ལ་གཏུགས།
མགོན་པོ་ལྕམ་དྲལ་གྱིས་འཕྲིན་ལས་བསྒྲུབ། དྲེག་པ་ཅན་རྣམས་བྲན་དུ་འཁོལ། ང་
ལ་ཁྲོས{སྡོས}པས་སྔར་ཡང་རྒྱ་བོད་དུ་སྡེ་ཉི་ཤུ་ཙམ་བརླག །ཀུན་དགའ་བཟང་པོ་ལ་
ལྟོས༑ ཕུང་ཤུལ་བྱེད་དམ{བྱེ་མ}ལ་གདུང་དྲུད་པ་ལ་མང་རབ{དྲུད་པ་བཞིན་ན་
ར་ར}ཡོད་པ་ཡིན། དེ་འདྲ་མིན་ན་རྒྱལ་ཁམས་གང་ན་ཤོགས། དམ་ཉམས་ཁྱོད་
ངས་རྗེས་མེད་ལ་གཏང་གིས་ལྟོས་ལ་གྱིས་གསུང་
། དེ་ནས་ཁོའི་གྲོང་རྩ་ན་མར་སླེབ་
པའི་ཚེ། རྗེ་གྲུབ་ཐོབ་རིན་པོ་ཆེའི་ཞལ་ནས། དམ་ཉམས་དེ་མིག་གིས་མཐོང་དུ་ཡང་
མི་བཏུབ་ན། འཕྲད་པ་དང་སྨྲ་ལ་ལྟ་སྨོས་ཀྱང་ཅི་དགོས། ཁོའི་གྲོང་མི་མཐོང་བའི་
ཆེད་དུ་ཡོལ་བས་བསྒྲིབས། རྣལ་འབྱོར་གང་ཞིག་དམ་ཚིག་ཉམས་པ་དང་
། །སྐད་
ཅིག་ཙམ་པ་ཡང་ཕྲད་པར་མི་བྱ་ཞིང་
། །ཞེས་བྱ་བ་དེ་ཐམས་ཅད་ཀྱིས་བརྗོད་ཅིག་
གསུངས་སོ། །
དེ་ནས་ཏེའུ་རར་ཕྱགས་ཕེབས་པའི་ཚེ། གནས་གོག་ཞིག་པའི་རེ་ཧྲུལ་མང་པོ་
གཟིགས། སློབ་དཔོན་རྩང་པ་ལ་གནང་སྦྱིན་མང་པོ་མཛད་ནས་ཞལ་ཏ་བྱོན། གཉལ་
281



ལོ་པཎ་གྱི་རྣམ་ཐར་ཕྱོགས་བསྒྲིགས།
སྨད་དུ་འབུལ་བ་ལ་བྱུང་བའི་གསུང་རབས་རྣམས་ཀྱང་ཕུལ་ཏེ། རྗེ་རིན་པོ་ཆེའི་ཞལ་
ནས་འདི་སྐད་གསུང་། ཁྱེད་ཏེའུ་ར་པ་འདི་ཕྱག{ཆག}ལོ་ཙཱ་བ་རང་བྱས་ན་དགའ་
བ་ཡིན་ཏེ། ས་སྐྱ་པ་བྱུང་ན་དགའ་བྱེད་པ་དེ་ཡུལ་ཕུང་ན་དགའ་བ་བྱུང་བ་ཡིན།
ཆོས་པ་ལ་ཕན་སེམས་ཆེ་དགོས་པ་ཡིན། དགེ་བཤེས་བྱ་རིན་ལ་ཕན་སེམས་ཡོད་པ་
ཆུང་མ་བཅོ་བརྒྱད་ཡོད་ཀྱང་བྱིན་རླབས་ཞུ་བ་ལ་ཐོབ་ཤ་བྱེད་པར་འདུག །ཁྱེད་ཏེའུ་
ར་པ་ལ་བྱིན་རླབས་མི་ཞུ་བའི་སྟེང་དུ་དགྲར་བལྟ་བར་འདུག །དེ་ཁྱེད་རང་ལ་ནང་
ན་སྐྱོན་ཞིག་ཡོད་པའི་རྟགས་ཡིན། ཆོས་རྗེ་ཆག་ལོ་ཙཱ་བ་དེ་ངའི་དབང་ཞུས་ཀྱི་བླ་མ་
ཡིན་ཡང་། ཆོས་རྙིང་མ་དང་ཞི་བྱེད་ལ་ཆོས་ལོག་ཡིན་ཞེས་གསུང་ཟེར་ཏེ། རྒྱལ་བའི་
གསུང་རབ་ལ་ཚད་གཟུང་བར་ག་ལ་ནུས། བལ་ཡུལ་གྱི་ཐང་བི་ཧ་རའི་གཙུག་ལག་
ཁང་གསར་རྙིང་གཙུག་ལག་ཁང་ན་སྔགས་གསར་རྙིང་}གི་དཔེ་བཞུགས་པའི་མིང་
བསྒྱུར་ནའང་འབུམ་ཙམ་ཞིག་ཡོང་བར་འདུག །མཐོང་རྒྱ་ཆུང་བ་ཡིན། སྔགས་བླ་ན་
མེད་པའི་དབང་བསྐུར་བ་ལ་དབང་རྫས་བུར་ཆུ་ལ་བྱེད་དེ། དམ་ཚིག{རྩ་ལྟུང}བཅུ་
གསུམ་པ་འཕོག །དེས་བཀའ་བསྲུངས་རྣམས་ཁྲོས་པ་ཡིན། བཀའ་གདམས་ཀྱི་རྣམ་
ཐར་ཕོ་ཚུགས་ལ་རེ་བ་འབྲོམ་སྟོན་པ་ཆུང་ཆུང་དུ་ཡོད་པར་འདུག་སྟེ། ཇེ་ངན་ཡོང་
བ་དེ་དེ་ཚོས་ལན་པ་ཡིན་གསུང༌
།
ཡང་གཉལ་སྨད་པ་རྣམས་ལ་འདི་གསུང་། ཁྱེད་རྣམས་གཙུག་ལག་མེ་ལ་
བསྲེགས་པས་མཚམས་མེད་པའི་ཉེ་བའི་ལས་ཡིན། མཚམས་མེད་པ་ཞེས་བྱ་བ་ནི་ཤི་
བའི་ཚེ་བར་དོ་མེད་པར་དམྱལ་བར་འགྲོ་བ་ཡིན་ཞིང་། དམྱལ་བར་མེས་བསྲེག་པ་
ཡིན༑ དེ་བཞིན་གཤེགས་པས་ཁྱེད་ལ་ཅི་བྱས། གཙུག་ལག་ཁང་ཁྱེད་རང་དང་ཐམས་
ཅད་ཀྱི་བླ་མཆོད་ཡིན་མོད། དེ་ཡང་བཤགས་པ་གྱིས་ལ་གསོས་གསུང་
། དེ་ནས་གསེར་
282



རྣམ་ཐར་བྱིན་རླབས་ཆུ་རྒྱུན།
ཕྱེ་འབུམ(གསེར་ཆེ་འབུམ་པ}གཟིགས་པའི་ཚེ། རྗེ་གྲུབ་ཐོབ་རིན་པོ་ཆེའི་ཞལ་ནས།
མཆོད་རྟེན་བྱིན་རླབས་ཅན་ཞིག་འདུག །དེ་ཡི་རྒྱུ་མཚན་རྒྱ་གར་ཤར་ཕྱོགས་འདི་
ནས་ཐག་ཉེ་བ་ན་རྒྱལ་པོ་ཟླ་བའི་གོ་ཆ་ཅན་ཞེས་བྱ་བ་རིགས་འཛིན་གྱི་ས་ལ་བཞུགས་
པ་ཞིག་ཡོད་པ་ཡིན། དེས་རབ་གནས་མཛད་པའི་དག་པའི་སྣང་བ་ཞིག་བྱུང་གསུང་
།
དེར་ཡུལ་མི་རྣམས་ན་རེ། མཆོད་རྟེན་འདི་ཡི་རབ་གནས་མཛད་པའི་ཚེ་ཨ་ཙ་ར་
གཅིག་ག་ནས་བྱོན་ཆ་མེད་པར་མེ་ཏོག་གཏོར་ནས་ཕྱིས་ཕྱིར་འདིར་བཞུད་མེད་པར་
གྲགས་པ་ལགས་སྐད། དེ་ནས་ལོ་རོའི་ས་ཆར་བྱོན་ནས་དང་ར་ལྷ་ཁང་དུ་བཞུགས།
ལོ་རོ་དཀར་ནག་ཕུ་མདའི་དགེ་བའི་བཤེས་གཉེན་ཡོན་ཏན་མཁན་པོ། ཡོན་བདག་ཕོ་
མོ་ཐམས་ཅད་འདུས་ཏེ་ཆོས་ཀྱི་འབྲེལ་བ་མཛད།
ཁྱད་པར་དུ་ས་ཆ་དེ་ན་དེ་བཞིན་གཤེགས་པའི་སྐུ་གཟུགས་ལ་སོགས་པའི་རྟེན་
ལུགས་མ་རྣམས་བཤིག་ནས་གདུ་བུ་བྱས་ནས་ལྷོལྟོ}སྒོར་གཏོང་བའི་ལུགས་འདུག་
པ་དེ་དགག་པའི་ཆེད་དུ། ཕྱག{ཆགས}མཐིང་བལ་ཞེས་བྱ་བའི་གྲོང་པ་གདུ་བུའི་
བཟོ་བོ་ཡོད་པར་བྱོན་ནས་འདི་གསུང་། དེ་བཞིན་གཤེགས་པའི་རྟེན་རྣམས་ཡོད་
པའི་སར་བྱོན་ནས་འདི་གསུང༌། དེ་བཞིན་གཤེགས་པའི་རྟེན་རྣམས་བཞུགས་རིང་
ལ་སངས་རྒྱས་ཀྱི་བསྟན་པ་བཞུགས་ཡོད་པ་ཡིན། ཚེ་འདི་ཡི་བདེ་སྐྱིད་ཐམས་ཅད་
སངས་རྒྱས་ཀྱི་བསྟན་པའི་བྱིན་རླབས་ལས་བྱུང་བ་ཡིན། དེ་ཡང་སྔོན་དེ་བཞིན་
གཤེགས་པའི་སྐུ་ལ་ལྷས་སྦྱིན་གྱིས་སྒྲོགས་འཕངས་པས་ཁྲག་ཕྱུངས་པ་དེ་མཚམས་མེད་
པའི་ལས་ཡིན། དེ་བཞིན་གཤེགས་པའི་སྐུ་གཟུགས་བཤིག་པ་དེ་ཉེ་བའི་མཚམས་མེད་
པ་ཞེས་བྱ་བ་ཤི་ནས་སྐད་ཅིག་གིས་དམྱལ་བར་འགྲོ་བའི་ལས་ཀྱི་ཉེ་བ་ཡིན། དེ་འདྲ་
བ་ལ་ཟོང་བྱེད་པ་ངོ་རེ་ཚ། དེ་བས་རང་གི་ཕ་མའི་རྟེན་བཙོང་པ་དྲག །ལོ་རོ་ལུང་པ་
283



ལོ་པཎ་གྱི་རྣམ་ཐར་ཕྱོགས་བསྒྲིགས།
ཁེངས་པའི་རི་དྭགས་བསད་པ་བས་ལྷ་སྐུ་གཅིག་བཤིག་པ་སྡིག་པ་ཆེ། ཁྱེད་རྣམས་
གཞན་སྡིག་པའི་ཤས་ཆུང་པར་འདུག་པ་ལ། དེ་བཞིན་གཤེགས་པའི་རྟེན་བཅག་ནས་
ལུང་པ་དཀར་པོ་རེ་བ་ཤིན་ཏུ་མི་འཐད། གདུ་བུ་མཁན་པོས་ངའི་ཕ་བསད་པ་དང་
།
མ་བསད་པ་དང་། ཆུང་མ་ལ་སྤྱད་པ་ཡང་མ་ཡིན། འདི་བཅད་པས་ངས་ཟས་མྱོང་དུ་
རེ་བ་ཡང་མ་ཡིན། ཁྱེད་རང་རྣམས་དམྱལ་བར་འགྲོ་བ་ལ་མ་བཟོད་པ་ཡིན་གསུངས་
ནས༑ བཟོ་བོ་རྣམས་ཀྱི་སྐྲ་བཅད། མིང་སྤོས། སྡོམ་པ་ཕོག་ནས་ཕྱིས་རྟེན་བཤིག་ནས་
གདུ་བུ་བྱེད་རིའི་མནའ་བསྒགས་ཏེ། ཆོས་རྒྱལ་བྱ་བ་དང་བཙད་པོ་རྣམས་དཔང་དུ་
བཙུགས། ཆོས་སྐྱོང་དང་ཡུལ་ལྷ་རྣམས་ལ་བཀའ་སྒོ(བསྒོ)མཛད་ནས་ཕྱིན་ཆད་གདུ་
བུ་བྱེད་པའི་རྒྱུན་བཅད་པ་ཡིན་གསུང་
།
དེ་ནས་མོན་མཚོ་སྣ་རུ་བྱོན་པས་མོན་གྱི་རྒྱལ་པོ་ས་གུ་ཞེས་བྱ་བ་མཇལ་ དུ་
བྱུང་བ་ལ། རྗེ་གྲུབ་ཐོབ་རིན་པོ་ཆེའི་ཞལ་ནས། གདུ་བུ་འདྲ་བ་བྱེད་པའི་ལྷོ་སྒོ་བ་ལ་
ཅི་ཞིག་བཏུབ། ངས་ལྷོ་སྒོ་ཕྱེ་ན་ཤྲཱི་ཧ་ཏར་སྐྱེ་བའི་ཨ་རུ་ར{ཨ་ཀ་རུ}ནག་པོ་བཟང་
པོ་དང༌། རྒྱ་གར་ན་བཟང་པའི་སྨན་རྣམས་ཀྱི་ལ་སྒོ་འབྱེད་ཡོད། བོད་ཀྱི་ཟོང་བལ་
འུ{བ་ལུ}དང་ཐུག་པ་བཏང་པས་ཆོག །འདི་ཡི་ལྷ་དང་ཉེ་བ་ན་ཀ་མ་རུ་བྱ་བའི་
གནས་ཆེན་ཨུ་རྒྱན་དང་འདྲ་བ་ཡོད་དེ། ངས་ཕྱིན་ན་སྐད་གོ་བཞིན་བརྡའི་ལན་
རྣམས་ལེགས་པར་ཐེབས་པས་ཡུལ་མི་དང་འདྲ་བ་ཡོང་སྟེ། ཁྱེད་འཁོར་རྣམས་ཀྱིས་མི་
ཤོགས་གསུངས(ལར་ངས་ཡུལ་གང་དུ་ཕྱིན་ཀྱང་སྐད་མི་གོ་བ་མེད། སྲོག་ལུང་དག་པ་ལ་འོང་བ་ཡིན
གསུངས)།
ནེ་ར་གཡུ་མཚོའི་མཚོ་སྨན་ཞབས་ལ་གཏུགས། །
མཚོ་སྣར་རྟ་ཡི་མགྱོགས་ཆུ་ཐུགས་ཀྱིས་མཁྱེན། །
284



རྣམ་ཐར་བྱིན་རླབས་ཆུ་རྒྱུན།
སྐྱབས་གནས་འགྲོ་བའི་མགོན་པོ་ཀརྨ་པ། །
གཞན་གྱི་དོན་ལ་གཤེགས་པ་ཐུགས་ཀྱིས་མཁྱེན། །
ཡང་དེ་ཉིད་དུ་རྗེ་གྲུབ་ཐོབ་རིན་པོ་ཆེའི་ཞལ་ནས། མདང་རྗེ་རིན་པོ་ཆེ་ཀརྨ་
པ་དེ་ཆིབས་ནག་པོ་ཞིག་ལ་ཆིབས་ནས་ན་གཟའ་དང་དབུ་ཞྭ་ནག་པོ་བསྣམས་
{མནབས}ནས། སྐུ་གཟི་མདངས་དང་བཅས་ནས་ཤར་ཕྱོགས་ན་མར་གཤེགས་ཤིང་
འདུག །ངས་ཆིབས་ཁ་ནས་གཟུང་(བཟུང་)སྟེ་མི་གཤེགས་པར་ཞུ་བྱས་པས་ཀྱང་ད་
རེས་ཅིས་ཀྱང་འགྲོ། ཕྱིས་འཇལ(མཇལ)བར་བྱ་གསུངས་ནས་མ་གསན། རིན་པོ་ཆེ་
ཀརྨ་པ་ཞི་བར་གཤེགས་པ་ཡིན་གསུང་
། ཕྱིས་སོང་ཙ་ན་དུས་དེ་ཙ་ན་ཞི་བར་གཤེགས་
སྐད༑ དེ་ནས་གཡུ{གཅུང}མཚོའི་འབྲོག་གསེབ་ནས་ཚུར་བྱོན་ཏེ། ནེ་ར་གཡུ་མཚོའི་
འགྲམ་དུ་བཞུགས་པའི་ཚེ། མཚོ་སྨན་དེས་ཞབས་ལ་གཏུགས་ཤིང་
། འོད་གསལ་གྱི་ངང་
ནས་རྟའི་མགྱོགས་ཆུ་ཡོད་ཟེར་བ་དེ་གཟིགས་པས་གྲོང་གི་སྐོག{ལྐོག}ན་བྲག་ལ་ཆུ་
སྐྱ་ཤར་ར་ར་འབབ་པ་དེ་ཡིན་པར་འདུག་སྟེ། རྒོད་མ་སྦྲུམས་མའི་དུས་སུ་འཐུང་
དགོས་པར་འདུག་གསུང་
།
དེ་ནས་ལྷ་ཡར་ལྷ་ཤམ་པོའི་གངས་ཀྱི་མགུལ་དུ་ས་ཆ་རིག་པ་དྭངས་ཤིང་བྱིན་
རླབས་དང་ལྡན་པ་སེང་གེའི་མགོ་ཞེས་བྱ་བ་དེར་བྱོན་ནས་དབྱར་དང་སྟོན་སྦྲེལ་བ་
ཟླ་བ་གཅིག་བཞུགས། དེ་ཡི་ཚེ་ཡོན་བདག་དང་བུ་སློབ་རྣམས་ཀྱིས་ཤམ་པོ་བཅལ་
{གཅལ}ལ་དགོན་པ་བཏབ་ནས་བཞུགས་པར་ཞུས་པས། རྗེ་གྲུབ་ཐོབ་རིན་པོ་ཆེའི་
ཞལ་ནས་འདི་གསུང་
། ང་ལུས་ཟུང་འཇུག་ལྷ་སྐུར་བརྟན་ཞིང་། ངག་གྲགས་སྟོང་
འཛིན་པ་མེད་པར་ཤར། སེམས་འོད་གསལ་འགྲོ་འོང་མེད་པར་ཆོས་སྐུར་གྲོལ་ནས་
285



ལོ་པཎ་གྱི་རྣམ་ཐར་ཕྱོགས་བསྒྲིགས།
རྒྱལ་ཁམས་མང་པོར་ཕྱིན། མི་རིགས་མང་པོ་བལྟས། ནོར་རིགས་མང་པོ་བསྡུས། ཁ་
ཟས་ཀྱི་རིགས་མང་པོ་སྔར་ཡང་ཟོས་པ་ཡིན། ད་ཡང་གནས་གཅིག་ཏུ་བསྡད་ན་
ཆགས་སྡང་ཡོང་བས་གཞི་མི་འཛིན། སྔར་ཡང་དགོན་པ་མང་བ་ཞིག་བཏབ་སྟེ་བོར་
བ་ཡིན། བུ་སློབ་གྲྭ་པ་ཡང་ས་གཅིག་ཏུ་ཚོགས་ན་འབྲི་ཁུང་པ་ཙམ་ཞིག་ཡོང་སྟེ་ཆེད་
དུ་མ་བཟུང་། ད་ཐོད་པ་འདི་རྒྱ་གར་དུ་བསྐྱལ་ནས་རྩད་མེད་ཁུང་མེད་དུ་ཤི་ན་
བཟང་། སློབ་དཔོན་གྲོངས་ཟེར་ནས་སློབ་མ་རྣམས་ཀྱིས་ཟན་གོང་རེ་ཙམ་གྱི་བཤིད་
བྱེད་པ་ལ་དགོས་པ་མེད། དེ་ཡི་ཕྱིར་སྡོད་སྙིང་འདོད་ན་ནི་སྡོད། འགྲོ་སྙིང་འདོད་
ན་ནི་འགྲོ། འདིར་འགྲོའི་གཏད་སོ་མེད། གང་དགའ་དགར་འགྲོ། ཅི་དགའ་བྱེད།
འཆི་བ་ལ་ཡང་དེ་ཙམ་སྐྱོན་དུ་མི་ལྟ། དེའི་ཕྱིར་བདེ་བ་ཡིན་གསུང་། རྗེ་རྒོད་ཚང་པ་
ཡི་བཀའ་དྲིན་གྱིས། །ཇི་ལྟར་འདུག་པའི་གནས་ལུགས་དོན། །བྱིན་རླབས་སྟོབས་ཀྱིས་
གསལ་བར་རྟོགས། །ཐ་སྙད་ཚིག་ཕྱིར་མ་ཤོར་བར། །ཐ་མལ་རིག་པ་རང་ངོ་ཤེས། །
ཞེས་པ་ལ་སོགས་པའི་མགུར་གསུང་
། དེ་ནས་སློབ་དཔོན་རྒྱལ་མཚན་དཔལ་བ་རྣམས་
ལ་སྟོད་ནས་གདན་འདྲེན་དུ་བྱུང་བ་ལ་བརྟེན་ནས་འབྱོན་པའི་ཞལ་བཞེས་མཛད།
ལམ་ཡར་ལུང་ངམ་ཤོད་ལ་མཛད་ནས་བྱོན། གྲའི་མདར་སྙེ་མདོ་བ་རྣམས་ཀྱིས་བསྙེན་
བཀུར་མཛད་པའི་ཚེ་རྗེ་གྲུབ་ཐོབ་རིན་པོ་ཆེའི་ཞལ་ནས། ཆོས་རྗེ་སྙེ་མདོ་བ་ཀུན་
དགའ་འོད་ཟེར་ལ་འདི་གསུང་
། ཁྱེད་ལ་སྟོད་ལ་འབྱོན་པར་ཞུ། སྟེང་འགྲོ་ལ་སོགས་
པ་ཆོས་རྗེའི་གདན་ས་ལ་སོགས་པ་རྣམས་ཀྱང་གཏོད(སྡོད}། དགོན་པ་གཞན་
ལ་མཉེས་ན་ཡང་འབུལ། བུ་རྒན་འདིར་མ་སླེབ་པ་རྣམས་མཇལ་བས་སེམས་ཚིམ། ཕྲིན་
ལས་བསམ་གྱིས་མི་ཁྱབ་པ་ཡོང་། འོན་ཀྱང་ཁྱེད་རང་རྣམས་གྲོས་གྱིས་གསུང་
།
286



རྣམ་ཐར་བྱིན་རླབས་ཆུ་རྒྱུན།
སྙེ་མདོར(སྙེ་མོར}ཐེག་ཆེན་ཆོས་ཀྱི་འཁོར་ལོ་བསྐོར། །
བཅའ{ལྕ}བ་ལུང་དུ་སྐྱེས་ཆེན་ཀརྨ་པ། །
གཟི་བརྗིད་རབ་ཏུ་འབར་བ་མཁའ་ལ་གཟིགས།
དད་པས་སྤྱན་ཆབ་ཕྱུང་ཞིང་བསྟོད་པ་མཛད། །
དེ་ནས་གཡོར་སྟོད་ནས་ཆུ་བཟང་གི་ལ་ལ་ཐོན་ནས་སྙེ་མོར་བྱོན། སློབ་དཔོན་
ཡོན་བཙུན་ཀུན་དགའ་བཟང་དང་
། བླ་མ་བདེ་ཆེན་པ་ལ་སོགས་པའི་རྒྱ་འབུལ་མང་
པོ་ཕྱག་ཏུ་བཞེས། དབང་དང་ཆོས་ཀྱི་བདུད་རྩིའི་ཆར་ཕབ་བོ། །དེ་ཡི་དུས་སུ་བཅའ
{ལྕ}བ་ལུང་དུ་རྒྱལ་གྱི་ཟླ་བ་ལ་མཆོད་པ་ཞིག་མཛད་པས་གཏད་མེད་ལ་ཟིལ་ཆེན་
པོ་ཞིག་བྱུང༌
། སྐད་ཅིག་དེ་ཉིད་ལ་རིན་པོ་ཆེ་ཀརྨ་པ་དེ་དབུ་ཞྭ་དང་ན་བཟའ་ནག་
པོ་གསོལ་བ། གཟི་བརྗིད་ཉི་མའི་སྙིང་པོ་ལྟར་འབར་བ་བར་སྣང་ལ་དངོས་སུ་བྱོན་
ནས་ཞྭ་ནག་གཅིག་གནང་། དེའི་ཟིལ་གྱིས་དྲུང་ན་བཞུགས་པ་ཐམས་ཅད་བརྒྱལ་བ་
ལྟ་བུར་གྱུར། རྗེ་གྲུབ་ཐོབ་རིན་པོ་ཆེ་ཉིད་ལ་ཡང་དད་པའི་སྟོབས་ཀྱིས་སྤྱན་ཆབ་
མང་པོ་བྱོན་ནོ། །དེ་ཡི་ཚེ། འགྱུར་མེད་རང་བྱུང་རྡོ་རྗེའི་སྐུ། །རྣམ་དག་རྒྱལ་བ་རྡོ་རྗེ་
འཆང་། །ཆོས་སྐུ་དྲི་མེད་གདན་ལ་བཞུགས། །སྙིང་པོ་མཆོག་གི་བརྒྱུད་པ་འཛིན། །ཞེས་
པ་ལ་སོགས་པའི་བསྟོད་པ་མཛད་དོ། །དེ་ནས་ཤངས་སུ་བྱོན་ནས་རྨོག་ལྕོག་དགོན་
པའི་རྟེན་གྱི་རབ་གནས་མཛད་དོ། །
དཔལ་ལྡན་ཐུད་ཀྲར་བསྟན་པའི་རྒྱལ་མཚན་ཕྱར། །
མ་རུངས་སྐྱེ་བོ་ཐུགས་རྗེས་ཚར་བཅད་ནས། །
287



ལོ་པཎ་གྱི་རྣམ་ཐར་ཕྱོགས་བསྒྲིགས།
གཞན་གྱི་གནོད་པ་བྱམས་པའི་སྟོབས་ཀྱིས་ཞི། །
གནོད་བྱེད་རྣམས་ནི་ལེགས་པའི་ལམ་ལ་བཀོད། །
དེ་ལྟར་དབུས་གཙང་གི་གདུལ་བྱ་རྣམས་སྨིན་ཅིང་གྲོལ་བར་མཛད་ནས་སླར་
དཔལ་ལྡན་ཐུད་ཀྲར་ཕྱགས་ཕེབས་ཏེ། གདན་ས་གླང་འཁོར་གྱི་དཔོན་ཆོས་འོད་དང་
།
བླ་མ་རྒྱལ་མཚན་འབྱུང་གནས་ཀྱིས་ཐོག་མ་མཛད་ཅིང་། གཅུང་པའི་རྣལ་འབྱོར་སློབ་
དཔོན་འཕགས་པ་དཔལ་འོད་ལ་སོགས་པ་དུ་མ་ལ་དཔལ་དུས་ཀྱི་འཁོར་ལོའི་དབང་
བསྐུར་མཛད། དེ་ནས་སྔོན་དཔལ་བདེ་ཆེན་སྟེངས་སུ་ཆོས་རྗེ་རྒྱལ་བ་རྒོད་ཚང་པའི་
ཞལ་སྔ་ནས། བུ་ཁྱོད་ལ་སློངས་ཡོང་གསུང་། སློངས་དེ་ཡང་ཉེ་བར་དགྲར་ལྡང་བ་
ཡིན༑ དེ་ལམ་དུ་སློང་བར་བྱེད་དགོས་སོ། །ཞེས་བཀའ་བསྩལ་པ་ལྟར། ཇོ་བཙུན་
འཕགས་པའི་སྲས་པོ་ཇོ་བཙུན་མུ་ལེ་ཞེས་བྱ་བའི་བུ་རྒྱུད་བྱིན་རྡོར་གྱིས(དཔོན་བྱིན་
དོར་གྱིས}ཆིབས་རྣམས་བསྡུས་ནས་བསད{ཆུ་ནས་བསད}། དེའི་དུས་སུ་ལོངས་སྤྱོད་
ལ་མངོན་པར་ཞེན་པ་མེད་པའི་ཐུགས་རྗེའི་སྐུའི་གཟི་མདངས་ཀྱིས། ནོར་རྟ་རྣམས་
དགྲ་ཡིས་ཁྱེར་ལགས་ཀྱང་
། །བདག་ཏུ་འཛིན་པ་མེད་པའི་ཕྱིར། །རྐྱེན་ངན་རྟོགས་
པའི་གྲོགས་སུ་ཤར། །བློ་བདེར་སྡོད་པ་དེ་ཙུགས་ཡིན། །ཞེས་པ་ལ་སོགས་པའི་མགུར་
གསུང་།
དེ་ནས་དེ་མ་ཐག་མི་དགེ་བའི་ལས་ཀྱི་དབང་གིས་དཔོན་བྱིན་རྡོར་ཚེ་ཡི་འདུ་
བྱེད་ཀྱི་དབང་དུ་སོང་ནས། བྱིན་རྡོར་ཤི་ཟེར་གྱིན་འདུག་ཞུས་པས། ངའི་དགྲ་གྲམ་
པའི་རྡོ་དང་འདྲ། གཅིག་ཐོན་ཡང་གཅིག་གིས་སླེབ་ཡོང་བ་ཡིན། ཁྱེད་རང་རྣམས་
བྱིན་རྡོར་ཤི་བ་ལ་དགའ་ཚོར་མ་བྱེད་གསུང་
། ཨུ་རྒྱན་པས་མཐུ་བྱས་པ་ཡིན་ཟེར་ནས་
288



རྣམ་ཐར་བྱིན་རླབས་ཆུ་རྒྱུན།
ཤུལ་མ་རྣམས་དམག་བྱས་ཏེ་བླུད་ཀྲའི་གཟིམ་ཁང་ལ་བསྐོར་བའི་ཚེ། རྗེ་གྲུབ་ཐོབ་
རིན་པོ་ཆེའི་ཞལ་ནས། ཁོང་གི་དམག་གིས་ངའི་བ་སྤུའི་བུ་ག་ཙམ་ཡང་མི་གཡོ། ཇ་
བཟང་པོ་བསྐོར་གཅིག{སྐོལ་ཅིག}། གཞོན་པ་རྣམས་ཀྱིས་ཆོས་གཞས་གྱིས་ཤིག་
གསུང་། དེ་ཡི་ཚེ་ཞི་བའི་བསམ་གཏན་གྱི་རླུང་སྦྱོར་མཛད་པས་དམག་མི་རྣམས་མྱུར་
དུ་གྱེས་པ་ལགས་སྐད། ཉང་རོང་ནས་དགེ་བའི་བཤེས་གཉེན་མཆེད་གཉིས་ཉེ་གནས་
དང་བཅས་པ་མཇལ་དུ་གདའ་ཞུས་པས། ཤོག་གྱིས་གསུང་། དྲུང་དུ་སླེབ་པ་དང་
།
མཐུན་སྣང་དུ་བཞུགས་གདན་གྱི་སྟེང་ན། དཔལ་ཡེ་ཤེས་ཀྱི་མགོན་པོ་གཟི་བརྗིད་ཟིལ་
དཔག་ཏུ་མེད་པ་དང་བཅས་པ་གཅིག་བཞུགས་པར་གཟིགས། དེའི་ཚེ་ཁོང་སྐུ་མཆེད་
ལ་ཅེར་གཟིགས་ནས། ཆོས་སྐྱོང་ལ་ལས་འཆོལ་བའི་དུས་ན་ཅི་བྱེད་པ་ཡིན་གསུང་
།
ཕྱགས་ལྷམ་ཅིག་བརྒྱབ་པས་གཅུང་པོ་ལ་ཕོག་པས། རྗེ་གྲུབ་ཐོབ་རིན་པོ་ཆེའི་ཞལ་
ནས༑ སྤུན་གཉིས་ད་ལན་གོ་ནོར་སོང་གསུང་
། དུས་དེ་ནས་གཅུང་པོ་ལ་ཅིག་ཆར་
བའི་རྟོགས་པ་ཕུན་སུམ་ཚོགས་པ་འཁྲུངས། གཅེན་པོ་ཁྱོད་ཀྱིས་ས་གཙང་བ་གཅིག་
ཏུ་རི་ཁྲོད་ཅིག་ཐོབ་ལ་བཞུགས། འགྲོ་བ་ལ་ཕན་ཐོགས་པར་འོང་གསུང་། དེའི་གསུང་
ལ་བརྟེན་ནས་ཉང་སྟོད་རྒྱང་མཁར་གྱི་ཕུའི་དགོན་པ་ལྷ་བོ་བཏབ་པ་ལགས་སྐད་
གསུང་།
ཡང་དཔལ་བདེ་ཆེན་སྟེངས་སུ་བཞུགས་པའི་ཚེ། ལོ་ཙཱ་བ་ཤོང་སྟོན་རྡོ་རྗེ་རྒྱལ་
མཚན་པ་དེ་དྲུང་དུ་བྱོན་ནས་ལྷན་ཅིག་སྐྱེས་སྦྱོར་མྱོང་ཁྲིད་དུ་ཞུས། གཞན་ཡང་ཁྲིད་
ཆེན་བརྒྱད་ལ་སོགས་པ་གནང་། ཉིན་གཅིག་གི་ཚེ། རྗེ་གྲུབ་ཐོབ་རིན་པོ་ཆེའི་ཞལ་
ནས༑ ཤོང་སྟོན་ཁོང་ནི་འགྲོ་བར་འདུག་གོ་གསུང་། དྲུང་འཁོར་རྣམས་ཀྱིས་དེ་ཅི་
ལགས་ཞུས་པས། ཁོང་གསལ་བ་སྟེང་ཆུང་ནང་གི་བྲག་ཟུར་གཅིག་ལ། མཆེད་གྲོགས་
289



ལོ་པཎ་གྱི་རྣམ་ཐར་ཕྱོགས་བསྒྲིགས།
ལ་ སྐྱེས་བྱེད་བསམ་ནས་འབྲི་སྨྱུག་འབྲེག་ཅིང་འདུག་གསུངས་པས། དེ་ནས་དར་
ཅིག་ན། ཤོང་སྟོན་རྡོ་རྗེ་རྒྱལ་མཚན་སྐུ་འདབས་སྐ་རགས་ལ་གཟར་ནས་འབྲི་སྨྱུག་
ཁྲེས་པ་ཁྱེར་བྱུང་སྐད། དེའི་དུས་སུ་མུ་སྟེགས་ཨ་ཡ་ཞེས་བྱ་བ་གཅིག་དྲུང་དུ་འོངས་
པས་ཤིན་ཏུ་དད་ནས་རལ་པ་བྲེགས་ཏེ་སངས་རྒྱས་ཀྱི་བསྟན་པ་ལ་རབ་ཏུ་བྱུང་ཞིང་།
ཟབ་མོའི་དབང་དང་གདམས་པ་གནང་ནས་གྲོལ་བར་མཛད་དོ། །ཡང་མུ་སྟེགས་བྱེད་
ཀྱི་དབང་ཕྱུག་གི་གྲུབ་མཐའ་ལ་གནས་པ། ལག་པ་གཡོན་ན་དབང་ཕྱུག་གི་རྟེན་
བཟུང་ནས་རལ་གྲི་དཀྲིས་ཏེ{རས་ཀྱིས་བཀྲིས་ནས}། ལག་པ་གཡས་པ་ཞ་བ་གཉིས་
ཀྱང་དད་པ་ཐོབ་ནས་སངས་རྒྱས་ཀྱི་བསྟན་པ་ལ་རབ་ཏུ་བྱུང་ཞིང་། གསང་སྔགས་རྡོ་
རྗེ་ཐེག་པའི་ལམ་བསྟན། དུས་ཕྱིས་མུ་སྟེགས་པ་རབ་ཏུ་བྱུང་པ་དེ་དག་གིས། རྗེ་གྲུབ་
ཐོབ་རིན་པོ་ཆེའི་སྙན་པ་བསྒྲགས་པས། རྒྱ་གར་ནས་མུ་སྟེགས་བྱེད་བཅུ་ལྔ་སངས་
རྒྱས་ཀྱི་བསྟན་པ་རིན་པོ་ཆེའི་སྒོར་འཇུག་པར་འོངས་པ་ལ། རྗེ་གྲུབ་ཐོབ་རིན་པོ་ཆེ་
རྒྱ་ཡུལ་དུ་གདན་དྲངས་པ་ཐོས་ནས་ཚོང་འདུས་ལི་ཤིན་ཏི་ནས་ལོག་པ་ཡིན་སྐད།
ཅུང་པ་ཏོ(གཅུང་པ་གྲོ}ལུང་འོད་གསལ་ངང་ནས་གཟིགས། །
དགེ་བའི་བཤེས་གཉེན་རིན་ཆེན{ཆེན་པོའི}རིགས་རྣམས་ལ། །
དཀའ་བ་མེད་པར་རྡོ་རྗེ་ཐེག་པའི་ལམ།
།
ཟབ་མོའི་གནད་ཀྱིས་ལེགས་པར་ཚིམ་པར་མཛད། །
དེ་ནས་ཟུང(གཅུང}པར་དགོན་པ་ཞིག་འབུལ་བར་གདའ་ཞེས་ཞུས་པས། རྗེ་
གྲུབ་ཐོབ་རིན་པོ་ཆེའི་ཞལ་ནས། ངའི་ཉམས་སྣང་ལ་ལུང་པ་ཁ་བྱང་དུ་བལྟས་པ། ཕུ་
290



རྣམ་ཐར་བྱིན་རླབས་ཆུ་རྒྱུན།
ན་ན་དང་རྩྭ་བཟང་པོ་ཡོད་པ། བྱི་ཁུང་མང་པོ་ཐོལ་ལེ་ཡོད་པ་གཅིག་འདུག །དེར་
དགོན པ་ཡོང་བར་འདུག །འགྲོ་བ་ལ་ཕན་འུར་བ་ཙམ་ཡང་མི་ཡོང་བར་འདུག །རྟ་
སྒོ་ཐང་དང་ཅུང་ཟད་ཟློས་འདུག་གསུང་
། ལ་སྟོད་ཅུང(གཅུང}པའི་རྒྱན་དགེ་བའི་
བཤེས་གཉེན་སྐྱན་ཉི་མ་རྒྱལ་མཚན་གྱིས་སྤྱན་དྲངས་ནས་གྲོ་ལུང་གི་དགོན་པ་ཕུལ།
རིན་པོ་ཆེ་གངས་པ་བས་ཁོང་རང་དབང་བའི་ས་ཆ་རྣམས་ཕུལ། རྣལ་འབྱོར་སྟོད་
སྨད་ཀྱིས་ཀྱང་ཁོང་རང་སྒོས་བདག་ཏུ་དབང་བའི་ས་ཆ་རྣམས་ཕུལ། གཞན་ཡང་རྩ་
ཁ་ལ་སོགས་པར་ཕུལ། དེའི་དུས་སུ་བླ་མ་བཤེས་གཉེན་པ་དང་
། བླ་མ་བྷ་བན་ཅན་
པ་ལ་སོགས་པ་དགེ་བའི་བཤེས་གཉེན་དུ་མ་འདུས་ཤིང་བསྙེན་བཀུར་ནས་འབུལ་བ་
དཔག་ཏུ་མེད་པ་མཛད། ཐེག་པ་ཆེན་པོའི་ཆོས་ཀྱི་འཁོར་ལོ་རབ་ཏུ་བསྐོར་ནས་སྨིན་
ཅིང་གྲོལ་བར་མཛད་དོ། །
གང་ཞིག་མཐུ་དཔལ་གྱིས་བརྒྱན་སེ་ཆེན་རྒྱལ་པོ་ཞེས་བྱ་ས་ཡི་དབང་ཕྱུག་དེ་
ཡིས་ནི། །
ཆེ་བའི་ཡོན་ཏན་རྣམས་གསན་མཇལ་བར་འདོད་ནས་བཀྲེས་པས་ཉེན་པ་
རྣམས་ལ་ཁ་ཟས་བཞིན། །
སྐོམ་པས་ཆུ་བཞིན་རབ་རིབ་ཅན་དག་སྨིག་རྒྱུ་བཞིན་དུ་གྱུར་ཏེ་དེ་ཚེ་བཀའ་
ལུང་དང་བཅས་གསེར་ཡིག་པ། །
ཡང་ཡང་བརྫངས་ནས་སྔོན་གྱི་ལུང་བསྟན་དྲན་ཏེ་དབང་ཕྱུག་དང་ནི་བཙུན་
མོ་སྲས་རྣམས་དང་། །
འཁོར་དང་སྐྱེ་བོ་རྣམས་ལ་ཕན་པའི་སླད་དུ་བདག་གིས་འདི་ཡིས་བཀའ་ལུང་
291



ལོ་པཎ་གྱི་རྣམ་ཐར་ཕྱོགས་བསྒྲིགས།
བཞིན་དུ་རྗེས་སུ་བསྒྲུབ། །
དེ་ནས་དབང་ཕྱུག་དམ་པ་དག་གིས་འཛམ་བུའི་གླིང་ཕལ་མོ་ཆེའི་ཐིག་ལེར་
གྱུར་པའི་སེ་ཆེན་རྒྱལ་པོས། རྗེ་གྲུབ་ཐོབ་རིན་པོ་ཆེ་ཉིད་ཀྱི་སྐུ་གསུང་ཐུགས་ཀྱི་ཡོན་
ཏན་བསམ་གྱིས་མི་ཁྱབ་པ་དང་འཕྲིན་ལས་ཚད་མེད་པ་གསན་ནས། ཞུས་པ་མེད་
ཀྱང་བསྲུང་བའི་འཇའ་སས་མནན་ནས། མི་ཆེན་ཨི་ཕིང་{ཨེན་ཇི}ཞེས་བྱ་བ་གདན་
འདྲེན་དུ་བྱུང་བ་ལ་འབྱོན་དུ་མ་བཞེད་པར། ཨོཾ་སྭ་སྟི་སིདྡྷི། འཛམ་བུས་མཚོན་པ་ས་
ཡི་དཀྱིལ་འཁོར་འདིར། །འོད་ཟེར་སྟོང་ལྡན་རི་བོང་ཅན་ལ་སོགས། །གཟའ་སྐར་ཁྱིམ་
རྣམས་ཇི་ལྟར་འཁོར་བའི་འོག །ཤར་ནུབ་རྒྱ་མཚོའི་མུ་མཐའ་ཐུག་པའི་དབྱངས། །
སྐད་རིགས་དུ་མ་སྨྲ་བའི་མི་རྣམས་དང་
། །མ་ལུས་ནོར་དང་རྒྱལ་ཁམས་ཀུན་གྱི་བདག །
སྐུ་གསུང་ཐུགས་ཀྱི་རྟེན་རྣམས་བཞུགས་པའི་ས། །གཙུག་ལག་ཁང་དང་དགེ་འདུན་
མ་ལུས་པ། །རྒྱལ་པོ་ཆེན་པོས་ཆོས་དང་མཐུན་པར་སྐྱོངས། །ཞེས་པ་ལ་ ་སོགས་པ་
རྐང་པ་གཅིག་གིས་ལྷག་པའི་ཚིགས་སུ་བཅད་པ་ཉི་ཤུ་པའི་བསྟོད་པ་གཅིག་བསྐུར།
ཡང་དུས་ཕྱིས་མི་ཆེན་གོ་རིན་ཞེས་བྱ་བ་གཅིག་གདན་འདྲེན་དུ་བྱུང་པ་ལ་ཡང་མ་
སྤྱན་
ཡང་མི་ཆེན་ཐོག་ཐི་མུར་ཞེས་བྱ་བ་གདན་འདྲེན་དུ་བྱུང་པ་ལ་ཡང་མ་བྱོན་
པས་ མི་ཆེན་དེས་སྟོབས་ཀྱིས་བཟུང་ནས་ཁྱེར་ཟེར་བ་ལ། (བ་རི་ལུ་གུ་བཟུང་ལ་ཁྱེར་ཟེར་བ་ལ།
ཁྱོད་བ་རི་ལུ་གུ་ཡིན་ན་ང་གླང་རི་ལུ་གུ་ཡིན་གསུངས་ནས་ཕྱག་ལྕག་ཕབ་བཀའ་སྐྱོན་མཛད་པས། ཁོའི་རུ་བ་
ཐམས་ཅད་མདའ་གཞུ་བཏོན་ནས་འཐབ་གྲབས་སུ་འདུག །སྐུ་འཁོར་རྣམས་ཀྱིས་ཀྱང་འཐབ་གྲབས་མཛད།
འཐབ་མོ་ཆེན་པོ་འོང་བའི་གྲབས་བྱུང་བ་ལ། དྲུང་ནས་སྐད(བསྐྲད)པའི་སྦྱོར་བ་མཛད་པས། ཁོ་ཡ་པོ་ཞེས་ཏེ་ཀ་
292



རྣམ་ཐར་བྱིན་རླབས་ཆུ་རྒྱུན།
མ་རྟ་ཞོན་ནས་རྒྱུགས་སོ། །གང་སེར་དུ་དྲན་པ་རྙེད་དེ། དཔག་ཤི་འཇིག་པོ་ཞིག་འདུག །ཁོའི་གྲོགས་དེ་མིན་ན་
ང་གསོད་པར་འདུག །ཅེས་སྒོམ་ཐག་ལ་འཁྲུལ་འདུག་སྐད་དོ། །) རྗེ་རིན་པོ་ཆེ་ཡིས་ཕྱག་འཁར་རྡེབ་
ཅིང་བཀའ་སྐྱོན་མཛད་པས་ཁོ་ཁྲོས་སོང་
། གོང་དུ་སླེབ་པ་དང་ཉེས་པ་ལ་གཏུགས་
སྐད; ཡང་དུས་ཕྱིས་མི་ཆེན་ནེ་གུ་ཏ་ཞེས་བྱ་བ་གདན་འདྲེན་དུ་བཏང་སྟེ། གོང་མའི་
གསུང་གིས། འུ་ལག་ཁྱེད་རང་གིས་ཚོད་ཀྱིས་ལ་ཞོལ་དུ་ཤོག །གཞན་གང་གིས་ཀྱང་ཨུ
རྒྱན་པག་ཤིའི་འུ་ལག་ཚོད་མ་འཛིན། ཞེས་གསུངས་པའི་ལུང་བྱོན་པ་ལ། རྗེ་གྲུབ་ཐོབ་
རིན་པོ་ཆེའི་ཞལ་ནས། སྔོན་རྡོ་རྗེ་གདན་དུ་མི་དཀར་པོ་གཅིག་ན་རེ། དུས་ཕྱིས་
ཧོར་གྱི་རྒྱལ་པོས་ཁྱེད་གདན་འདྲེན་ཡོངས་པར་འགྱུར་གྱིས། དེའི་གསུང་མ་གཅོག་
ཅིག རྒྱལ་པོ་དེ་ནི་བསོད་ནམས་ཚད་མེད་པ་དང་ལྡན་པས་རྡོ་རྗེ་གདན་གྱི་མཆོད་
རྟེན་དཔག་ཏུ་མེད་པ་འདི་རྣམས་ཀྱང་རྒྱལ་པོ་དེས་བཞེངས་པ་ཡིན་གསུང་པ་
གཅིག་ཏུ་བྱུང་གསུང་
། མི་དེ་སྤྱན་རས་གཟིགས་དབང་ཕྱུག་ཏུ་འདུག །ད་ནི་ན་སོ་རྒས་
ཀྱང་འགྲོ་བ་ཡིན་གསུང་
།
ཡང་རྗེ་གྲུབ་ཐོབ་རིན་པོ་ཆེའི་ཞལ་ནས། ངའི་གདན་དཀར་པོ་གཅིག་ནམ་
མཁའ་ལ་ཤར་ཕྱོགས་ན་མར་སོང་། མི་འགའ་ཞིག་འདུག་པ་ལ་སྟན་འདི་གར་འགྲོ་བ་
ཡིན་བྱས་པས་རྒྱ་ཡུལ་དུ་འགྲོ་བ་ཡིན། ད་སང་བོད་ད་ཙམ་འདིར་འཁོར་ནས་འོང་
ཟེར་བ་བྱུང་
། སང་བོད་ད་ཙམ་འདིར་སླེབ(སླེབས)ནས་ཡོང་བ་ཡིན་ལྟོས་ལ་གྱིས་
ཤིག་གསུང་
།
ཆུ་ཕོ་འབྲུག་གི་ལོ་དགུང་ལོ་བདུན་བཅུ{དྲུག་ཅུ}རྩ་གསུམ་པ་ལ་ཞབས་ཏོག་
པ་དགུ་བཅུ་རྩ་བདུན་ཙམ་དང་ལམ་ཐམས་ཅད་དུ་ཤ་མི་གསོལ་བར་མཛད་ནས་བྱོན་
པས༑ གདན་ས་ཆེན་པོ་ས་སྐྱ་པ་ཐམས་ཅད་ཀྱིས་རྫོངས་བ་མཛད་དོ། །འབྱོན་ཁ་དེར་
293



ལོ་པཎ་གྱི་རྣམ་ཐར་ཕྱོགས་བསྒྲིགས།
*
བཙད་པོ་བུ་འདྲེན་ཤི་ནས་ཡི་དྭགས་ཀྱི་སྣང་བ་བར་པ་ཤར་སོང་། སྙིང་རྗེ་གསུངས་ནས་ཐུགས་དམ་མཛད་
པའི་ཞག་གསུམ་ན་མིང་པོ་བདུན་ཚིགས་ཀྱིས་སྐྱེལ་དུ་བྱུང་
། ཡང་དཔོན་དཔལ་ཆེན་ཤི་བའི་རྣམ་ཤེས་སླེབ་
བྱུང་གསུངས་པའི་ཞག་དྲུག་ན་སས་སྐྱ་ནས་བུ་ཆོ་ག་ཞུ་བ་ལ་སླེབ་བྱུང་ཏེ(སྟེ)། དེ་བས་ཞག་ཤས་འགོར་བས་རྒྱུ་
མཚན་གསེར་ཡིག་པ་ལ་བཤད་པས་ཤིན་ཏུ་མོས། )
ལྷ་སར་ཇོ་བོ་ཤཱཀྱའི་ཞབས་དྲུང་དུ། །
ཕེབས་ཚེ་རྒྱལ་བརྒྱུད་ལ་སོགས་དུ་མས་གཏུགས{བཏུད}། །
རྒྱལ་བའི་སྲས་པོ་པདྨ་འབྱུང་གནས་ཀྱི། །
བསྒྲུབས་པའི་ཚེ་ཆུ་འབད་པ་མེད་པར་ཐོན། །
དེ་ནས་ལྷ་སར་ཕྱགས་ཕེབས་པའི་དུས་སུ། ལྷ་སའི་གོང་ཆུ་རགས་ཅན་ན་གདན་
ཕབ་ནས་བཞུགས། དེ་ནས་རྒྱལ་བུ་ཐེ་མུར་པོ་ཀ་དང་སྔོན་འཇའ་ས་སྐྱེད་ཞིང་། གདན་
འདྲེན་གྱི་མི་ཆེན་ཨཉྫི{ཨིན་ཇི}ལག་དང་མཇལ་དུ་བྱུང་
། རྗེ་གྲུབ་ཐོབ་རིན་པོ་ཆེ་ཁྲིའི་
སྟེང་ན་བཞུགས་ནས། དགེ་བའི་བཤེས་གཉེན། མི་དཔོན་སྡེ་པ། གཞན་ཡང་སྐྱེ་བོའི་
ཚོགས་དཔག་ཏུ་མེད་པས་བསྐོར་ནས་གསུང་གླེང་མཛད་པ་ལ། རྒྱལ་པོ་ཐེ་མུར་པ་
སྐུ་རྗེའི་མདུན་དུ་གཞུ་ལ་མཁར་ཤིང་བྱས་ནས་བཞེངས་ཏེ་གསུང་ལ་ཉན་གྱི་གདའ།
དེའི་དུས་ཀྱི་དབུས་པའི་མི་ཕལ་པ་རྒྱུད་མེད་ཀྱི་བསམ་པ་ལ《རྒྱུས་མེད་རྣམས་ཀྱི་སྙིང་
ལམ་ན}། ཨུ་རྒྱན་པའམ་དེ་ག་ཤེད་ཀྱི་རྒྱལ་པོ་ཆེན་པོ་གཅིག་ཡིན་ཡོད་པར་འདུག །
རྒྱལ་པོ་ཐེ་མུར་ལངས་སྡོད་དགོས་པར་འདུག་ཟེར་སྐད། དེའི་དུས་སུ་རྗེ་གྲུབ་ཐོབ་ཆེན་
པོའི་ཞལ་ནས། སྔོན་སློབ་དཔོན་པདྨ་འབྱུང་གནས་ཀྱིས་ཚེའི་བསྒྲུབ་པ་མཛད་པའི་
294



རྣམ་ཐར་བྱིན་རླབས་ཆུ་རྒྱུན།
ཚེ་ཆང་{ཚེ་ཆུ}འོན་ཞང་རྡོའི་རིགས་ལྔ{རི་ལྔ}ལ་བུམ་པ་རེ་རེ་སྦས་ཡོད་པ་ཡིན། དེ་
ནས་བུམ་པ་གཅིག་བཏོན་ནས་རྒྱལ་པོ་ལ་ཕྱག་རྟེན་བྱེད་པ་ཡིན་གསུངས་ནས་འདོན་
དུ་འབྱོན་པར་མཛད་པས། དབུས་པའི་མི་དཔོན་ཨ་ཙ་ར་པག་ཤིས་གུ་རུ་ཆོས་དབང་
གི་སྲས་པོ་ལ་ནོར་མང་པོ་བྱིན་ནས། ཚེ་ཆུ་བུམ་པ་གང་སྔར་བཏོན་པ་ཡིན་ནམ་ཞེས་
གླེང་བ་ལ། མཚལ་བའི་དགའ་བདེ་དཔལ་གྱིས་གསེར་ཡིག་པ་བཏང་ནས། འུ་ཤང་
རྡོའི་ཚེ་ཆུ་ཁྱེད་ཀྱིས་བཏོན་ན། བླ་མའི་ཕྱག་ཏུ་འབུལ་བ་འཐད། གལ་ཏེ་མ་ཕུལ་ན་
ཁོང་པས་ཚེ་ཆུ་འདོན་རྒྱུ་མ་བྱུང་ན་གོང་མས་རྩ་ར་ཡོང་ཞེས་བརྗོད་པས། དེ་ཉིད་ཀྱི་
ནུབ་མོ་ཨ་ཙ་ར་པག་ཤིས་ཚེ་ཆུ་འབུལ་དུ་བྱུང་བས། རྗེ་གྲུབ་ཐོབ་རིན་པོ་ཆེའི་ཞལ་ནས།
ད་ལྟ་ང་ལ་གཏད་པས་མི་ཆོག །ནང་པར་རྒྱལ་བུ་མི་ཆེན་དབུས་པའི་མི་དཔོན་འཛོམས་
པའི་སར་གཏད་པ་དགོས་གསུངས་པས། དེ་བཞིན་བགྱིད་པར་ཞུ་ཞུས་ནས། ནངས་
པར་ཐམས་ཅད་འཛོམས་པ་ལ་ཚེ་ཆུ་དྲུང་དུ་ཕུལ་བས། རྒྱལ་བུ་ཐེ་མུར་པོའི་བཀས་ཨ་
ཙ་ར་པག་ཤི་ལ་ཁྱོད་ཚེ་ཆུ་ཐོན་ནས་འཕྲལ་དུ་གོང་མའི་དྲུང་དུ་མི་སྐྱེལ་བ་ཉེས་པ་
ཅན་ཡིན་པས་ཉེས་པ་འགེལ་བ་ཡིན་ཟེར་བས། རྗེ་གྲུབ་ཐོབ་རིན་པོ་ཆེའི་ཞལ་ནས།
ཚེ་ཆུ་ཐོན་ནས་རྒྱལ་པོས་མ་གསོལ་གྱི་བར་དུ་ཉེས་པ་ཅན་རྣམས་ཉེས་པ་ལས་ཐར་
དུ་འཇུག་པ་དང་། སྲོག་ཆགས་མང་པོའི་ཚེ་སྐྱོབ་པ་དམ་ཚིག་ཡིན་པ་ལ། ཚེ་ཆུ་འདོན་
མཁན་ལ་ཉེས་པ་འགེལ་ན་ང་མི་འགྲོ་གསུངས་ནས་བཀའ་སྐྱོན{བཀྱོན}མཛད་པས་
སྐྲག་ནས། མི་ཆེན་ཨཉྫི{ཨིན་ཇི}ལག་འདར་ཞིང་
། བླ་མ་ཁྱེད་རང་ཡིན་མོད་རྒྱལ་
བུས་མ་ཤེས་པ་ཡིན། དེ་སྐད་མི་གསུང་བ་ཞུ་ཟེར་སྐད།
སྤྲུལ་སྐུའི་གདན་ས་མཚལ་གྱི་གུང་ཐང་དུ། །
295



ལོ་པཎ་གྱི་རྣམ་ཐར་ཕྱོགས་བསྒྲིགས།
ཆེན་པོ་དགའ་བདེས་རྟེན་འབྲེལ་བཟང་པོ་བསྒྲིགས།
ཉི་མ་གཉིས་སུ་བཤེས་གཉེན་ཆེ་གུས(དགུས)བསྐྱལ། །
ཕོད་མདོར་གསེར་ཡིག་པ་ལ་བཀའ་བཀྱོན་མཛད། །
དེ་ནས་སྤྲུལ་སྐུ་ཞང་རིན་པོ་ཆེའི་གདན་ས་གུང་ཐང་དུ་དཔོན་དགའ་བདེ་
དཔལ་གྱིས་གདན་དྲངས་ནས་རྗེ་གྲུབ་ཐོབ་རིན་པོ་ཆེ་གོང་ནས་མྱུར་དུ་ཕྱགས་ཕེབས་
པའི་རྟེན་འབྲེལ་གྱི་ལག་ལེན་དུ། གུང་ཐང་གི་བྱང་ཕྱོགས་ནས་ཤར་ཕྱོགས་སུ་ཐག་
རིང་མོ་ཞིག་ནས། རྗེ་གྲུབ་ཐོབ་རིན་པོ་ཆེ་འཁོར་བཅས་འབྱོན་དུ་བཅུག་ནས་དེ་ནས་
ཆིབས་ཁ་བསྒྱུར་ནས། གསེར་འཕན་ཆེན་མོ་བསྐྱངས{བརྐྱངས}། གདུགས་དང་དར་
ལ་སོགས་པ་རོལ་མོའི་ཚོགས་དཔག་ཏུ་མེད་པ་དང་
། དགེ་འདུན་གྱི་གྲལ་གྱི་ཕྲེང་བ་
ཚད་མེད་པས་བསུས་ནས། བསྙེན་བཀུར་འབུལ་བ་ཞབས་ཏོག་པ་རྣམས་ལ་རྫོང་པ་
ལ་སོགས་པ་བསམ་གྱིས་མི་ཁྱབ་པ་མཛད། དེ་ནས་ཕོད་མདོར་ཐུག་པ་ཉི་མ་གཉིས་
དབུས་པའི་དགེ་བའི་བཤེས་གཉེན་མི་དཔོན་ལ་སོགས་པ་དུ་མས་སྐྱེལ་ཐུང་བྱས་སོ། །
ཕོད་མདོར་ཕྱགས་ཕེབས་པའི་ཚེ། ཆུ་མིག་པའི་མི་དཔོན་སྤྱང་ཀི་དོན་རིན་
ཞེས་བྱ་བས་ནང་སོའི་རྩིས་མ་འཕྲོད་པར་ཉེས་པ་ལ་ཤོར་བ་ཞིག་དྲུང་དུ་འོངས་ནས་
སྐྱབས་ཞུས་ནས་གོང་དུ་འགྲོ་བར་ཆས་པ་ལ་ས་སྐྱ་ནས་སྐོར་མོ་བཙུགས་པའི་གསེར་
ཡིག་པ་བདུན་གྱིས་སླེབ(བརྡས}ནས། སྤྱིར་ཡང་གོང་དུ་མི་རྟགས་ཅན་ཧྲུག་གེ་བ་
འགྲོ་བ་ཡིན། འགྲོན་མགོན་ཆོས་ཀྱི་རྒྱལ་པོ་ཁུ་དབོན་བཤེགས་རྩ(ཙ)ན། སྐུ་འཁོར་
ལ་འཚམ་པ{འཚམ་ཐང}བྱས་པའི་མི་རྟགས་ཅན་མིན་པ་རྒྱལ་པོའི་འཇའ་མོ་ལ་
གཟན་པས་མི་འགྲོ་བ་ཡིན། ཁྱད་པར་དུ་ཡང་ཁྲི་དཔོན་ནག་ཅན་འདི་ཁྱེད་ཀྱིས་མི་
296



རྣམ་ཐར་བྱིན་རླབས་ཆུ་རྒྱུན།
འཁྲིད་པ་ཞུ་ཟེར་བ་ལ། རྗེ་གྲུབ་ཐོབ་རིན་པོ་ཆེའི་ཞལ་ནས། ཁྱེད་ཀྱིས་གླེང་བ་ལ་ངས་
ཉན༑ ངས་བསྡད་པས་ཆོག་གསུང་། དེ་ནས་གསེར་ཡིག་པ་དེ་ལ་བཀའ་བཀྱོན་མང་
པོ་མཛད་པས། གསེར་ཡིག་པ་རང་ལོག་ན་སོང་སྐད། རྟག་རླུང{སྟག་ལུང}པའི་
དབོན་པོ་སྔར་འགྲོ་མགོ་ཆོས་ཀྱི་རྒྱལ་པོའི་དྲུང་དུ་མཇལ་བ་དེ། དེ་དུས་རིན་པོ་ཆེ་
པ་ལ་བཞུགས་པས། བསུ་བ་དང་བསྙེན་བཀུར་འབུལ་བ་བསམ་གྱིས་མི་ཁྱབ་པ་མཛད་
དོ; །
མདོ་ཁམས་རི་བོ་ཆེ་ལ་སོགས་པ། །
{མདོ་ཁམས་ཕེབས་ཚེ་རི་བོ་ཆེ་པ་སོགས། །
དད་པའི་སྟོབས་ཀྱིས{ཅན}དགེ་བའི་བཤེས་གཉེན་དང༌
། །
སྐྱེ་བོའི་ཚོགས་རྣམས་ཆོས་དང་ཟང་ཟིང་གིས། །
བརྩེ་བ་ཆེན་པོ་དེས་ནི་ལེགས་པར་བསྐྱངས་སོ། །
་ཁམས་
(འདམ་དུ་ཕེབས་ལ་ཁད་ཆིབས་ཐེན་མཛད་ནས་ཨེན་ཅིག་བཞུགས། ས་འབོས་ཤིག་ལ་འདི་ན་མར་བརྐོས་
གསུང་། བརྐོས་པས་ཟང་གི་རིལ་བ་ཆེན་པོ་གཅིག་ནས་དོང་རྩེ་མང་དག་ཅིག་བྱུང་བས། དེ་རིང་མདོ་
པའི་ལྷ་འདྲེ་རྣམས་ཀྱི་བསུ་བ་བྱུང་། འདི་ཚན་གཅིག་གི་ཕྱག་རྟེན་དུ་འདུག་གསུང་། )དེ་ནས་མདོ་ཁམས་
སུ་ཕྱགས་ཕེབས་ཚེ་སྟག་ལུང་པའི་དབོན་པོ་རི་བོ་ཆེ་པ་དེས་རྒུན་ཆང་ལ་སོགས་པའི་
སྟོན་མོ་ཕུན་སུམ་ཚོགས་པ་དང་
། ཆིབས་ཆིབས་རོལ། ན་བཟའ་བཟང་པོ་ཕྲུགས་སུ་
སྦྱར་བ་མཛད་དེ། སྐྱེ་བོ་ཚོགས་རྣམས་ལ་ཆོས་དང་ཟང་ཟིང་གིས་ཚིམ་པར་མཛད་དོ། །
བསོད་ནམས་སྟོབས་ཅན་རྒྱལ་པོས་བཀའ་བསྩལ་ནས། །
297



ལོ་པཎ་གྱི་རྣམ་ཐར་ཕྱོགས་བསྒྲིགས།
ཤིང་ཀུན་ལ་སོགས་མཁར་ཡིག(དམིག}རྣམས་སུ་ནི། །
ལམ་འཕྲང(སྲང}ཕྱགས་ཤིང་མོལ{ཡོལ}བས་ལེགས་པར་བརྒྱན། །
མཛེས་པའི་མཆོད་པའི་ཚོགས་ཀྱིས་སྔོན་བསུའོ། །
དེ་ནས་ཤིང་ཀུན་ཏུ་ཕྱགས་ཕེབས་པའི་ཚེ
། རྒྱ་ནག་གི་ལུགས་ཀྱི་བསུ་བ་ལེགས་
པོ་དང་། སྟོན་མོ་བཟང་པོ་བྱས། གན་མཛོད་ནས་གོས་དར་གྱི་ན་བཟའ་བཟང་པོས་
དཔོན་སློབ་ཐམས་ཅད་ཀྱི་ན་བཟའ་སྤོས་ནས། གོང་མའི་ལུགས་ཀྱི{གོང་མའི་ལུང་
གིས}འདིར་ཆུ་སྙོམས་ཤིང་ཞག་ཉི་ཤུའམ་ཟླ་བ་གཅིག་བཞུགས་པར་ཞུས་པ་ལ{ཟླ་
ཕྱེད་དམ་ཞག་ཉི་ཤུ་ཙམ་བཞུགས་པར་ཞུ་གསུང་པ་ཡིན། དེའི་བར་དུ་ངེད་ཀྱིས་
ཞབས་ཏོག་སྒྲུབ་པ་ཡིན་པས་བཞུགས་པར་ཞུ་ཞེས་ཞུ་བ་བྱས་པས།}མ་བསན་པར་
ཞག་གསུམ་ལས་མ་བཞུགས། གཟིམས་སྦྲ་ཆེན་མོ་དང་
། ཐབ་ཆ་བྱིན་དང་། ཞབས་
ཏོག་པ་རྣམས་དང༌
། བོད་ཀྱི་གོས{ཞབས་ཏོག་པ་རྣམས་ཀྱི་བོད་ཀྱི་གོ་ལག}རྣམས་
དེར་བཞག་ནས། འཇའ་མོ་གཉིས་གཉིས་ཉི་མ་རེ་ལ་སྤྱད{བཅད}ནས་བྱོན། དེའི་ཚེ་
རྗེ་གྲུབ་ཐོབ་རིན་པོ་ཆེའི་ཞལ་ནས། ཞབས་ཏོག་པ་རྣམས་ལ་བོས་ནས་འདི་གསུངས།
ལོངས་སྤྱོད་ལ་འདུན་པ་ཅུང་ཟད་ཙམ་ཡང་མི་བཏུབ། གལ་ཏེ་འདོད་པ་བྱས་ན་འདོད་
པའི་མདའ་དུག་ཁོང་དུ་ཞེན་ནས་གནས་སྐབས་དང་མཐར་ཐུག་གི་བདེ་ལེགས་ཐམས་
ཅད་ཀྱི་སྲོག་དང་བྲལ་བ་ཡིན་གསུང་
།
གོང་མས་བཀའ་བསྩལ་བའི་ཕྱིར་ཤིང་ཀུན་མན་ཆད་ཀྱི་མཁར་མིག་ཐམས་
ཅད་ཀྱི་སྲང་ཁ་རྣམས་ལེགས་པར་ཕྱགས་དར་བྱས་ཤིང༌
། སྲང་གའི་གཡས་གཡོན་
ཐམས་ཅད་ཡོལ་བས་ལེགས་པར་བརྒྱན། སྒོ་རྩ་སོ་སོ་ནས་ཁྲོ་ཟངས་ཆེན་པོ་བཙུགས་
298



རྣམ་ཐར་བྱིན་རླབས་ཆུ་རྒྱུན།
པའི་ནང་ན་བདུགས་སྤོས་ཀྱི་བྱེ་བྲག་ཐ་དད་པ་བཀོད། མཁར་མིག་སོ་སོའི་མི་རྣམས་
ཀྱིས་མཛེས་པའི་གོས་ཀྱིས་བརྒྱན་པ། རྩེད་འཇོ་སྣ་ཚོགས་ཀྱིས་བསུ་ཞིང་བསྐྱེལ་བར་
བྱས༑ ཁྱད་པར་དུ་ཐོལ(ཐེ་སེ}འཇའ་མོར་ཕྱགས་ཕེབས་པའི་ཚེ། ཆོས་པའི་དགེ་འདུན་
རྣམས་ཀྱིས་གྲལ་གྱི་ཕྲེང་བ་དང་
། བོན་པོའི་བཙུན་པ་ཧྭ་ཤང་རྣམས་ཀྱི་ཕྲེང་བ་དང་
།
རྒྱལ་པོ་ཡབ་ཡུམ་འཁོར་དང་བཅས་པའི་གཟུགས་བརྙན་བྱས་པའི་གྲལ་གྱི་ཕྲེང་བ་སྟེ།
དེ་ལྟར་གྲལ་གྱི་ཕྲེང་བ་གསུམ་གྱིས་བསུ་བར་བྱས་སོ། །
གདན་འདྲེན་པའི་ཧོར་རྣམས་ཀྱི་བསམ་པ་ལ། གལ་ཏེ་རི་བོ་རྩེ་ལྔ་གཟིགས་
ནས་དེར་བྱོན་གྱིས་དོགས་ནས་ཕན་ཚུན་ཁ་ཅིག (ཁ་ཏ}བྱས་ཏེ་གསང་བ་ལས།
རྩེ་ལྔ་གཟིགས་པའི་ལ་ཐོག་ཏུ་འཛེགས་མ་ཐག་བྱང་ཕྱོགས་ཐང་(ལྷོ་ཕྱོགས་ཐག}རིང་
པོ་ན། འཇམ་དཔལ་དབྱངས་ཀྱི་ཕོ་བྲང་རི་བོ་རྩེ་ལྔ་དེ་ཡོད་པར་མཁྱེན་ནས། འོ་ཐ་
གིར་རི་བོ་རྩེ་ལྔ་བྱུང༌
། (ཁྱོད་ད་ལན་བྱེད་མི་དགོས་ལམ་མི་འོང་གསུང་།) ཕྱག་ཚོལ་ཅིག་གསུང་།
ཆིབས་ལས་གཞོལ་ནས་ཡན་ལག་བདུན་པ་མཛད། རི་དེ་ལ་སྤྱན་མི་འཛུམ་པར་
གཟིགས་ཤིང་། ཡུན་རིང་པོར་གཟིགས་ནས། གདན་འདྲེན་པའི་ཧོར་རྣམས་ལྷག་པར་
དད་པར་གྱུར་ནས་པུས་མོ་ཡང་ཡང་ས་ལ་བཙུགས་ནས་ཞབས་སྤྱི་བོར་བླངས་སོ། །
ཕོ་བྲང་ཆེན་པོ་ཤངས་མདོར{ཤང་དོར}ཕེབས་ཚེ་མི་ཆེན་རྣམས་ཀྱིས་མདུན་
བསུ་སྒོ་བ་རྣམས་ཀྱིས་ལམ་བསལ་ནས། །
མི་ཡི་དབང་པོས་ཁེངས་སྐྱུངས་ཏེ {ཁེངས་བསྐྱུངས་དེ་ཚེ་བཀྲ་ཤིས་གསོལ་ཚེ}
ལྷུང་བ་བྱིན་རླབས་སྟོབས་ཀྱིས་བསལ། །
ཚེ་དབང་མཛད་ཅིང་དགེ་བའི་བཤེས་དང་མི་ཆེན་དུ་མ་དབང་དང་ལྡན་པས་
299



ལོ་པཎ་གྱི་རྣམ་ཐར་ཕྱོགས་བསྒྲིགས།
ཚིམ་པར་མཛད། །
དབང་ཕྱུག་རྩ་ཡི་རྒྱུ་བ་མཁྱེན་ཏེ་ལོངས་སྤྱོད་དུ་མ་མི་གཙང་བ་ལྟར་དོར་ནས་
བྱོན༑ །
དེ་ནས་ཕོ་བྲང་ཆེན་པོར་ཆགས་ཕེབས་ཁར། ཉི་མ་ཕྱེད་ལམ་དུ་མི་ཆེན་རྣམས་
ཀྱིས་རིམ་པ་དུ་མར་བྱས་ནས་སྡུན་བསུའོ། །དེ་ནས་བླ་མཆོད་རྣམས་ལ་སྔོན་ལ་གནས་
མལ་སྤྲད་ནས། དེ་ནས་ཞག་ཁ་ཡར་ན་ཅི་རིགས་པར་མཇལ་ཁ་མཛད་པ་ལ། རྗེ་གྲུབ་
ཆེན་རིན་པོ་ཆེ་དཔོན་སློབ་ཐམས་ཅད་རྟ་ལ་མ་བབས་པར་ཕོ་བྲང་གི་སྒོ་རྩར་བྱོན་
ཟེར་ནས་དེ་བཞིན་བྱོན་ནོ། །
སྟག་གཟིག་ལ་སོགས་པའི་སྒོ་སྲུང་ཡོད་པ་ཐམས་ཅད་སྦས་ནས་མི་མཐོང་བར་
བྱས༑ ཧོར་དང་སོག་པོ་ལ་སོགས་པའི་སྒོ་སྲུང་རིམ་པ་མང་པོ་རྣམས་ཀྱང་ཕྱི་ནང་གི་
སྒོ་སྲུང་གཉིས་མ་གཏོགས་པ་རྣམས་མི་མངོན་པར་བྱས་ཏེ། རྒྱལ་པོ་ཆེན་པོའི་དྲུང་དུ་
མཇལ་ལོ། །དེའི་ཚེ་སྔར་རྒྱལ་པོ་གསེར་གྱི་ཁྲི་ཆེན་པོ་ལ་བཞུགས་པ་ལས། ཁྲི་ཆུང་ངུ་
ཞིག་ལ་བཞུགས་ནས་འདུག་པ་ལ། གསུང་སཾ་སྐྲ་ཏའི་གདངས་ཀྱིས་བཀྲ་ཤིས་ཀྱི་ཚིགས་
སུ་བཅད་པ་མཛད་ནས། ཚེ་ཆུ་རྒྱལ་པོའི་ཕྱག་ཏུ་ཕུལ། གོང་མའི་གསུང་མ་བྱོན་པར་
གདན་ལ་བཞུགས་སུ་མེད་པ་ལ། རྗེ་གྲུབ་ཆེན་རིན་པོ་ཆེ་ནི་གསུང་གླེང་མཛད་པའི་
འཕྲོ་ལ། ང་རྐེད་པ་ན་བར་འདུག་གསུངས་ནས་གདན་བཤམ་པ་ལ་བཞུགས་པས།
རྒྱལ་པོ་ཆེན་པོ་བཞད་ཅིང་། དྲུང་ན་ཡོད་པའི་མི་ཆེན་རྣམས་ཧ་ལས་ནས་ཁ་ལ་ལག་
པ་བཀབ་ནས་གདའ་སྐད།
དེ་ནས་རྒྱལ་པོ་ཆེན་པོའི་བཀས་པག་ཤི་ཁྱེད་ཀྱི་སྙན་པ་སྔ་མོར་ཐོས། དེ་སྟོབས་
300



རྣམ་ཐར་བྱིན་རླབས་ཆུ་རྒྱུན།
ཀྱིས་ངས་གདན་འདྲེན་པ་མང་དུ་བཏང་བ་ཡིན་ནའང་
། ད་བར་དུ་མི་འབྱོན་པ་ཅི་
ཡིན་གསུངས། རྒྱལ་པོ་ཆེན་པོ་ཕྱག་གཡས་པ་ཤལ་ཞིང་ལྟུང་། ཞབས་གཉིས་ཀ་ལ་ཡང་
དྲེག་ནད་ཀྱིས་འཁུམས་ཞིང་ལྷུང་ཟུག་འདུག་པ་ལ། རྒྱལ་པོ་ཆེན་པོའི་གསུང་གིས་
ངའི་རྐང་ལག་འདི་རྣམས་ལ་ཟུག་ངུ་ཆེན་པོ་ཡོད། སྔར་ཡང་བན་དེ་སྔགས་པ་ཟིན་
ཤིང་ལ་སོགས་པ་ཅི་ཙམ་གྱིས་ཐབས་སྣ་ཚོགས་བྱས་ཀྱང་ཕན་པ་མ་བྱུང་
། པག་ཤི་ཁྱོད་
ལ་ཕན་པའི་ཐབས་ཡོད་དམ་ཞེས་གསུངས། རྗེ་གྲུབ་ཆེན་རིན་པོ་ཆེས་གཟིགས་ནས་
འདི་གསུངས། རྒྱལ་པོ་ཆེན་པོ་ཁྱེད་ཀྱི་ཕྱག་འཁུམས་པ་འདི། སོག་པ་དང་དཔུང་
པའི་འབྲེལ་མཚམས་ན་འདབ་མ་བཅུ་དང་ལྡན་པའི་འཁོར་ལོ་ཡོད། དེར་རྩིབས་
{ཚིགས}ཀྱི་ཆུ་སེར་འདུས་པ་ཡིན། འདི་ལ་དབྱུག་པ་དང་ཁབ་ཚེག་གིས་ཁྲག་ཕྱུངས་
ན་ཕན་གསུངས་པས། གོང་མའི་གསུང་གིས་དབྱུག་པ་དང་ཁབ་ཚེག་གྱིས་གསུང་།
དེར་དབྱུག་པ་མཛད་པས་དེ་མ་ཐག་ཕྱག་སྤྱི་བོའི་སྟེངས་སུ་སྐྱེལ་ཐུབ་པ་ བྱུང་།
ཁབ་ཚེག་མཛད་པར་བྱས་པས། དྲུང་གི་མི་ཆེན་མང་པོས་ཐབས་ཅིག་ཏུ་པུས་མོ་
བཙུགས་ནས། ཇིང་གིན་གན་གྱི་བརྒྱུད་པ་ལ་སྔར་ཡང་མཚོན་རྩེ་བཙུགས་པའི་དཔེ་
མེད་པས། མི་མཛད་པར་ཞུས་པས། རྗེ་གྲུབ་ཐོབ་རིན་པོ་ཆེའི་ཞལ་ནས་མི་ཆེན་རྣམས་
ལ་བཀའ་བཀྱོན་མཛད་དེ། དེས་ན་རྒྱལ་པོ་ཆེན་པོ་སྐུ་ཁམས་ལ་ཕན་པའི་ཐབས་ནི།
ཁྱེད་རྣམས་ཀྱིས་བྱེད་དུ་མི་འཇུག་པར་འདུག །ང་ཡང་འགྲོ་བ་ལ་སོགས་པ་མང་དུ་
གསུངས་པས། གོང་མའི་གསུང་གིས། ངས་ཁྱེད་གསེར་ཡིག་པ་ལ་བོས་པ་མིན། བླ་
མཆོད་ལ་གདན་དྲངས་པ་ཡིན་མོད། བླ་མ་ཆོས་ཀྱི་རྒྱལ་པོའི་ཤེལ་གྱི་ཐམ་ཁ་ཡང་
ཁྱེད་ལ་གཏོད་པ་ཡིན། དེ་མ་ཐག་ཡར་འབྱོན་མི་གསུང་པར་ཞུ་ཞེས་ཞུས་གསུངས་པས
{སླེབས་མ་ཐག་འགྲོ་ཟེར་བ་ཅི་ཡིན་གསུངས}། རྗེ་གྲུབ་ཐོབ་རིན་པོ་ཆེའི་ཞལ་ནས།
301



ལོ་པཎ་གྱི་རྣམ་ཐར་ཕྱོགས་བསྒྲིགས།
ང་གསེར་ཡིག་པ་ཁོ་ན་ཡིན། རྒྱལ་པོ་ཆེན་པོ་ཁྱེད་ལ་སྤྱན་རས་གཟིགས་དབང་ཕྱུག་
གིས་རོ་བཅུད་ཀྱི་གདམས་པ་དང་
། པདྨ་འབྱུང་གནས་ཀྱི{ཀྱིས}ཚེ་ཆུ་སྐྱེལ་དུ་བཏང་
བ་ཡིན། ང་གསེར་ཡིག་པ་ཡིན་གསུངས་པས། གོང་མ་ཅང་མི་གསུང་པར་གདའ་སྐད།
གོང་མའི་ཕྱག་ན་རྒྱལ་བ་ཤཱཀྱ་ཐུབ་པའི་དབང་པོའི་ཚེམས་མཆེ་བ་བཞུགས་པ་
ལ་སྐུ་ཁྲུས་གསོལ། རིན་པོ་ཆེ་སྣ་ཚོགས་ཀྱི་ན་བཟའ་ཕུལ། དེའི་དུས་སུ་བླ་མཆོད་ཁ་
ཅིག་གིས། རྒྱལ་པོ་ཆེན་པོའི་སྙན་དུ་ཨུ་རྒྱན་པས་ཆོས་མི་ཤེས་ཟེར་བ་དང་
། སྨྱོན་པ་
ཡིན་ཟེར་བ་དང་། ཁ་ཟས་མི་ཚུད་ཟེར་བ་དང་། ཟོག་པོ་ཡིན་ཟེར་བ་དང་
། སྤྱོད་པ་
རྩིང་ཟེར་བ་ལ་སོགས་པ་གསོལ་བས། གོང་མའི་ཞལ་ནས། ཆོས་ཁྱོད་ཀྱིས་ཤེས་པ་
ཐམས་ཅད་ནི་ཁོས་ཤེས་པར་འདུག །ཁོས་ཤེས་པ་མང་པོ་ཁྱོད་ཀྱིས་མི་ཤེས་པར་འདུག །
ཁ་ཟས་མི་ཚུད་པ་ལ་ཟས་སྣ་ཚོགས་མི་གྲོད་པོ་ཆེ་ལྔའི་ཟ་མ་གསོལ་བར་འདུག་གསུང་
།
1 ཨུ་རྒྱན་པ་ཁ་ཟས་མི་ཚུད་པར་འདིར་ཡུན་རིངས་ན་སྐམ་ནད་ཀྱིས་ཚེ་བསྟུངས་པར་
འདུག་སྙམ་དུ་བྱུང་བས། དེ་བདེན་རྫུན་གཟིགས་པའི་ཆེད་དུ་རྒྱ་ནག་གི་ཞལ་ཟས་
ཟས་དུ་
མའི་སྟོན་མོ་མཛད། རྗེ་གྲུབ་ཐོབ་རིན་པོ་ཆེ་པས་མང་པོ་གསོལ་བས། གོང་མའི་
གསུང་གིས། ཨུ་རྒྱན་པ་ཁ་ཟས་མི་ཚུད་པ་དེས་དེ་རིང་གྲོད་པོ་ཆེ་ལྔའི་ཟ་མ་ཟོས་སོ་
གསུང་།
དེ་ནས་གོང་མ་སྐུ་ཚེ་ཟད་འདུག་པ་མཁྱེན་ནས། རྗེ་གྲུབ་ཐོབ་རིན་པོ་ཆེའི་ཞལ་
ནས་མི་ཆེན་རྣམས་ལ་འདི་གསུངས། སྤྱིར་མིའི་ལུས་ལ་ལྟེ་བ་ན་དུས་སྦྱོར་རྩ་འདབ་
བཅུ་གཉིས་ཡོད་པ་ལ་རླུང་འཕོ་བ་བཅུ་གཉིས་རྒྱུ་བ་ཡིན། གོང་མའི་སྐུ་ལ་རླུང་འཕོ་
བ་གསུམ་ལས་མེད། དུས་སྦྱོར་ཀྱི་རྩ་དགུ་སྐམས་པ་ཡིན། སྤྱན་རས་གཟིགས་ཀྱི་རོ་
1 (འདི་ནས་གནའ་དཔེ་མི་འདྲ་བ་དག་ཏུ་ལྡེབ་འགའ་གོ་རིམ་མི་མཐུན་པ་བྱུང་མོད། དེ་དག་ཞིབ་པར་བསྡུར་ནས་གནའ་དཔེ་བྲིས་མ་གཅིག་ལྟར་བཀོད་ཡོད།)
302



རྣམ་ཐར་བྱིན་རླབས་ཆུ་རྒྱུན།
བཅུད་དང་། པདྨ་འབྱུང་གནས་ཀྱི་ཚེ་ཆུ་འདི་ཡང་འཕྱིས་འདུག །ང་ཡང་སྤྱོད་པ་རྩིང་
།
ས་སྐྱ་པ་འདི་ཡང་བྱེད་པ་ངན། ཁྱད་པར་འདིར་སྡོད་པའི་སྡིག་ཟས་སྡིག་ཆུ་འདི་ཁོ་
ན་ལ་ལོངས་སྤྱོད་པ་འདི་བློ་ལ་མི་རན་པས། ང་ཡར་འགྲོ་བའི་ཞུ་བ་བྱེད་པ་ཡིན་པས།
ཁྱེད་རྣམས་ཀྱིས་ཀྱང་ཞུ་གྲོགས་ཀྱིས་གསུང་།
དེ་ནས་ཞུ་བ་ནན་ཆེར་ཡང་ཡང་བསྐུལ་བས། གོང་མའི་གསུང་གིས་ཅི་ནས་མི་
གསན་ན་དེ་ཚུགས་བྱེད་པ་ཡིན། རོ་བཅུད་ཀྱི་ཕྱག་ལེན་དེ་ཉིད་མི་གཉིས་ལ་ལེགས་
པར་བསླབ་པར་ཞུ་གསུང་། དེར་ཐུགས་དགྱེས་ཏེ་རོ་བཅུད་ཀྱི་ཕྱག་ལེན་ཟུ་གུ་ཆེ་
སངས་རྒྱས་རིན་ཆེན་དང་མི་ཆེན་པོ་ཤོག་གུ་ལ་ལེགས་པར་བསླབས། རྒྱལ་པོ་ཆེན་པོ་
བུ་དང་བཅས་པ་ལ་ཚེ་དབང་མཛད་དོ། །
གོང་ནས་ལོངས་སྤྱོད་ཤིང་རྟ་ལ་ཁ་བསགས་ཞེས་བྱ་བ་གསེར་དངུལ་བྲེ་ཆེན་
དང་༑ གོས་དར་དང་ན་བཟའ་སྣ་ཚོགས་ཀྱིས་ཤིང་རྟ་བཀང་བ་གོང་མས་གསུམ།
རྒྱལ་བུ་གཉིས་ཀྱིས་རེ་རེ་ཕུལ་བ་ལ། མི་ཆེན་ལ་སོགས་པ་ཐམས་ཅད་ཀྱིས་འདི་ཙམ་
གྱི་ནོར་འུ་ལག་གིས་མི་བཅོག །ཐབས་ཇི་ལྟར་དྲག་ཅེས་ཕན་ཚུན་ལྐོག་ཏུ་གླེང
སྐད་དེ། རྗེ་གྲུབ་ཐོབ་རིན་པོ་ཆེའི་ཞལ་ནས། ང་ལ་ནོར་གྱིས་དགོས་པ་མེད། ནོར་
འདོད་ནས་འདིར་འོངས་པ་མིན་ཞེས་གསུངས་ནས་མ་བཞེས་པ་ལ། གོང་མའི་ཞལ་
ནས༑ རྣལ་འབྱོར་པ་བསྒྲུབ་པ་བརྙེས་པ་རྣམས་ལ་མི་དགོས་ཀྱང་
། ཁྱེད་ཀྱི་འཁོར་
བན་དྷེ་རྣམས་ཐག་རིང་པོ་ནས་ཁྱེད་ལ་ཡང་བསམས་པ་དང༌། ང་ལ་ཡང་བསམས་
ནས་འོང་ཡིན་མོད། འདི་རྣམས་ལ་བྱིན་པས་ཆོག་གསུང་
། རྗེ་གྲུབ་ཐོབ་རིན་པོ་ཆེ་
ཞལ་ནས། ངའི་འཁོར་འདི་རྣམས་ཀྱང་བྱ་བཏང་འབའ་ཞིག་ཡིན། ཆོས་བྱེད་ན་ང་
ཡིས་མཚོ(འཚོ)བ་འབྱོངས(སྦྱོར}། གལ་ཏེ་ཆོས་མི་བྱེད་ན་གོང་མའི་ལོངས་སྤྱོད་ཆུད་
303



ལོ་པཎ་གྱི་རྣམ་ཐར་ཕྱོགས་བསྒྲིགས།
སྡེ་
གསོན་པ་ཡིན་གསུངས་ནས་མ་བཞེས་སོ། །
ཡང་རྗེ་གྲུབ་ཐོབ་རིན་པོ་ཆེས་འདི་གསུང་། ལར་ང་ནོར་འདོད་ན་རྒྱུད་སྡེ་རིན་
པོ་ཆེའི་གདམས་པས་གསེར་འགྱུར་རྩི་དང་
། དངུལ་ཆུ་ལས་དངུལ་བྱེད་པ་དང་
།
གཤའ་ཚེ་ལས་དངུལ་བྱེད་པའི་ལག་ལེན་ཤེས། དེའི་ཕྱིར་ཡང་ཁྱེད་ཀྱི་ལོངས་སྤྱོད་ལ་
ལྟོས་མི་དགོས་གསུང་
། གོང་མའི་གསུང་གིས། དེ་ལྟ་བུའི་གདམ་ངག་གི་ལག་ལེན་
ཞིག་སྟོན་པར་ཞུ་གསུངས་པས། གཤའ་ཚེ་དཀར་པོ་ལས(ལ)དངུལ་དུ་བྱས་ནས་
གཟིགས་སུ་ཕུལ་བས། ཤིན་ཏུ་ངོ་མཚར་བར་འདུག །ངའི་མཛོད་ཆུད་འཛའ་བས་མི་
ཆེན་རྣམས་ལ་མ་སྟོན་གསུང་
། དེ་ནས་མི་ཆེན་མང་པོ་ལ་བདེ་མཆོག་གི་དབང་བསྐུར་
ཅིག་མཛད་དེ། ཕོ་བྲང་ཆེན་པོར་ཟླ་བ་ཕྱེད་དང་གཉིས་ལས་མ་བཞུགས(དེའི་ཚེ་ཞིང་གི་
མི་ཆེན་གཅིག་གི་མནའ་མ་ལ་བུ་མ་ཐོན་པར་ཤི་ལ་ཐུག་སྟེ་ཅི་བྱས་ཀྱང་མ་ཕན་པར་གོང་མ་ལ་ལུང་ཞུས་ནས་
མངལ་ལ་གནོད་པའི་མ་མོའི་གཏོར་མ་གཅིག་བུད་མེད་དེའི་སྟེང་དུ་བཞག་པས་བུ་སྐྱེས་ཏེ། འབུལ་བ་དང་བསྙེན་
བཀུར་བཟང་པོ་བྱས། དེའི་ཚེ་མི་ཆེན་གྱི་བུ་དེ་ལ་ཁྱོད་ཀྱིས་ང་ངོ་ཤེས་སམ་གསུང་
། མ་ཤེས་ལགས་ཟེར། ཁྱོད་རྒྱུ་
གར་དུ་ངའི་ནུ་བོ་ཡིན། ཕ་མ་དང་ནོར་རྫས་ཉེ་འབྲེལ་འདི་ལྟ་བུ་ཡོད་ཅེས་གསུང་སྟེ། ཐུགས་བཅུག་ནས་ལྟ་
སྟངས་མཛད་པས་ཁོས་སྐྱེ་བ་དྲན་ནས། མགོ་ས་ལ་རྡེབ་ཅིང་ཕྱག་འཚལ་ནས་ཞབས་ལ་འཇུས་ཏེ་དུས། ང་བླ་
མའི་ཕྱགས་ཕྱིར་འགྲོ་ཟེར་བ་ལ་ཕས་ང་སོད་ལ་རྒྱུག་ཟེར་ནས་མ་བཏང་ངོ༌། །) པར་རྒྱལ་པོའི་ལུང་དང་
ལོངས་སྤྱོད་ཐམས་ཅད་མ་བཞེས་པར་བྱོན། གོང་མའི་དྲུང་ནས་ཀྱིས་མི་ཆེན་ནོ་ཀ་
ཞེས་བྱ་བ་སྐྱེལ་དུ་བཏང་ངོ༌། །
དེའི་དུས་སུ་དག་པའི་འཁོར་གྱི་རྣལ་འབྱོར་གྱི་དབང་ཕྱུག་རྣམས་ལ་ལོངས་
སྤྱོད་ཀྱི་ལྟོས་
པ་ཅུང་ཟད་ཀྱང་མི་མངའ་ཡང་
། འཁོར་ཕལ་པ་འགའ་ཞིག་ལོངས་སྤྱོད་
མ་བཞེས་པ་ལ་ཆགས་ཤིང་སྲེད་པར་གྱུར་པས། ལོག་རྟོག་དང་བསྐུར་བ་འགའ་རེ་བྱས་
304



རྣམ་ཐར་བྱིན་རླབས་ཆུ་རྒྱུན།
པས་དམ་ཚིག་གི་སེལ་དུ་གྱུར་ནས་བསྙུང་པའི་ཡམས་ཤིག་བྱུང་ནས་ཁ་ཅིག་གྲོངས་
ཆད་དུ་ཡང་གྱུར། དེའི་ཚེ་སྟོན་པ་ལྗང་ཀུ་ཞེས་བྱ་བ་ལ་སོགས་པ་སྐྱེས་བུ་འགའ(སྐྱེས་
བུ་དམ་པ་ལ་ལས}སྤུར་སྦྱངས་པའི་ཚེ། ཀུན་གྱིས་མཐོང་བར་འཇའ་འོད་ཀྱི་དྲ་བས་
སྟེང་གི་ནམ་མཁའ་མཛེས་པར་བརྒྱན་པ་དང་
། ནམ་མཁའ་ལས་མེ་ཏོག་གི་ཆར་འབབ་
པ་དང་། སླར་ཡང་ཐམས་ཅད་དད་པར་གྱུར་པ་ལགས་སྐད། དེ་ན་ཆ་ཀན་ན་འུར་
ཞེས་བྱ་བར་རྒྱལ་པོ་གདན་འདེགས་པ་དང༌
། ཉི་མ་གཅིག་ལ་ཕོ་བྲང་ཆེན་པོ་ཤངས་
མདོ་ནས་ཕྱག་ཐེགས་ཏེ། ཆ་གན་ན་འུར་དུ་རྒྱལ་པོ་ཆེན་པོ་ལ་ཕྱི་ཕྱག་ལ་བྱོན་པས།
གོང་མ་ཅུང་ཟད་ཐུགས་མ་མཉེས་པའི་ཚུལ་བསྟན་ནས། ཨུ་རྒྱན་དཔག་ཤི་ཁྱོད་ངས་
ཐག་རིང་པོ་ནས་གདན་དྲངས་ནས་བཞུགས་ཞུས་པས་འཕྲུལ་ལ་འགྲོ། ང་ལ་དབང་
བསྐུར་མི་བྱེད་པར་གཞན་ལ་བྱེད། ངའི་ནོར་མི་ལེན་པར་གཞན་གྱི་ནོར་ལེན་ཞེས་
གསུང་། དེར་རྗེ་གྲུབ་ཐོབ་རིན་པོ་ཆེའི་ཞལ་ནས། གསང་བའི་བདག་པོའི་ཏིང་ངེ་
འཛིན་གྱིས་ཟིལ་གྱིས་མནན་ནས། ངས་ཆོས་ཀྱི་རྒྱལ་པོ་རྒྱལ་བ་རྒོད་ཚང་པའི་ཞབས་
ཀྱི་པདྨོ་ལ་གཏུགས་ནས། ད་ལྟའི་བར་དུ་སྣ་ཐག་གཞན་ལ་གཏོད་མ་མྱོང་། སངས་
རྒྱས་ཀྱི་བསྟན་པ་ལ་སློབ་དཔོན་གྱིས་སློབ་མ་དམ་ཚིག་ལ་དགར (སྒོར}བ་ལས། སློབ་
མས་སློབ་དཔོན་དམ་ཚིག་ལ་དགར《སྒོར}བ་མེད། བརྒྱ་བྱིན་མདུན་དུ་བྱུང་ཡང་
མགོ་བོ་བཀས་ནས་གླད་པ་ལྡག་སྙམ་པ་ལས་འཇིགས་སྙམ་པ་མེད། ཅེས་གསུངས་
པས གོང་མའི་དྲུང་ནས་མཆིལ་མ་ཁྲམ་བྱུང་གསུང་{རྒྱལ་པོ་མཆི་མ་ཕྲ་ལ་ལ་འདུག་
གསུངས}། དེ་ནས་འུ་ལག་པ་ལྷག་ཆད་མེད་པར་གནང་། གསེར་ཡིག་པས་གདན་
ས་བྷུད་ཀྲར་ཕྱགས་མ་ཕེབས་ཀྱི་བར་དུ་སྐྱེལ་བ་ལ་བཏང་
། ཧུ་ཐོལ་འཇའ་མོ་ཆེ་ པ{ཧུ་
དོལ་འཇའ་མོ་ཆེ་བར་དུ}ས་ཡུལ་གྱི་མི་དཔོན་རྣམས་ཀྱིས་ལམ་དུ་བར་ཆད་མེད་
305



ལོ་པཎ་གྱི་རྣམ་ཐར་ཕྱོགས་བསྒྲིགས།
པར་སྐྱོལ་ཞེས་པའི་གསུང་མཛད། མི་ཆེན་དཔག་ཏུ་མེད་པ་སྐྱེལ་ཐུང་བྱས་ཏེ་བྱོན་ནོ། །
དེ་ནས་བླ་མཆོད་རྣམས་ལ་ཆ་གན་ན་འུ་{གའུ}ནས་ཞེས་བྱ་བ་རྒྱལ་པོའི་རྒྱུན་
པར་མ་སླེབ་པ་ལྕག་སྒོ་ཐལ་བར་བོས་ནས། གོང་མའི་གསུང་གིས། ཁྱེད་རྣམས་ན་རེ།
ཨུ་རྒྱན་པས་ཆོས་མི་ཤེས་ཟེར་བ་ལ། ཆོས་རྣམས་ཐམས་ཅད་ནི་ཁོས་མི་ཤེས་པ་མི་
འདུག །ཁྱེད་ཀྱིས་མི་ཤེས་པ་ཁོས་ཤེས་པར་འདུག །དེ་ཆོས་མི་ཤེས་པ་ཡིན་ནམ།
ཁྱེད་རྣམས་ཀྱིས་ཨུ་རྒྱན་པ་སྨྱོན་པ་ཡིན་ཟེར། ཁོས་ཁྲིས{ཁྲིགས་སུ}བྱས་པའི་ཆོས་
སྤྱོད་མང་པོ་གཡེང་པ་གང་གིས་ཀྱང་{གང་གིས་ཀྱང་མི་འཕྲོག་པར}བསྒྲུབ་པ འ་དེ་
སྨྱོན་པ་ཡིན་ནམ། ཁྱེད་རྣམས་ཀྱིས་ཨུ་རྒྱན་པ་ཟོག་པོ་ཡིན་ཟེར་ཏེ། ཟོག་པོ་ནི་ལོངས་
སྤྱོད་ཀྱི་ཆོགས་སུ་བྱེད་པ་ཡིན། ནོར་རྫས་གང་ལ་ཡང་འདོད་པ་ཅུང་ཟད་ཀྱང་མི་འདུག་
པ་ཟོག་པོ་ཡིན་ནམ་ཞེས་གསུང་བྱོན་པས། དཔག་ཤི་རྣམས་ཅང་མི་སྨྲ་བར་གདའ་སྐད།
ཡང་དེ་ཉིད་དུ་གོང་མའི་གསུང་གིས་མི་ཆེན་རྣམས་ལ་དཔག་ཤི་བཟང་པོ་གཅིག་
ཁུགས་པ་ཡིན་ཏེ། ཁྱེད་རྣམས་ཀྱིས་བསྟེན་པ་མ་བྱུང་ཞེས་གསུངས་པས། མི་ཆེན་
རྣམས་ཀྱིས་པུས་མོ་བཙུགས་ནས། ཨུ་རྒྱན་དཔག་ཤི་གོང་མ་རང་གི་དྲུང་དུ་ལུང་
གནང་བ་ལ། ཐབས་མེད་ཅེས་ཞུས་པས། ངས་ལུང་ཤོར་ཡང་ཁོ་ལ་ནོར་ནི་མི་དགོས་
པར་འདུག །ཁ་ཟས་ལ་རྩེག་པ་ཞིག་འདུག་པ། ཁྱེད་རྣམས་ཀྱི(ཀྱིས)ཁ་ཟས་སྣ་ཚོགས་
པ་བྱིན་ནས་བསྟེན་ན་ལེགས་པ་ཡིན་ཏེ་གསུང་
། རྗེ་གྲུབ་ཐོབ་རིན་པོ་ཆེའི་ཞལ་ནས།
སེ་ཆེན་རྒྱལ་པོ་དེ་བསགས་པ་ཚད་མེད་པ་མངའ་བས། ཟིལ་དཔག་ཏུ་མེད་པ་ཡོད་པ་
གཅིག་འདུག །ཧོར་གྱི་རྒྱལ་བརྒྱུད་ལ་འཇམ་དཔལ་གྱི་སྤྲུལ་པ་འབྱུང་བར་ལུང་བསྟན་
པ་ཡིན་ཏེ། རྒྱལ་པོ་དེ་ཡིན་ནམ་མིན་སྙམ་ནས་ངས་གསང་བའི་བདག་པོ་ཏིང་ངེ་
འཛིན་གྱིས་ཟིལ་གྱིས་མནན་པས་ནོན་ཞིང་འདུག །འཇམ་དཔལ་གྱི་སྤྲུལ་པ་ཡིན་ན་
306



རྣམ་ཐར་བྱིན་རླབས་ཆུ་རྒྱུན།
ཟིལ་གྱིས་མི་ནོན་ཞེས་གསུང་
། །
ཕོ་བྲང་རི་བོ་རྩེ་ལྔར་ངོ་མཚར་བསྟན། །
དགེ་བཤེས་རྣམས་དང་བསམ་གཏན་པ་རྣམས་ལ། །
ཟབ་མོའི་དབང་དང་གདམས་པའི་ཆར་ཕབ་ནས། །
སྨ{རྨ}ཆུའི་འགྲམ་དུ་ཐུགས་དམ་ཞལ་གཟིགས་སོ།
དེ་ནས་བཅོམ་ལྡན་འདས་འཇམ་དཔལ་དབྱངས་ཀྱི་ཕོ་བྲང་རི་བོ་རྩིང་ལམ་
ཤན{འུ་དེ་ཤན}ཞེས་བྱ་བ་རི་བོ་རྩེ་ལྔ་གཟིགས་སུ་བྱོན། རི་བོ་རྩེ་ལྔ་དེ་ན། དངོས་གྲུབ་
ཀྱི་ཆུ་མིག་གཅིག་སྐམས་པ། རྗེ་གྲུབ་ཐོབ་རིན་པོ་ཆེས་ཕྱགས་ཕེབས་མ་ཐག་ཏུ་ཆུ་མིག་
དེ་བརྡོལ་བ་ལགས་སྐད། ལྷ་ཁང་དང་རྟེན་ངོ་མཚར་ཅན་རྣམས་ལ་མཆོད་པ་མཛད།
གནས་དེ་ལ་བཞུགས་པའི་བཤེས་གཉེན་པ་བསམ་གཏན་པ་དུ་མ་དང་མི་ཉག་མང་པོ་
ཞིག་
ད་ལ་བཅོམ་ལྡན་འདས་བདེ་མཆོག་གི་དབང་བསྐུར་མཛད། སྣོད་ལྡན་རྣམས་
ལ་ཡང་ཟབ་མོའི་གདམས་པ་བཏབ་ནས་བསྒོམ་དུ་བཅུག་པ་ལགས་སྐད། ལྷ་ཁང་
གཅིག་ཏུ་ཆང་ཕིང་གང་འདྲེན་དུ་བྱུང་བ་ལ། རྗེ་གྲུབ་ཐོབ་རིན་པོ་ཆེའི་ཞལ་ནས།
ཕིང་དེ་མ་འདེགས་པར་ཡོན་པོར་ཐོང་ལ་དྲོངས་ཤིག་གསུངས་ནས། ཅི་ཙམ་དྲངས་
ཀྱང་དམའ་བར་མ་སོང་། ཕྱིས་ནས་ཞགས་གཏོག{ཞབས་ཏོག}པ་ཡེངས་ནས་ཕིང་
བཏེག་པས་ཆང་ཟད་སྐད། དེ་ན་ཇ་ཉལབྱ་གཉལ}ཁོང་ཁ་ཞེས་བྱ་བར་ཕྱགས་ཕེབས་
པའི་ཚེ། ལྷོ་ཕྱོགས་ནས་རྟ་དམག་ཚན་ཆེན་པོ་བྱུང་ཟེར་ནས་སྐྲག་ཏེ (སྟེ}བྲོས་པ་
འཐད་ཟེར་བ་ལས། རྗེ་རིན་པོ་ཆེའི་ཞལ་ནས། འཇིགས་མི་དགོས་ཅི་ཡང་མི་ཡོང་
307



ལོ་པཎ་གྱི་རྣམ་ཐར་ཕྱོགས་བསྒྲིགས།
གསུངས་ནས། སླར་དེའི་སྟེང་དུ་ལམ་ཕར་འཁྱོགས་ནས་བྱོན་པས་རྐྱང་གི་ཁྱུ་ལུང་པ་
གང་བ་ཙམ་གཅིག་གདའ་སྐད།
དེ་ནས་རྨ་ཆུ་གཙང་པོའི་འགྲམ་དུ་སྐར་མ་རྒྱལ་ལ་བབས་པ་ལ་ཕྱགས་ཕེབས་
པའི་ཚེ། ཐུགས་དམ་གྱི་ལྷ་ཞལ་གཟིགས་ནས་ཆེད་དུ་འཛིན་པ་མེད་པའི་ངང་ནས་
འདི་གསུངས། དུག་ཆེན་རྫས་ལ་མངོན་པར་མ་ཞེན{པར}། །ཆོས་བརྒྱད་བྱ་བ་མི་
གཙང་དོང་ལྟར་དོར། །མ་བཅོས་རིག་པའི་ངང་ལས་མ་གཡོས་པས། །ཇི་ལྟར་གཤིས་
ཀྱི་འདུག་ལུག་མངོན་དུ་གྱུར། །ཞེས་པ་ལ་སོགས་གསུངས། ཡང་རྗེ་གྲུབ་ཐོབ་རིན་
པོ་ཆེའི་ཞལ་ནས་འདི་གསུངས། ངས་བྱང་ཆུབ་ཀྱི་སེམས་ཚད་མེད་པས་ཀུན་ནས་
བསླངས་ནས་སེམས་ཅན་མང་པོ་ལ་ལས་འབྲེལ་བཞག །འུ་ལག་གཞོན་པ{རྟ་ཞོན་པ}
རྣམས་ངན་སོང་ལས་ཐར་པ་ཡིན་གསུངས། མི་ཉག་ནས་སྐུའི་སྙན་པ་ལ་བརྟེན་ནས་
མཇལ་འཕྲད་པ་དུ་མས་མ་ནོན་པར་ལོག་སྐད། དེ་ནས་འཇམ{འཇའ}ལམ་ལ་བྱོན་
ནས་ལོའི་དུས་སུ་དཔལ་ལྡན་བྲུད་ཀྲར་ཕྱབས་ཕེབས་པ་ལགས་སོ།
།
ཀྱི{ སྐྱི}རོང་ནགས་སུ་གསང་བདག་སྐུ་རུ་བསྟན། །
ངོ་མཚར་གསུང་བྱོན་བར་དོའི་རྣམས་ཤེས་ནི། །
གཞན་གྱི་ལུས་ལ་དངོས་སུ་འཆར་བར་མཛད། །
བྷུད་ཀྲར་ཧེ་རུ་ཀ་དཔལ་དཀྱིལ་འཁོར་གཟིགས། །
དེ་ནས་ཡང་ཀྱི(སྐྱི}རོང་དུ་གདན་དྲངས་ནས་བྱོན། བླ་མ་གདན་ས་བས་བདེ་
བ་ཅན་དུ་ཚོགས་ཀྱི་ཡོ་བྱད་ལ་བསྙེན་བཀུར་མཛད་པའི་ཚེ། རྗེ་རིན་པོ་ཆེ་ཉིད་
308



རྣམ་ཐར་བྱིན་རླབས་ཆུ་རྒྱུན།
བཞེངས་ནས་རྡོ་རྗེའི་གར་གྱི་ཏིང་ངེ་འཛིན་མཛད། དེ་ཡི་ཚེ་བྱིན་རླབས་གྱི་སྣང་བ་
དཔག་ཏུ་མེད་པ་བྱུང་
། བླ་མ་གདན་ས་བས། རྗེ་གྲུབ་ཐོབ་རིན་པོ་ཆེ་ཉིད་དཔལ་
གསང་བའི་བདག་པོ་ཉིད་ཀྱི་རྣམ་པར་འགྱུར་བ་དུ་མ་མཛད་པར་གཟིགས། དེ་ནས་
གདན་ལ་བཞུགས་པའི་ཚེ་བླ་མ་གདན་ས་བས་བདག་ཅག་གི་བླ་མ་རིན་པོ་ཆེ་དཔལ་
གསང་བའི་བདག་པོར་མཐོང་བ་ལགས་ཞེས་ཞུས་པས
། རྗེ་གྲུབ་ཐོབ་རིན་པོ་ཆེའི་
ཞལ་ནས། གསང་བའི་བདག་པོ་རང་ཡིན། ངས་གསང་བའི་བདག་པོའི་ཏིང་ངེ་
འཛིན་མངོན་སུམ་དུ་བྱས་ནས་བསྡིགས་ན་བགེགས་རྣམས་དཔག་ཚད་བརྒྱའི་ཕ་
རོལ་དུ་འབྲོས་པ་ཡིན་གསུང་
། ཀྱི{སྐྱི}རོང་དུ་བླ་མ་མཁའ་འགྲོ་ཕུག་པས་གདན་
དྲངས་པའི་ཚེ། རྗེ་གྲུབ་ཐོབ་རིན་པོ་ཆེའི་ཞལ་ནས། དུས་ཕྱིས་ཨུ་རྒྱན་པ་དང་འཕྲད་
པའི་མི་ལ་རྩིས་ཆེན་པོ་བྱེད་པས། དེ་ཡི་ཚེ་བསྟན་པའི་སྙིགས་མ་ཡིན་གསུང་།
ཀྱི(སྐྱི}རོང་སྤང་ལུང་ཞེས་བྱ་བར་ལྷ་ཁང་ཆུང་ངུ་གཅིག་ལ་རབ་གནས་མཛད་
པའི་ཚེ། ཕྱོགས་བཞི་ནས་ལས་བཞིའི་སྦྱིན་བསྲེག་མཛད་དེ་ཙ་རིའི་སྟོན་མོའི་དུས་སུ།
བྱིས་པ་གཞོན་དུ་དང་གཞོན་ནུ་མ་བཅུ་ཡན་ཆད་གང་རྙེད་ཁུག་ལ་སྟོན་མོ་གྱིས་གསུང་
།
དེའི་ཚེ་བུ་མོ་ཚན་གཅིག་ཁུགས་ནས་ཁྱེའུ་མ་རྙེད་ཟེར་ནས། རྗེ་གྲུབ་ཐོབ་རིན་པོ་ཆེའི་
ཞལ་ནས། ཡོན་བདག་འདི་ལ་མི་རྒྱུད་མི་འདུག་གསུང་པས་ཕྱིས་རབས་ཆད་པ་ལགས་
སྐད; ཡང་ཀྱི་རོང་བདེ་ལེགས་སྟེངས་ན་བཞུགས་པའི་དུས་སུ་ཤངས་ཁྲག་གཅིག་བྱུང་
བས༑ རྗེ་གྲུབ་ཐོབ་རིན་པོ་ཆེའི་ཞལ་ནས། ཁྲག་འདི་འདི་ན་བཞུགས་པ་ཐམས་ཅད་
ལ་ཐིགས་པ་རེ་རེ་བྱིན་དགོས་པ་ཡོད་པ་ཡིན་གསུང་། དེ་ཡི་དུས་སུ་གཡག་ཤ་རྐང་
གཟུག་འབུལ་བ་བྱུང་བ་ལ། རྗེ་གྲུབ་ཐོབ་རིན་པོ་ཆེའི་ཞལ་ནས། ཤ་འདི་ཁྱེད་དྲུང་
བསྐོར་ཡང་མ་ཟ། གཞན་ལ་ཡང་མ་སྟེར་བར། ང་ལ་གྲོངས(དྲོངས)གསུང་
། དེ་
309



ལོ་པཎ་གྱི་རྣམ་ཐར་ཕྱོགས་བསྒྲིགས།
འདྲེན(དྲངས}རྒྱག་སྐུ་ལུས་ཤིན་ཏུ་བཟང་བར་གྱུར། རྗེས་ལ་གསོལ་ཁ་བས་ཅུང་ཟད་
གསོལ་བས་ཤ་ནད་བྱུང་ནས་དེའུ་ཤི་བྱས་སྐད། དེའི་ཚེ་གནས་དེ་ཉིད་དུ་བཞུགས་པའི་
ཚེ༑ ཐུད་ཀྲར་མ་ཇོ་ཤེས་རབ་འབུམ་ཞེས་བྱ་བ་ཤི་ནས་བདུན་ཚིགས་ཀྱི་ཆོ་ག་ཞུ་རུ་
བྱུང་བས། རྗེ་རིན་པོ་ཆེའི་ཞལ་ནས། དེ་རིང་གཤིན་པོ་འབེབས་པ་གསུངས་ནས་རླུང་
སྦྱོར་ཞིག་མཛད་པས། དེ་མ་ཐག་ཏུ་དྲུང་ན་ཡོད་པའི་མི་གཅིག་ལ་བབས། ཁྱོད་ཀྱིས་
མདང་ཞག་གང་དུ་བསྡད་གསུངས་པས། གོང་པོ་ཆེར་ཞག་གསུམ་བསྡད་པ་ལགས་
ཟེར; ཁྱོད་ལ་འཇིགས་སྐྲག་གི་བསམ་པ་མ་བྱུང་ངམ་གསུངས་པས། བླ་མ་དྲན་པས་
འཇིགས་སྐྲག་མ་བྱུང་ལགས། ང་འདིར་ཞག་གསུམ{ད་འདིར་ཞག་འགའ}སྡོད་པར་
ཞུ་ཟེར་བས། རྗེ་གྲུབ་རིན་པོ་ཆེའི་ཞལ་ནས། བདེ་བ་ཅན་གྱི་ཞིང་གི་ཡོན་ཏན་གསུངས་
ནས༑ དེ་རུ་འདུན་པ་ཐོངས། ངས་ཀྱང་ཏིང་ངེ་འཛིན་བྱ་འོ་གསུངས་པས། དེ་མ་
ཐག་དྲུང་ན་བཞུགས་པ་ཐམས་ཅད་ཀྱི་སེམས་རྟོག་མེད་དུ་སོང་སྐད།
ཀོང་པོ་བསམ་རིན་རྡོ་རྗེ་གདན་འཁོར་ནས་གང་གའི་འགྲམ་དུ་ཤི་བ་བླུད་
ཀྲར་བཞུགས་པའི་ཚེ་མཁྱེན་ནས་ཁོའི་དཔེ་ཆ་དང་གཏོར་ཆ་ང་ལ་འབུལ་རྩིས་སུ་
འདུག་པ་སུ་ལ་ཡོད་ཁྱེར་ཤོག་གསུང་། བཅོལ་མི་དེས་ཕུལ་ནས་ཆོ་ག་མཛད། གྲོགས་
ཚོས་སླེབས་ཚེ་དེ་ཁོ་ན་ཉིད་དུ་བྱུང་འདུག་གསུང་། ཡང་ཁྲོམ་གྱི་སེ་ཡུལ་ཞེས་བྱ་བར་
ཚེ་བརྟན་ཞེས་བྱ་བ་ལྕེབས་ནས་ཤི་བ་ལ་བདུན་ཚིགས་ཀྱི་ཆོ་ག་གཉིས་སུ་བྱས་ནས།
དྲུང་དུ་ཕྱེ་ཁལ་གཅིག་དང་
། དར་ཡུག་གཅིག་ཁྱེར་ནས་བསྔོ་བ་ཞུ་རུ་བྱུང་བ་ལ། རྗེ་
གྲུབ་ཐོབ་རིན་པོ་ཆེའི་ཞལ་ནས། བསྔོ་བ་བྱས་པས་མི་ཕན། བྱང་བུ་གཅོག་དགོས་པར་
འདུག །ཐག་པ་སྔོན་པོ་གཅིག་སྐེ་ལ་ཆོང་ངེ་བྱས། གཤིན་པོ་སྙིང་རྗེ་རྗེ་འདྲ་བ་གཅིག་
འདུག་གསུང་། བྱང་བུ་བྲིས་པའི་སྐེ་ལ་སྐུད་པ་ཅིག་བཏགས་ཏེ། གྲིས་བཅད་ནས་
310



རྣམ་ཐར་བྱིན་རླབས་ཆུ་རྒྱུན།
ཏིང་ངེ་འཛིན་མཛད་པས་མཐོ་རིས་སུ་སྐྱེ་བར་འདུག་གསུང་
། ཡང་ཐུད་ཀྲར་བཞུགས་
པའི་ཚེ། གཞན་གྱི་རྐྱེན་གྱིས་ཐུགས་རྟགས་སོ་མི་བསོད་པར་གདའ་ཞེས་གསུངས་
པས༑ རྗེ་གྲུབ་ཐོབ་རིན་པོ་ཆེས་བཅོམ་ལྡན་འདས་འཁོར་ལོ་བདེ་མཆོག་གི་ཕྱི་རོལ་
ལ་མཆོད་པ་མཛད་པའི་ཚེ་སོ་མི་བསོད་པ་མི་འོང་། བཅོམ་ལྡན་འཁོར་ལོའི་དབང་
ཕྱུག་ཞལ་འཛུམ་མཛད་ཅིང་འདུག་གསུང་
།
བཅོམ་ལྡན་འདས་འཁོར་ལོ་བདེ་མཆོག་གཟིགས་པ་ལགས་སམ་ཞུས་པས། ང་
ལ་མི་དང་མི་བཞིན་དུ་ཡོད། གཞན་གྱི་བློར་མི་ཚུད་གསུང་
། (ཁ་ཙང་དྲུང་ནས་སྐུ་མདོག་
དམར་པོ་ལ་དྭངས་པ་གཅིག་གདའ། ད་ནང་སྔོན་པོར་འགྱུར་གདའ། ཤེས་འབུམ་གུམ་པའི་ཚེ་དཀར་པོ་གསལ་
ཞིང་གདའ། ཡང་ཡང་འགྱུར་འགྲོ་བ་འདི་སྐུ་ཁམས་ཀྱི་བསྒྱུར་མིན་ལགས་སམ་ཞུས་པས། ཨ་ཏོ་ཡིན། ཁམས་ཀྱི་
མ་ཡིན། ཁ་ཙང་གཤེད་དམར་གྱི་དབང་བྱེད་པ་ཡིན། ད་ནང་གསང་བདག་བསྒོམས་པ་ཡིན། ཤེས་འབུམ་ཤི་མ་
ཁད་དམྱལ་སྣང་ཤར་སོང་བས་སྙིང་རྗེ་སྐྱེས་ནས་སྤྱན་རས་གཟིགས་སུ་བསྒོམས་ནས་གནམ་འཕངས་པ་ཡིན། མོ་
ཨ་དོ་གཅིག་ཏུ་སྐྱེ་བས་འདུག་གསུང་། )
རང་གི་བླ་མ་ཀརྨ་པ་ཞེས་པས། །
ཞབས་ཀྱི་པདྨོ་བསྟེན་ཞིང་བརྒྱུད་པ་བཟུང་
། །
ཐུབ་དབང་ཆོས་རྗེའི་སྐུ་གདུང་རིན་པོ་ཆེ། །
འབད་པ་མེད་པའི་མཆོད་པའི་རྟེན་དུ་བྱོན། །
ནང་གཅིག་གི་ཚེ་རྗེ་གྲུབ་ཐོབ་རིན་པོ་ཆེ་ནང་པར་སྔ་མོར་བཞེངས་ནས་བྱོན་
ནས༑ མདང་རིན་པོ་ཆེ་ཀརྨ་པ་དང་མཇལ་བ་རྨིས་པ་གསུང༌
། དེ་ནས་མོ་ཕུགས་
311



ལོ་པཎ་གྱི་རྣམ་ཐར་ཕྱོགས་བསྒྲིགས།
བརྟན་བསྲུང་ངེས{གནས་བརྟན་སྲུང་སེ}ཞེས་བྱ་བ་དཔོན་གཡོག་གཉིས་མཇལ་དུ་
བྱུང་བ་ན་རེ། མདང་སུམ་མོ་ཕུག་ན་རྫ་ཐུགས་བྱེད་པ་བཟའ་མི་གཉིས་དང་བུ་
གཅིག་དང་གསུམ་གདའ། བུ་དེ་ཀར་མ་པ་ཡིན་ཟེར་གྱིན་གདའ། དེ་ལ་ལྟ་བ་མ་
ལགས་སམ། ད་ནངས་བདག་ཅག་དང་དུས་གཅིག་ཏུ་འོངས་ནས་གླིང་གི་མཐའི་
སྤྱིལ་པོ་གཅིག་ཏུ་ཐལ་ཞེས་ཟེར། དེར་རྗེ་གྲུབ་ཐོབ་རིན་པོ་ཆེའི་ཞལ་ནས། འོ་ན་དེ་
ཡིན༑ ད་ལྟ་རང་ཁུག་ལ་ཤོག་གསུངས་ནས་ཉེ་གནས་གཅིག་གིས་གདན་འདྲེན་ཕྱིན།
རྗེའི་ཞལ་ནས་སྟན་མཐོན་པོ་རྩིགས་ཤིག །ཀརྨ་པ་ཡིན་ན་མི་སྐྲག་པར་སྟན་ལ་སྡོད་པ་
ཡིན་གསུང་། དེར་སྟན་མཐོན་པོ་བཤམས། དུང་བཏང་། སྤོས་བསྲེགས། ཚོགས་པ་
བསྡུས་ཏེ་བསུ་བ་བྱས་ནས་ནང་དུ་དྲུང་དུ་བྱོན་པ་ན། རྗེ་གྲུབ་ཐོབ་རིན་པོ་ཆེའི་ཞལ་
ནས༑ བྱིས་པ་དེ་ལ་ཁྱོད་ཀརྨ་པ་ཡིན་ནམ་གསུངས་པས། ང་མིང་ཡོངས་སུ་གྲགས་པའི་
ཀརྨ་པ་ཞེས་གསུངས་ནས་ཕྱག་གཡས་པ་ནམ་མཁའ་ལ་བརྐྱངས། ན་བཟའ་ཆུང་ཆུང་
ཕྲག་པ་ལ{ཕྲག་པ་གཡོན་པ་ལ}བཀལ་ནས་སྟན་མཐོན་པོ་བཤམས་པའི་སྟེང་དུ་བྱོན་
ནས༑ སྐྱེ་བ་སྔ་མ་ལ་ངས་ཁྱོད་ལ་ཆོས་བཤད་པ་ཡིན། ད་ང་ལ་ཁྱོད་ཀྱིས་ཆོས་བཤད་
དགོས་གསུང་། རྗེ་གྲུབ་ཐོབ་རིན་པོ་ཆེ་པས། འོ་ན་སྐྱེ་བ་སྔ་མ་ང་ལ་ཁྱེད་ཀྱིས་ཆོས་ཅི།
སྦྱིན་གསུངས་པས། ངས་ཞྭ་ནག་བྱིན་པ་གསུང་
། དེར་རྗེ་རིན་པོ་ཆེའི་ཞལ་ནས། དེ་
བདེན་གསུང་། ཞྭ་དེ་ངའི་གཟིམས་ཆུང་ན་ཡོད་ཀྱི་ལོང་ལ་ཤོག་གསུངས་ནས། ཉེ་
གནས་ཀྱིས་བླངས་ཏེ། རིན་པོ་ཆེ་ཀརྨ་པས་སྔར་གནང་བའི་ཞྭ་ནག་དབུ་ལ་གསོལ་
བས༑ ཐམས་ཅད་བཞད་གད་དུ་གྱུར་སྐད།
དེ་བཞིན་གཤེགས་པའི་སྐུ་གདུང་ཉི་ཤུ་རྩ་གཉིས་སྔོན་ཆོས་རྒྱལ་མྱ་ངན་མེད་
པའི་ཕྱག་ན་ཡོད་པ་རྣམས་མ་ག་དྷ་རྒྱལ་པོ་ཤིང་འཁོར་ཞེས་བྱ་བའི་ཕྱག་ཏུ་བྱུང་།
312



པའི
རྣམ་ཐར་བྱིན་རླབས་ཆུ་རྒྱུན།
ནས་ཏི་ར་ཧུ་ཏིའི་རྒྱལ་པོ་དང་། ཅང་ཀ་རའི་རྒྱལ་པོ{ཅང་ཀ་རའི་རིགས}ཚེ་པུར་གྱི་
རྒྱལ་པོ་ཕྱོགས་གཅིག་བྱས་ཏེ། མ་ག་དྷའི་རྒྱལ་པོ་དང་འཐབས་པས་མ་ག་དྷའི་རྒྱལ་
པོ་ཕམ་ནས་བྲོས་པའི་ཤུལ་ནས། རྗེ་པུར་གྱི(གྱིས)རྒྱལ་པོས་ཐོབ་སྟེ། རྒྱལ་པོ་དེའི་
གདུང་རྒྱུད་ཀྱིས་མི་རབས་དུ་མའི་བར་དུ་མཆོད་དོ། །
དེ་ནས་རྒྱལ་པོ་བུད་དྷ་སེ་ན་ཞེས་བྱ་བ་བཞུགས་པའི་དུས་སུ། རྗེ་གྲུབ་ཐོབ་
རིན་པོ་ཆེས་གསེར་དངུལ་གོས་དར་གྱི་སྐྱེས་ཁ་བཟང་པོ་བསྐུར་ནས། དེ་བཞིན་གཤེགས་
སྐུ་གདུང་གཅིག་མཆོད་པའི་རྟེན་དུ་ཞུས་པས། རྒྱལ་པོ་ཐུགས་དགྱེས་བཞིན་དུ་
དེ་བཞིན་གཤེགས་པའི་ཕྱག་གཡས་པའི་མཐེ་བོང་གི་ཚིགས་སྟེང་མའི་སྐུ་གདུང་དང༌
།
ན་
བཟར་འོས་པའི་རིན་ཐང་ཅན་གྱི་རས་གུར་ཀུམ་ཚོས་ཀྱིས་བསྒྱུར་བའི་ཟུང་བཅས་
དང་༑ ར་ཙ་བྷི་བྷེ་དྷ་རི{ར་ཛ་བྷི་ཧ་རའི}ན་གནས་པའི་གནས་བརྟན་ར་ཙ་བྷ་དྲ(ཤཱི་
ལ་བྷ་ཏུ}དང༌། （རྒྱལ་པོའི་བློན་པོ་ཀིར་ཏི་ཁྲ་ཁུར་གྱི་ཡིག་མཁན་ཞིག་དང་
། ཁུར་
པ་ཞིག་དང་
། སིང་ག་གླིང་པ་དྷེ་པ་རཀྵི་ཏ་དང་། ཅག་མག་པ་པྲཛྙཱ་ཤྲཱི་ཞེས་བྱ་བ་
རྣམས་ཞུ་ཡིག་དང་བཅས་པ་འོང་པ་ལ། ཤི་ལ་བྷ་དྲ་དང་
། ཡིག་མཁན་དང་
། ཁུར་པ་
རྣམས་ན་ཚ་བྱུང་ནས་ཚོང་འདུས་ལི་ཤིན་ཏི་ནས་ལོག །གཞན་གཉིས་པོས་རྗེ གྲུབ་
ཆེན་རིན་པོ་ཆེ་དཔལ་བྷུ་ཀྲ་ན་བཞུགས་དུས་ཕྱག་ཏུ་བཏང་
། རྒྱལ་པོའི་ཞུ་ཡིག་ནི་
འདི་ལྟ་སྟེ། སོསྟི། ཐུད་ཀྲ་ནང་ན་བཞུགས་པའི་དགེ་སློང་པཎ་ཊི་ཏ་དཔལ་ཨུ་རྒྱན་པ་
བླ་མའི་ཞབས་ཀྱི་པད་མོ་ལ། དཔལ་ཛ་ཡེ་པུར་གྱི་རྒྱལ་པོ་དཔལ་བུད་དྷ་པ་ནས་ཡན་
ལག་ལྔ་ཡིས་ཕྱག་འཚལ་ནས། ཁྱེད་རང་བཞེད་པའི་ཞུ་བའི་དོན་ལ་སྐུལ་བའི་ཡི་གེ
མགོའི་ཟླ་བ་ལ་སླེབས་ནས། ར་ཛ་བྷུ་ཧ་ར་ན་གནས་པའི་གནས་བརྟན་ར་ཛ་བྷ་ཏྲ་
དང་།} གཉིས་པ་སེང་གེ(སིང་ག}གླིང་པ་དེ་བ་རཀཱི་ཏ་དང་
། གསུམ་པ་བཅགས་
313



ལོ་པཎ་གྱི་རྣམ་ཐར་ཕྱོགས་བསྒྲིགས།
མག{ཅག་མག་པ}པྲཛྙཱ་ཤྲཱི་རྣམས་ལ་སྐུ་གསུང་ཐུགས་བཞུགས་པའི་མཆོད་རྟེན་དང་།
ཀ་ཕྱི{ཀ་ཅི}ཡུག་གཅིག་དང་
། པ་ཅོ་ར{པ་ཅོ་འ་ར}ཡུག་གཅིག་རྣམས་མཆུའི་ཟླ་
བའི་ཚེས་གསུམ་ལ་བསྐུར་བཏང་བ་ལགས་ཞེས་པ་བྱུང་ངོ༌
། །
དུས་དེ་ནས་བཟུང་ནས་མི་ཕྱེད་པའི་དད་པས་སངས་རྒྱས་ཀྱི་ཡོན་ཏན་དཔག་
ཏུ་མེད་པ་བརྗོད་ཅིང་
། མཆོད་པ་དང་། ཕྱག་དང་། བསྐོར་བ་དུ་མ་ཁྲིགས་ཆགས་སུ་
བྱས་ནས། ཇི་སྲིད་མྱ་ངན་ལས་མ་འདས་ཀྱི་བར་དུ་མཛད་པ་ལགས་སོ། །
བྲུད་ཀྲར་བཞུགས་ཚེ་ངོ་མཚར་གསུང་བྱོན་ཞིང་། །
དུས་ཀྱི་འཁོར་ལོའི་དབང་བསྐུར་མཛད་རྗེས་སུ། །
རང་གི་སྐུ་ལ་དཀྱིལ་འཁོར་གསལ་བཏབ་ནས། །
དམ་ཚིག་རྫོགས{རྫས}ཀྱི་ངོ་མཚར་མཆོད་པ་མཛད། །
དེ་ནས་དཔལ་ལྡན་བྷུད་ཀྲ་ན་བཞུགས་པའི་ཚེ། རྗེ་གྲུབ་ཐོབ་རིན་པོ་ཆེའི་ཞལ་
ནས༑ ཤར་ཕྱོགས་ནས་ནམ་མཁའ་ལ་ཤེལ་གྱི་ཕྲེང་བ་རྒྱ་རྩ་བརྒྱད་པ་ཞིག(བརྒྱ་རྩ་
གཅིག)བྱུང་ནས། ངའི་སྟན་གྱི་སྟེང་ན་འདུག །བརྒྱུད་པ་འཛིན་པ་གཅིག་ཤར་ཕྱོགས་
ནས་ཡོང་པ་ཡིན་ནམ་ཞེས་གསུང་། ཡང་ཉིན་གཅིག་གི་ཚེ་རྗེ་གྲུབ་ཐོབ་རིན་པོ་ཆེ་ཉི་
མ་ལ་ཅུང་ཟད་མནལ་དུ་བྱོན་ནས། དེ་མ་ཐག་བཞེངས་ནས། ང་ནི་བྱིས་པ་ཆུང་ངུ་
གཅིག་ཏུ་སོང་འདུག་གསུང་
། དེར་དྲུང་ན་བཞུགས་པ་ཀུན་གྱི་བསམ་པ་ལ། རོ་
བཅུད་ཀྱི་ནུས་པས་སྐུ་གཞོན་ནུར་འགྲོ་བ་ཡིན་ནམ་སྙམ་པ་གཅིག་བྱུང་སྐད། དེ་ནས་
དཔལ་དུས་ཀྱི་འཁོར་ལོའི་དབང་བསྐུར་གཅིག་ནག་པའི་ཉ་ལ་མཛད་ནས། སྣོན་གྱི་
314



རྣམ་ཐར་བྱིན་རླབས་ཆུ་རྒྱུན།
ཟླ་བའི་ཚེས་གསུམ་ལ་རྗེ་རྒྱལ་བ་རྒོད་ཚང་པའི་དུས་ཀྱི་མཆོད་པ་མཛད་ནས། རྣལ་
འབྱོར་ཕོ་མོ་བྱིན་གྱེས་ཏེ་དབུ་ཆེ་བཞི་བཅུ་ཙམ་དྲུང་ན་བཞུགས་པའི་ཚེ། དྲུང་ན་
བཞུགས་པའི་རྣལ་འབྱོར་ཕོ་མོ་རྣམས་ཀྱིས་ཆོས་གཞས{མཛད་ཅིང}མ་ད་ན་དྲངས་
པས༑ རྗེ་གྲུབ་ཐོབ་རིན་པོ་ཆེའི་ཞལ་ནས། དེ་རིང་ཆོས་རྗེ་རིན་པོ་ཆེའི་དུས་མཆོད་ལ་
ཁྱེད་ཉེ་གནས་ཀུན་གྱིས་མཆོད་པའི་རྫས་ཁྱེར་ལ་ཤོག་གསུང་། གསོལ་ཁ་བས་བ་ལ
{བྷ་ལ}བཟང་པོ་གཟུག་གཅིག་དང་
། ཕྱེ་མར་སྦྱར་བ་གསོལ་སྡེར་ཆེ་བ་གང་དང་
།
མ་ད་ན་ཀུ་བ་གང་རྣམས་ཕུལ་བས། རྗེ་རིན་པོ་ཆེ་ཉིད་དཔལ་དུས་ཀྱི་འཁོར་ལོའི་
དབང་ཕྱུག་ནས་བརྩམས་ཏེ། ལྷ་རེ་རེ་ལ་ཚིགས་སུ་བཅད་པ་རེ་རེས་བསྟོད་པ་མཛད་
ཅིང་༑ བ་ལ་དང་། ཕྱེ་མར་དང་། མ་ད་ན་རེ་རེ་གསོལ་བ་དང༌
། བ་ལ་ཕྱེ་མར་རྫོགས།
མ་ད་ན་ཅུང་ཟད་མ་རྫོགས་པ་ལ་བཞད་ནས།(ལྷ་བཙུན་ཤེས་རབ་འོད་གྲོངས་ནས་ཡོད་གསུང་
།
ཆོ་ག་མཛད། ཟླ་བ་གསུམ་ན་རྟོགས་ལྡན་གཅིག་གིས་ལྷ་བཙུན་གྱི་གསེར་སྲང་གསུམ་དང་། བླ་མ་སྤྲུལ་སྐུ་མཆེད་
ཀྱིས་གསེར་སོགས་སྲང་བརྒྱད་ཁྱེར་བྱུང་བ་དུས་མཚུངས་པར་གནང་ངོ༌། །
)ངས་ཡི་དམ་གྱི་དཀྱིལ་འཁོར་
གསལ་བཏབ་ནས་ཟོས་ན་ཁྱེད་རྣམས་ཀྱིས་མི་སོས་པར་མི་འདུག་གམ་གསུང་
། མ་ད་
ན་ལྷག་མ་རྣམས་དྲུང་དུ་བཞུགས་པ་རྣམས་ལ་ཏིང་ཕོར་རེ་རེ་གྲོངས་གསུང་། དེར་
ཏིང་ཆུང་ངེ་རེ་གྲངས(དྲངས)པས་རྣལ་འབྱོར་པ་གཅིག་གི་སྐལ་བ་ཆད། གསོལ་ཁ་བ་
ལ་ལོང་ལ་དྲོངས་གསུང་པས་ཟད་ནས་མི་བདོག་ཟེར། དེར་རྗེ་གྲུབ་ཐོབ་རིན་པོ་ཆེའི་
ཞལ་ནས། སྐལ་བ་མ་ཆད་ན་བཟང་བ་ཡིན་ཏེ། ཏིང་ངེ་འཛིན་གྱི་རྟེན་འབྲེལ་དུ་མ་
ཞིག་འཆུགས་གསུང་
།
མི་ཉག་ཁྱིམ་བདག་བ་ཡན་དོ་ཡོན་ཞེས་བྱ《བསྐྱེ་བ་འཕོས་པ་ལྷ་ཡི་སྤྱན་གྱིས་
315



ལོ་པཎ་གྱི་རྣམ་ཐར་ཕྱོགས་བསྒྲིགས།
གཟིགས། །
གུ་ལུགས་གན་ཞེས་གྲགས་པའི་ས་ཡི་དབང་ཕྱུག་རྫས་ཀྱིས་རྡོ་རྗེ་གདན་ནི་
རབ་མཆོད་ཅིང་
། །
གཡས་རུ་ཤངས་སུ་རང་གིས་གནང་བའི་བྱིས་པ་ཉིད་ཀྱིས་དག་པའི་ཐུགས་
ཀྱིས་མཁྱེན། །
ཆོམ་རྐུན་པ་ལ་རེངས་པའི་སྦྱོར་བ་མཛད་དེ་འབྱུང་པོའི་གནོད་པ་བྱིན་རླབས་
སྟོབས་ཀྱི་བསལ། །
དེ་ནས་མི་ཉག་གི་ཕྱུག་པོ་བ་ཡན་དོ་ཡོན་ཞེས་བྱ་བ། དཔལ་འབྱོར་རྣམ་ཐོས་
ཀྱི་བུ་ལ་འགྲན་པ་ལྟ་བུ་དང་ལྡན་པས་ཡང་དག་པར་རྫོགས་པའི་སངས་རྒྱས་ལ་མི་
ཕྱེད་པའི་དད་པ་ཐོབ་པ་དེས། རྗེ་གྲུབ་ཐོབ་རིན་པོ་ཆེའི་སྐུའི་སྙན་པའི་སྒྲ་དབྱངས་
ཐོས་པ་ལ་བརྟེན་ནས་གསེར་དངུལ་དང་གོས་དར་གྱི་ཚོགས་དཔག་ཏུ་མེད་པས་མ་
ག་དྷ་རྡོ་རྗེ་གདན་དུ་མཆོད་པ་དང་
། རྗེ་གྲུབ་ཐོབ་རིན་པོ་ཆེ་ཉིད་མཆོད་པའི་སླད་དུ
འབུལ་དུ་བྱུང་བ་ལས། རྗེ་གྲུབ་ཐོབ་རིན་པོ་ཆེའི་ཞལ་ནས། འབུལ་སྐྱེལ་གྱི་གསེར་
ཡིག་པ་རྣམས་ལ། ཁྱེད་ཀྱིས་ལམ་ལ་བར་ཆད་མེད་པར་སླེབས་སམ། འོ་ཅག་གི་ཡོན་
བདག་ཆེན་པོ་ཁམས་བཟང་ངམ་གསུང་། གསེར་ཡིག་པ་ན་རེ། དཀོན་མཆོག་གསུམ་
གྱི་བྱིན་རླབས་ཀྱིས་ལམ་ལ་བར་ཆད་མ་བྱུང༌། མི་ཆེན་ཅན་བག་ཙམ་མི་བདེ་བའི་
མིན་པ(སྤྱན་བག་ཙམ་སྐུང}གཞན་མི་བདེ་བ་མེད་ཅེས་ཟེར་བས
། མིག་ན་བས་མི་
འཆི་སྟེ། མི་ཆེན་དེས་དེ་རིང་སླེབ་བྱུང་
། ང་དང་ཕྲད་མི་ཆེན་མི་བཞུགས་ངེས(དིང་
སང་མི་བཞུགས་ཉེན}ཡོད་གསུང་
། དེའི་དུས་སུ་མི་བ་ཡན་དོ་ཡན་དེ་གྲོངས་སྐད།
316



རྣམ་ཐར་བྱིན་རླབས་ཆུ་རྒྱུན།
དེ་དུས་མི་ཉག་གི་སྒོམ་ཆེན་བཟང་པོ་གཅིག་ན་རེ། མི་ཆེན་བ་ཡན་དོ་ཡན་དེ་གྲུབ་
ཆེན་ཨུ་རྒྱན་པའི་དྲུང་དུ་རྒྱ་གར་རྡོ་རྗེ་གདན་དུ་འགྲོ་ཟེར་ནས། གོས་བཟང་པོ་དང༌
།
རྒྱུན་བཟང་པོ་དང་། འཁོར་མང་པོ་དང་བཅས་ནས་སོང་ཟེར་སྐད།
དེ་ནས་ཡང་སའི་དབང་ཕྱུག་དམ་པ་ཕུན་སུམ་ཚོགས་པའི་དཔལ་ཐམས་ཅད་
ཀྱིས་ཡོངས་སུ་བརྒྱན་པ། བདེ་བར་གཤེགས་པའི་བསྟན་པ་རིན་པོ་ཆེ་ལ་གཅིག་ཏུ་དད་
པས་བསྟན་པ་རིན་པོ་ཆེ་ལ་མངོན་པར་བརྩོན་པ་ཨོལ་ཇ(གུ་ལུག་གན}རྒྱལ་པོ་ཞེས་
བྱ་བ་དེས། རྗེ་གྲུབ་ཐོབ་རིན་པོ་ཆེའི་སྙན་པ་གསན་པ་ལ་བརྟེན་ནས་མ་ག་དྷ་རྡོ་རྗེ་
གདན་གྱི་ལྷ་ཁང་དང༌
། སྐུ་གཟུགས་ཉམས་པ་རྣམས་གསོ་བའི་ཆེད་དུ་གསེར་ཕྱེ་བྲེ་
ཆེན་གཉིས་དང་
། དངུལ་བྲེ་ཆེན་བཅུ་གཉིས་གནང་ཞིང་། རྗེ་གྲུབ་ཐོབ་རིན་པོ་ཆེ་པ་
ལ་ཡང་འབུལ་བ་རྒྱ་ཆེན་པོ། གཞན་དཔོན་མོ་རྣམས་དང་རྒྱལ་བུ་རྣམས་དང་།
མི་
ཆེན་དུ་མས་སྐྱེས་ཁ་ཡི་གེ་དང་བཅས་པ་གསེར་ཡིག་པ་དཔག་ཤི་གྲགས་པ་རྒྱལ་ལ་
བསྐུར་བ་ལམ་དུ་བར་ཆད་མེད་པར་འཕྲོད་ཅིང་། སློབ་དཔོན་རྡོ་རྗེ་གདན་པ་མགོན་
པོ་རྒྱལ་མཚན་གྱིས་དབུ་མཛད་པའི་བྱ་བཏང་གི་སྒོམ་ཆེན་དུ་མས་རྡོ་རྗེ་གདན་དུ་
བསྐྱལ་ནས་ཞབས་ཏོག་བསྒྲུབས་པ་ལགས།
དེ་ནས་གཞན་རྐྱེན་ལ་བརྟེན་ནས་གདན་ས་ཆེན་པོ་དཔལ་ལྡན་ས་སྐྱར་བྱོན།
དེའི་དུས་སུ་མི་ཆེན་སཾ་གྷ་ཏ་ཞེས་བྱ་བ་དང་
། མའི་ཇུ་ཞེས་བྱ་བ་གདན་ས་ཆེན་པོ་
དཔལ་ལྡན་ས་སྐྱར་འབུལ་བ་སྐྱེལ་དུ་བྱུང་བས། འཕྲིན་རྣམས(འཕྲིན་ལས་རྣམས}
བསྒྲུབས། མི་ཆེན་སཾ་གྷ་ཏས་ཚེ་དབང་ཞུས་ཤིང་འབུལ་བ་བཟང་པོ་མཛད། དེ་ཡི་ཚེ་
རྗེ་གྲུབ་ཐོབ་རིན་པོ་ཆེའི་ཞལ་ནས། འདི་གསུང་། མི་ཆེན་ཁྱེད་ཀྱི་ཚེ་ལ་བར་ཆད་
ཅིག་འདུག་པ་དེ་ཚེ་དབང་གི་ཆོ་ག་དེས་སེལ་འདུག་གསུང་
། ལོངས་སྤྱོད་ལ་བར་
317



ལོ་པཎ་གྱི་རྣམ་ཐར་ཕྱོགས་བསྒྲིགས།
ཆད་གཅིག་འདུག་གསུང་།
དེ་ནས་གཡས་རུ་ཤངས་སུ་བྱོན་ཏེ། དེའི་ལོ་ལ་ཐན་པ་ཆེན་པོ་བྱུང་བ་ལ། རྗེ་
གྲུབ་ཐོབ་རིན་པོ་ཆེ་གར་བྱོན་པར་ཆར་ཆེན་པོ་བབ་པས། སྐྱེ་དགུ་རྣམས་ཀྱི་དབུགས་
ཕྱུང་ངོ་
། །དེ་ནས་ཤངས་སྟོད་དུ་གདན་ཕེབས་པའི་ཚེ། ཡོན་བདག་མོ་མ་སྨད་གཉིས་
མཇལ་དུ་བྱུང་བ་ལ། རྗེ་གྲུབ་ཐོབ་རིན་པོ་ཆེའི་ཞལ་ནས། ཨ་ཕ་བྱིས་པ་འདི་སྔོན་
ངས་བྱིན་པ་དེ་རུ་འདུག་གསུང་། ཨ་མ་ན་རེ། ལགས་སོ། །བླ་མ་རང་གིས་གནང་བ་
དེ་ལགས་སོ་ཟེར། གཞན་གྱིས་གནང་ལུགས{གནས་ལུགས}ཇི་ལྟར་ལགས་ཞེས་ཞུས་
པས། རྗེ་གྲུབ་ཐོབ་རིན་པོ་ཆེའི་ཞལ་ནས། ཁྱོད་ཀྱིས་ཤོད་དང་གསུང་
། མོ་ན་རེ། སྔོན་
བྱང་པའི་མི་ཞིག་ཤངས་སུ་བྱག(བེ་རིས་ཤངས་སུ་ཇག}ལ་འོངས་པས། {བེ་རི་གཅིག་
བསད།} བེ་རི་དེའི་བདུན་ཚིགས་རིན་པོ་ཆེ་ལ་ཞུས་པ་ཡིན་པར་འདུག །དེའི་ཚེ་བདག་
་རིན་པོ་ཆེ་ལ་བུ་གཅིག་ཞུས་པས་མིང་བྱང་དེ་ལག་ཏུ་བཙུགས{མིང་བྱང་དེ་ལ་
ཕྱག་མཛུབ་བཙུགས་ནས}། ཁྱོད་ཀྱི་བུ་འདིས་གྱིས་གསུང་པས། བདག་ལ་བུ་བྱུང་།
ཕྱིས་བེ་རིའི་ཡུགས་ས་མོ་དེ་མོའི་ཁྱོ་ག་བསད་པ་བདག་གི་བུ་རུ་སྐྱེས་འདུག་ཟེར་བ་
ཐོས་ནས་འཕྲད་དུ་བྱུང་བ་ལ། ངའི་བུ་ཡུགས་ས་མོ་ལ་མི་འཕྲད་བྱས་ལགས་ཟེར་སྐད།
ཡང་དེའི་ཚེ་དགེ་བའི་བཤེས་གཉེན་མར་སྟོན་བྱ་བའི་བུ་མོ་ན་ཆུང་ཤི་ལ་ཐུགས་
པ་ལ་གཤིད་ཀྱི་ཆས་བྱེད་པའི་དུས་སུ། རྗེ་གྲུབ་ཐོབ་རིན་པོ་ཆེའི་དྲུང་དུ་བྱིན་རླབས་
ཞུས་པས། གདོན་གདུག་པ་ཅན་གཅིག་འདུག་གསུངས་ནས། ཅུང་ཟད་སྤྱན་མི་འགྱུར་
བར་གཟིགས་ནས་ལྕག་གིས་བྲབས་པས་གདོན་དེ་སོང་
། ད་གཤིད་ཀྱི་ཆས་ལྷ་གསོལ་
དུ་སྒྱུར་ཅིག་གསུང་
། དེ་ནས་དེ་མ་ཐག་སྲས་མོ་བདེ་མོར་སོང་ནས་གཤིད་ཀྱི་ཆས་ལྷ་
གསོལ་དུ་བསྒྱུར་བ་ལགས་སྐད། དེ་ནས་ལུང་པ་དེའི་མདའ་རུ་བཞུགས་པས་ཆིབས་
318



རྣམ་ཐར་བྱིན་རླབས་ཆུ་རྒྱུན།
དཔལ་མདོངས་ཞེས་བྱ་བ་དང་
། རྟ་གཞན་ཞིག་རྐུ་ལ་ཤོར་བ་ནང་གཅིག་མ་ཚོར། མི་
རྣམས་ན་རེ། ཆིབས་དེ་ཉན་སེ་ཁྱུ(གཉག་སེ་ཁྱུང}ཙམ་ན་མགྱོགས་པ་ཡིན། ད་བདས་
ཀྱང་མི་ཟིན་ཟེར། རྗེ་གྲུབ་ཐོབ་རིན་པོ་ཆེའི་ཞལ་ནས། ཆོས་སྐྱོང་དང་གཞི་བདག་
གཏོར་མ་རེ་ཤོམས་ཤིག་གསུངས་ནས། སྤྱན་ནམ་མཁའ་ལ་གཟིགས་ཏེ་ཤངས་
ཀྱི་གཞི་བདག་སྐྱ་ར་སྟགས་ལྷ【སྐྱ་ར་ཐང་ལྷ}རྒྱལ་པོ་ཁྱོད་ཀྱི་ས་ཁུད་ནས་ངའི་རྟ་
ཁྱེར་རོ། །ངའི་རྟ་ཟློག་ལ་ཤོག་གསུང་། གཉན་ཐང་ལྷ་དང་གངས་དཀར་ཤ་མེད་མ་
ངའི་རྟ་སྐྱོལ་ཅིག །ཆོས་སྐྱོང་རྣམས་མི་ལ་ཕན་ཚུན་གནོད་པ་ཡང་མ་བྱེད་པར་རང་རེའི་
རྟ་ཟློག་ལ་ཤོག་ཅེས་གསུངས་ཏེ། སྐུ་ཆིངས་ཕྲ་མོ་གཅིག་ལ་མདུད་པ་གསུམ་མཛད་
གདན་གྱི་འོག་ཏུ་བཅུག་ནས་བཞུགས{བཞག}པས། ཞག་གསུམ་ན་ཆིབས་ལོག་ནས་
བྱུང་ངོ༌། །དེའི་དུས་སུ་ནོར་རྫས་ཀྱི་འབུལ་བ་དཔག་ཏུ་མེད་པ་བྱུང་བ་ལས།
གཡག་དུ་མ་ཕུལ་བ་རྣམས་ལ་སྒྲ་མེད་ནས་དྲུང་དུ་ཞུས་པས་ཐབས་མི་ཆག་གི་
གསུངས་ནས། དེའི་ནང་པར་འབུལ་བ་ལ་སྒ་ཤས་ཆེར་བྱུང་
། དེ་བཞིན་སྐྱེའུ་ཕད་དང་
ཐག་པ་ལ་སོགས་པ་གང་མ་འཛོམས་པ་སྙན་དུ་ཞུས་པ་ཙམ་གྱིས་དེ་དང་དེ་རྩོལ་བ་
མེད་པར་འབྱུང་བར་གདའ་སྐད།
ཙ་རི་དགོན་པར་ཕྱགས་ཕེབས་པའི་ཚེ་སློབ་དཔོན་ཕ་ཇོ་ལ་རྗེའི ་ཞལ་ནས།
ཁྱེད་ཀྱིས་ལག་ལེན་བྱུང་ན་ད་ལྟ་ལག་ན་ཡོད་པའི་མར་གྱིས་བརྩིགས་ཀྱང་
། སྔར་གྱི་
གཟིམས་ཁང་པས་བཟང་བ་གཅིག་ལྡེང་བར་འདུག །འདིར་གཟིམས་ཁང་བཟང་བ་
གཅིག་བརྩིགས། དགོན་པ་འདིར་ལོ་བཅུ་ལྔ་སྡོད་པ་ཡིན་གསུངས་པས། སློབ་དཔོན་
ཕ་ཇོ་ལ་སོགས་པ་རྣམས་ཀྱིས། ལན་གཅིག་ཀྱང་མ་བྱུང་སྐད།
མ
319



ལོ་པཎ་གྱི་རྣམ་ཐར་ཕྱོགས་བསྒྲིགས།
ཀྱི(སྐྱི}རོང་ནགས་དང་དྲོད་ལུང་དགོན་པ་རུ། །
ཁྱིམ་བྱ་དག་ལ་ངོ་མཚར་སྒོམ་བསླབས་ཤིང་
། །
ཤུད་ཀྲར་འབྱུང་པོ་འདུལ་བྱེད་སྐུར་བསྟན་ནས། །
ཁོ་བོ་སྐྱེ་བ་བདུན་པ་ཡིན་ནོ་གསུང་། །
དེ་ནས་ཀྱི{སྐྱི}རོང་དུ་བྱོན་པའི་ཚེ། སྤྱན་རས་གཟིགས་དབང་ཕྱུག་བཞུགས་
པའི་གཙུག་ལག་ཁང་གསེར་ཐོག་འགེལ་བ་ལ་དཔོན་ཞང་ཚན་ཐོག་གེ་ཞེས་བྱ་བས་
དངུལ་བྲེ་ཆེན་གྱི་ག་རུ་མ་མཛད། ཐུགས་བསྐྱེད་བྱོན་ནོ། །གསང་གཅོད(གསང་སྤྱོད}
གསུང་ཚེ་དྲུང་ན་ཁྱིམ་བྱ་གཅིག་འདུག་པ་ལ། རྗེའི་ཞལ་ནས། ཁྱོད་རང་རོ་སྙོམས་
ཀྱིས་གསུངས་པས་དེ་མ་ཐག་ཁྱིམ་བྱ་སྦྱིན་བསྲེག་མཛད་པའི་ཤུལ་གྱི་མེ་ཐབ་དམར་
ཧུར་རེ་བ་དེར་ཞུགས་ནས་མེ་འཚུབ་ཁྱིལ་ཁྱིལ་འདུག །ད་ཚུར་ལ་ཤོག་ལ་སྒོམས་ཤིག་
གསུངས་པས། ན་བཟའི་ཁུད་དུ་ཡོང་ནས་ཏིང་ངེ་འཛིན་དུ་སོང་
། ཁོ་ལ་ཡང་མི་རྟོག་
པ་བཤའ་མ་སྐྱེ་ཡིན་འདུག་གསུང་
། བླ་མ་གདན་ས་པས། འདི་ལ་རང་ཐོག་ཏུ་ངོ་ཤེས་
པའི་རྟོགས་པ་བདོག་གམ་མི་བདོག་ཞུས་པས། ངོ་འཕྲོད་པ་དཀའ་བར་འདུག་གསུང་
།
ཡང་གྲོད་ལུང་ན་བཞུགས་པའི་དུས་སུ་མི་མང་པོ་ཚོགས་པའི་དབུས་ན་ཁྱིམ་
བྱ་གཅིག་སྐྲག་ནས་ཕར་ཐེབ་ཚུར་ཐེབ་འདུག་པ་ལ། རྗེ་གྲུབ་ཐོབ་རིན་པོ་ཆེའི་ཞལ་
ནས༑ སྐྲག་མི་དགོས། ངས་སྒོམ་བཏབ་ཀྱིས་ཚུར་ཤོག་གསུངས་པས། དེ་མ་ཐག་
བཞུགས་གདན་གྱི་ཐོག་ཏུ་རྩེན་གྱིས་བྱུང་
། དེ་ལ་ཕྱག་གིས་བྱིལ་མཛད་ནས་ཐུགས་
གཏད་པས་སྒོམ་ལ་སིང་སོང་ནས་ཡུན་རིང་དུ་འདུག་སྐད།
དེ་ནས་སླར་ཡང་གདན་ས་བྷུད་དུར་ལྷ་གདོང་གི་སློབ་དཔོན་གཞོན་ཚུལ་ལ་
320



རྣམ་ཐར་བྱིན་རླབས་ཆུ་རྒྱུན།
སོགས་པ་ལ་བཅོམ་ལྡན་འདས་འབྱུང་པོ་འདུལ་བྱེད་ཀྱི་རིགས་གཏད་མཛད་པའི་ཚེ།
སློབ་དཔོན་གཞོན་ཚུལ་གྱིས། རྗེ་རིན་པོ་ཆེ་ཉིད་བཅོམ་ལྡན་འདས་འབྱུང་པོ་འདུལ་
བྱེད་དངོས་སུ་གཟིགས་ཤིང་
། བྱིན་རླབས་ཀྱི་སྣང་བ་དཔག་ཏུ་མེད་པ་བྱུང་
། དེའི་ཚེ་
གསོལ་རས་ཐམས་ཅད་སློབ་དཔོན་གཞོན་ཚུལ་ལ་གནང་ཞིང་། མཉེས་པའི་གསུང་
མང་པོ་བྱོན་པ་ལགས་སྐད། ཞབས་བསྙུང་དུ་བྱུང་བ་ལ། ཞབས་ཀྱི་མཚལ་ཁྲག་དངུལ་
གྱི་ཏིང་ཆུང་གང་གཏོན(བཏོན)ནས། དྲུང་ན་འཇིབ་མཁན་སྒོམ་ཆེན་གཅིག་ཡོད་པ་ལ།
འདི་འཐུང་། སྐྱེ་བ་བདུན་པ་ཡིན་གསུང་། དེའི་སང་ཡང་སྐུ་མཚལ་ཕྱུངས་པ་སློབ་
དཔོན་གཞོན་ཚུལ་ལ་གནང་བས་བྱིན་རླབས་དཔག་ཏུ་མེད་པ་བྱུང་སྐད།
ཡང་སློབ་དཔོན་གཞོན་ཚུལ་གྱིས་མཇལ་བའི་དུས་སུ། རྗེ་གྲུབ་ཐོབ་རིན་པོ་
ཆེའི་ཞལ་ནས། སློབ་དཔོན་སྐུ་གཉེར་འོངས་སམ། དགེ་སྦྱོར་འཕེལ་པོ་བྱུང་ངམ་
གསུང་། མཉམ་རྗེས་མི་འདྲེ་བར་གདའ་ཞུས་པས། མཉམ་རྗེས་འདྲེ་བ་དཀའ། རྗེ་
རྒོད་ཚང་པའམ། རྗེ་ཡང་དགོན་པ་མཉམ་རྗེས་འདྲེས་པ་ཡིན་གསུང་
། རྗེ་གྲུབ་ཐོབ་
རིན་པོ་ཆེ་ཉིད་ཀྱང་མཉམ་རྗེས་འདྲེས་པ་ལགས་མོད་ཅེས་ཞུས་པས། ང་མཉམ་རྗེས་
འདྲེས་པ་ཡིན་གསུང་
། བདག་ལ་ཡང་མཉམ་རྗེས་འདྲེ་བའི་གདམས་ངག་གཅིག་ཞུ་
ཞུས་པས། སྒོམ་བློ་ཤོད་ཐོང་ལ་རིག་པའི་ཤུགས་ལ་ལྟོས་གསུང་
།
ཁྱོད་ཐུགས་དྲི་མེད་མཁའ་ལྟར་དག་པ་ཡི། །
གཞན་རྒྱུད་ཁམས་དང་བསམ་པའི་བྱེ་བྲག་རྣམས། །
ལག་མཐིལ་བཞག་པའི་སྐྱུར་རུ་ར་ལྟ་བུ། །
མ་འདྲེས་སོ་སོར་ཇི་སྙེད་མཁྱེན་པ་ལགས། །
321



ལོ་པཎ་གྱི་རྣམ་ཐར་ཕྱོགས་བསྒྲིགས།
ཡང་དགོན་པའི{རྐོང་པོའི} བླ་མ་འོད་ཀ་རས་པ་ཞེས་བྱ་བས་སྐུའི་སྙན་པ་
གསན་ནས་དད་པས་མཇལ་དུ་བྱོན། ཞལ་མཇལ་བས། ལུས་ཀྱི་བ་སྤུའི་ཚོགས་གཡོས་
ཤིང་ཚད་མེད་པའི་དད་པ་སྐྱེས་པ་ལས། ཁོང་གི་ཡིད་ལ་ཕྱག་རྒྱ་ཆེན་པོའི་རྟོགས་པ་
རང་བདག་ལ་གཤའ་མ་གཅིག{རང་བདག་རང་ལ}ཡོད་ཀྱི་སྙམ་པ་ལས། རྗེ་གྲུབ་
ཐོབ་རིན་པོ་ཆེས་ཐུགས་ཀྱིས་མཁྱེན་ནས། སྤྱན་གྱི་གཟི་མདངས་གཏོད{བསྟོད}དེ།
དགེ་བཤེས་ཉིད་ལ་རྟོགས་པས་ཅི་བྱེད་གསུང་
། དེས་སླར་ཡང་མོས་གུས་དཔག་ཏུ་
མེད་པ་སྐྱེས་པས། ཉམས་མྱོང་གི་འཛིན་པ་རྩ་བ་ནས་ཟད་དེ། རོ་མཉམ་གྱི་རྟོགས་པ་
འཁྲུངས་ནས། རྗེ་འགྲན་གྱི་དོ་མེད་ཨུ་རྒྱན་པ། །ཞལ་ལན་གཅིག་མཐོང་བས་སྣང་བ་
འགྱུར། །གསུང་ཐོས་ལུས་ཀྱི་བ་སྤུ་གཡོས། །ཚེ་འདིར་བསྟེན་ཡུན་མི་རིང་ཡང་། །ཚེ་
རབས་ཀྱི་བླ་མ་ཡིན་པར་ངེས། །ངས་མཁས་པར་བསླབས་པ་རྫུན་དུ་ཞིག །རྟོགས་པ་
ཞིག་ཡོད་པ་རྨང་ནས་སྒྱེལ། །ཞེས་པ་ལ་སོགས་པའི་མགུར་གསུངས།
སྔོན་གྲུབ་ཆེན་རིན་པོ་ཆེ་པས་བྲིན་དུ་བྱོན་ནས་གདན་ས་དིང་རི་གླང་འཁོར་
དུ་བླ་མ་དབོན་པོ་རྒྱལ་མཚན་འབྱུང་གནས་པས་གདན་དྲངས་ཏེ། གླང་འཁོར་གྱི་
ཞིང་མཚམས་སུ་བསུ་བ་མཛད། དེ་དུས་སུ་བླ་མ་ཟུར་ཕུག་པ་རིན་ཆེན་དཔལ་ཡང་
གླང་འཁོར་ན་བཞུགས་པས་བསུ་བ་ལ་བྱོན་པས། རླུང་འཚུབ་ཆེན་པོའི་གསེབ་ན་རྗེ་
གྲུབ་ཐོབ་རིན་པོ་ཆེའི་ཆིབས་གོང་ན་སྐུ་སྟོད་གཅེར་བུ་མཛད། སྐུ་སྨད་ལ་བེར་ཐུལ་
གཅིག་སྐྱེས{བཀྲིས}ནས་གསུང་གླེང་སྣ་ཚོགས་པ་མཛད་ཀྱིན་འདུག་སྟེ། ཧད་ཀྱང
{ཧ་ཅང}དད་པ་ལྷག་པ་མ་སྐྱེས་སྐད། སྲོད་ཀྱི་དུས་སུ་བླ་མ་དབོན་པོ་རྒྱལ་མཚན་
འབྱུང་གནས་དང་། ཕྱུག་པོ་དཔལ་ཡེས་ནང་མཆོད་ཅིག་བཤམས་ནས་རྣལ་འབྱོར་ཕོ་
མོ་བྱིན་གྱེས་པའི་རྗེས་ལ་དཔལ་བདེ་ཆེན་སྟེང་གི་རི་པ་རྣམས་བཞེངས་ནས། རྗེ་གྲུབ་
322



རྣམ་ཐར་བྱིན་རླབས་ཆུ་རྒྱུན།
ཐོབ་རིན་པོ་ཆེའི་སྤྱན་མངའ{སྔ}ན། རྗེ་རིན་པོ་ཆེ་ཉིད་ཀྱི་རྣམ་ཐར་ངོ་མཚར་བཅུ་
ལྔ་མ་བྱ་བ་སློབ་དཔོན་བསྙེ་མ་གངས་པས{སྙི་མོ་ག་པ་ཞེས་བྱ་བས}མཛད་པ་དེ་
མགུར་དུ་ལེན་ཞིང་འདུག་པས། སྔར་བླ་མ་རིན་ཆེན་དཔལ་ཚོགས་གྲལ་ལ་མ་བྱོན་
པར་གཟིམས་ཁང་གི་སྟེང་ན་བཞུགས། མཐོངས་ཀའི་སྟེང་ན་གསན་པས། མགུར་དེ་
རྗེ་གྲུབ་ཐོབ་རིན་པོ་ཆེའི་རྣམ་པར་ཐར་པ་ཇི་ལྟ་བར་འདུག་པ་ལ་དད་པ་དཔག་ཏུ་
མེད་པ་སྐྱེས། སྤྱན་ཆབ་དཔག་ཏུ་མེད་པ་བྱུང༌
། དེའི་དུས་སུ་མཚན་མོ་གཉིད་ཐུན་
གསུམ་བྱུང་བ་ལ་གསུམ་ཀ་འོད་གསལ་དུ་ཚུད་དེ། ད་ནི་བླ་མ་འདི་ཡི་ཞབས་དྲུང་དུ་
ཅིས་ཀྱང་འགྲོའོ་དགོངས་པ་བྱུང་། དེ་ནས་དེ་མ་ཐག་ཏུ་ནི་མ་ཐོན{མ་བྱོན། དུས་
ཕྱིས་བྱོན་པས་མཉེས་པའི་གསུང་མང་པོ་བྱོན་ནོ། །
དེ་བཞིན་གཤེགས་པའི་སྐུ་ལ་བསྐོར་བ་དང་ཡན་ལག་བདུན་པ་དང་བསྔོ་བ་
མཛད་རྗེས། རྗེ་རིན་པོ་ཆེའི་ཕྱག་འཁར་བཙུགས་པ་ལ་ཨོལ་སྐོལ་བརྟེན་ནས་སྤྱན་
ཟིམ་མེ་ཅུང་ཟད་བཞུགས་འདུག །གཡས་ཕྱོགས་ན་བླ་མ་རིན་ཆེན་དཔལ་འོད་གསལ་
གྱི་གདམས་ངག་ཅིག་དང་བསྙེན་བསྒྲུབ་ཅིག་ཞུ་དགོངས་ཤིང་ཡོད་ཙ་ན། རྗེ་རིན་པོ་
ཆེའི་སྤྱན་ཟུར་ལ་ཅེ་རེ་གཟིགས་ནས། ཉིད་འོད་གསལ་ཅིག་དང་བསྙེན་བསྒྲུབ་ཅིག་
ལ་རྩེ་གཏད་འདུག །དེ་གཉིས་ཀྱང་བྱེད་པ་ཡིན། སྔོན་ལ་ཕྱག་རྒྱ་ཆེན་པོའི་སྔོན་
འགྲོ་ཞིག་སྐྱོངས་གསུང་
། སྔར་སྒོམ་ཆེན་བྱས་ནས་ལོ་མང་དུ་སོང་བ་ལ། ད་བཟོད་
སྔོན་འགྲོ་ནས་གཞི་བླང་མི་དགོས་པ་ལ། དེ་ཡང་ཐུགས་ཀྱི་དགོངས་ནས། མི་ཚེ་སྔོན་
འགྲོ་བསྐྱངས་པས་ཕྱི་ནང་གི་ཆོས་ཐམས་ཅད་ཟུར་དུ་གཅད་དུ་ཅུང་ཟད་ཀྱང་མེད་
པར་རང་རང་གི་ཐོག་ཏུ་སྒྲོ་འདོགས་ཆོད་ནས་འགྲོ་བ་ཡིན། དེ་མིན་ན་གོ་ཡུལ་ལམ་
ཡིད་སྨོན་ཐབས་སུ་ལུས་པ་ཡིན་གསུང་
།
323



ལོ་པཎ་གྱི་རྣམ་ཐར་ཕྱོགས་བསྒྲིགས།
སྔོན་རྟོགས་ལྡན་དོན་བློ་ཞེས་བྱ་བའི་བསམ་པ་ལ། གཞུག་མ་ཞེས་བྱ་བ་འདི་
ཡི་དོན་ཅི་ཡིན་སྙམ་པ་ལ། དེ་ཐུགས་ཀྱི་མཁྱེན་ནས་རྗེ་གྲུབ་ཐོབ་རིན་པོ་ཆེའི་ཞལ་
ནས༑ གཉུག་མ་ཞེས་བྱ་བ་གདོད་ནས་ཡོད་པ་ལ་ཟེར་བ་ཡིན་གསུང་
། སྙེ་ནམ་དུ་སྐྱི་
བི{ཀྱི་བ}ལུང་ཞེས་བྱ་བ་ལུང་པ་བཟང་པོ་གསར་པ་གཅིག་ཏུ་བྱེད་པར་བཞེད་པས།
དགའ་ལྡན་གླིང་གི་ཕུར་པ་བྱ་ཁྱུང་གི་མགུལ{ཕུ་ན་འཁུར་ཕུ་བྱ་རྒྱུང་གི་མགུལ}བྲག་
ཏཾ མགོ་ཞེས་བྱ་བར་ཕྱགས་ཕེབས་ནས་བཞུགས། ཉིན་གཅིག་བྱ་ཁྱུང(བྱུ་རྒྱུང}གི་
གངས་འདབས་ནས་ཡར་བྱོན་པས། རྗེ་གྲུབ་ཐོབ་རིན་པོ་ཆེའི་ཞལ་ནས། ད་ཕྱི{ད་ཅི}
ངལ་བ་ཅུང་ཟད་གསོ་བ་དེ་ལ་རྟ་སྔོན་པོ་ཞོན་པའི་རྟ་པ་ལྔ་འོ་ཅག་གི་སྔོན་བསུ་རུ་
བྱུང་༑ ཁོང་རྣམས་ཀྱང་ཅུང་ཟད་ཅིག་བསྡད་ནས་ལྕག་གི་རྩེ་མོ་གཅིག་རང་གི་སྣ་ལ་
བཙུགས། གཅིག་སྒའི་ཡ་རུ་ལ་བཙུགས་ནས། ཨུ་རྒྱན་པ་འདི་ཡང་དེ་མར(དེ་འདྲ
ཞིག་ཡིན་སྙམ་སྟེ། དེ་ཙུགས་ཡང་མི་འདུག་ཟེར་ནས་སོང་གསུང་
།
དེ་ནས་རྐང་ཐང་རྣམས་གསང་ལམ་ཚོལ་དུ{གངས་ལ་ལམ་ལྟ་རུ}བཏང་བས།
སྐུ་འཁོར་རྣམས་ཀྱིས་གསང་{གངས}མཚམས་ནས་བྲག་རྟ་མགོར་ལོག་ནས་བྱོན།
ལམ་ལྟ་བའི་མི་རྣམས་ཀྱིས་དགོང་མོ་སླེབ་བྱུང་དུས། རྗེ་གྲུབ་ཐོབ་རིན་པོ་ཆེའི་ཞལ་
ནས་༑ མཐོན་པོ་ཡ་གི་ན་བྲག་དཀར་པོ་ཆུང་ཆུང་བཤིབས་པ{ལྔ་གཤིབ}ཁ་ལྷོ་ནུབ་ཏུ་
ཕྱོགས་པ་ཞིག་འདུག་གེ་གསུང་
། གདའ་ལགས་ཞུས་པས། དེ་ལ་མི་མ་ཡིན་རྫོགས་
ཆེན་གྱི་གྲུབ་མཐའ་འཛིན་པ་ཡིན་ཟེར་བ། སྒོམ་ཆེན་གྱི་གཟུགས་པོ་ཏི་རེ་ཁུར་བ་ལྔ་
འདུག །འདིར་མཇལ་དུ་བྱུང་གསུང་
།
སྙེ་ནམ་ནེ་ཏོ་དགོན་པ་ལ་བཞུགས་པའི་ཚེ། སྒྲ་གཅན་འཛིན་གྱི་གཟུགས་ནེ་ཏོ།
ལུང་པ་ཐམས་ཅད་གང་བ་མིག་ཏུ་སོང་བ་གཅིག་ཏུ་བྱུང་གསུང་
། དེར་དཔལ་གསང་
324



བའི་བདག་
རྣམ་ཐར་བྱིན་རླབས་ཆུ་རྒྱུན།
པོའི་ཏིང་ངེ་འཛིན་གསལ་བཏབ་ནས་ཟིལ་གྱིས་མནན་པས་མ་ནོན་ཏེ།
དཔལ་དུས་ཀྱི་འཁོར་ལོའི་ཏིང་ངེ་འཛིན་ལ་སྙོམ་པར་ཞུགས་ནས། ཐུགས་ཀྱི་དཀྱིལ་
འཁོར་གསལ་ཐེབས་པ་དང་དུས་མཉམ་དུ་སྒྲ་གཅན་གྱི་གཟུགས་དེ་མེད་པར་ཞུ་ནས་
སོང་༑ སྒྲ་གཅན་གྱི་གཉེན་པོ་དེ་དཔལ་དུས་ཀྱི་འཁོར་ལོ་ཡིན་པར་འདུག་གསུང་།
ཡང་གདན་ས་ཐུད་ཀྲ་ན་བཞུགས་པའི་ཚེ། སྔོན་ཆོས་རྗེ་རྒོད་ཚང་པས་བྷུད་
ཀྲའི་རྫ་གསེབ་ན་ཆོས་གཏེར་ཞིག་བཅུག་ཡོད་ཅེས་པ་སྙན་དུ་ཡོད་པས། དེར་འོད་
གསལ་གྱི་ངང་དུ་གཟིགས་པས། བྷུད་ཀྲའི་རྫ་བསེབ་ནས་ཟངས་མོ་ཆེ་གཉིས་ཁ་སྦྱར་བ་
སོལ་བའི་གསེབ་ན་འདུག་པ་གཟིགས། ནངས་པར་སྐུ་འཁོར་ཤས་གཅིག་གིས་གཟིགས་
སུ་བྱོན་པས། {རྗེ་གྲུབ་ཆེན་རིན་པོ་ཆེའི་ཞལ་ནས།}འདི་ཡི་འོག་ན་ཡོད་ཀྱི་བརྐོས་
དང་གསུངས་ནས་བརྐོས་པས་འཕྲལ་དུ་སོ་ཕག(སོལ་བ}ཐོར་བྱུང་
། དེ་ནས་སྤྱན་ནམ་
མཁའ་ལ་ཅེར་གཟིགས་ནས། དེ་འདོན་དུ་མི་བཏུབ་པར་འདུག་གསུང་
། དེ་ཇི་ལྟར་
གདའ་ཞུས་པས། མི་མ་ཡིན་རྟ་སྔོན་པོ་ཞོན་པ་གཅིག་ད་ལྟ་རང་འདིར་བྱུང་ནས།
གཏེར་འདི་ཆོས་རྗེ་རིན་པོ་ཆེའི་ཞལ་ནས་ཉིད་ཅག་ལ་སྤྲོད་ཟེར་བ་མེད་ཟེར་གྱིན་
འདུག་གསུང་།
ཅུང་པ་གྲོད་ལུང་ན་བཞུགས་པའི་ཚེ། མ་ཇོ་གཅིག་གིས་ནས་གཞོང་པ་གང་
ཕུལ་ནས་འདུག་པ་ལ། རྗེ་གྲུབ་ཐོབ་རིན་པོ་ཆེ་ཞལ་ནས། ཁྱོད་ཀྱི་ཕུགས་ན་ནས་ཕུག་
རུང{ཤུ་རུ}གང་འདུག་གིས། ནས་དེ་ཐམས་ཅད་ང་ལ་ཕུལ། ལོངས་སྤྱོད་ཆེན་པོ་ཡོང་
གསུང་། དེར་མ་ཇོ་ན་རེ། གདའ་ལགས། སྦྱར་རྒྱུགས་ནས་ཤུགས་རུང་{ཤུ་རུ}གང་
བདོག་ཟེར། ནས་དེ་ཕུལ་བས་མོ་ལོངས་སྤྱོད་འཛོམས་པར་གྱུར་བ་ལགས་སྐད། (དབོན་
པོ་བས་དོས་ཆུང་ཞིག་ཕུལ་བས་ཕྱུག་པོ་ཡོང་གསུང་བ་བཞིན་བྱུང་། བཀྲ་ཤིས་ལྕམ་གྱི་ཨ་མིའི་དགེ་ནས་ཡོད་དེ་
325



ལོ་པཎ་གྱི་རྣམ་ཐར་ཕྱོགས་བསྒྲིགས།
ངོ་
བཀྱེ། དྲུང་དུའང་ནས་ཁལ་གཅིག་ཕུལ་བས་ཕྱུགས(ཕྱུག)པོ་ཡོང་གསུང་བ་བཞིན་བྱུང་
། )
ཡང་ཐུད་ཏུ་ན་བཞུགས་པའི་ཚེ། གདན་ས་འབྲི་ཁུང་པའི་སྒོམ་ཆེན་བྱང་ཆུབ་
དཔལ་ཞེས་བྱ་བ་མཇལ་དུ་བྱུང་བ། དྲུང་ན་གོས་ཆེན་བཟང་པོ་ཁ་གསུམ་འབྲེལ་གཅིག་
འདུག་པ་ལ། འདི་ལ་ང་ཡོད་ན་ཆུ་སྡོར་གྱི་མཐུན་རྐྱེན་བྱེད་ཡོང་པར་འདུག་པ་ལ་
སྙམ་པས། དེ་མཁྱེན་ནས། རྗེ་རིན་པོ་ཆེ་སྤྱན་ཟུར་ལ་གཟིགས་ནས། འདི་སློབ་དཔོན་
གྱིས་མཛོད་གསུངས་ནས་བསྐུར་བྱུང་
། ངའི་བརྣབས་སེམས་ཁོང་གིས་མཁྱེན་ནས།
ཚ་བ་ཞིག་བྱུང་ཟེར་སྐད། དཔལ་བདེ་ཆེན་སྟེངས་ནས་རི་པ་རྣམས་ཕྱགས་ཕེབས་ནས་
དྲུང་ན་མཆོད་པ་གཅིག་མཛད་པའི་གྲལ་དུ། རི་པ་རྣམས་ཀྱིས། རྗེ་རིན་པོ་ཆེ་ཉིད་
ཀྱི་གསུངས་པའི་མགུར་དགོས་མེད་བཅུ་གསུམ་མ་གསུངས་པ་ལ། རྗེའི་ཞལ་ནས་
སྐབས་སུ་འབྲུ་གནོན་རེ་མཛད། དེའི་རྗེས་ཐོགས་སུ་གྲུབ་ཆེན་རིན་པོ་ཆེའི་ཞལ་ནས།
དབྱངས་འདི་ཡི་འགྲེལ་པ་བྱེད་མཁན་ཞིག་ཡོད་པར་འདུག་གསུང་
། དེ་ནས་ཡང་
མྱུར་དུ་བླ་མ་སྙེ་མདོ་པ་དོན་འགྲུབ་དཔལ་བཟང་པོས་དབུས་སུ་འགྲེལ་པ་མཛད་
ནས་བསྐུར་བྱུང་།
ཡང་མཚལ་པ་རྒྱ་གར་པ་གཞོན་ནུ་རྒྱལ་མཚན་ཞེས་བྱ་བ་གཅིག་མཇལ་དུ་
སླེབས་འདུག་ཅེས་ཞུས་པས། ཤོག་གསུང་
། དེ་ནས་ཁོ་དར་ཅིག་མ་བྱུང་བས། ཁོ་མི་
ཡོང་པར་འདུག་གམ་གསུང་
། དེ་ནས་ཁོ་བྱུང་བ་ལ། ཁྱེད་ལ་བྱོན་བྱས་ཀྱང་མི་ཡོང་བ་
དེ་བསུ་བ་བྱེད་དགོས་པ་ཡིན་ལ་ཆེ་གསུངས་ནས་བཀའ་བཀྱོན་མཛད་པས། ཁོ་ལ་
བཀའ་བཀྱོན་དེ་ལ་ཡིན་མིན་གྱི་རྟོག་པ་ཅུང་ཟད་བྱུང་
། དེ་ངོས་ཟིན་ནས་ཕཊ་བྱས་
པས༑ ཁོང་གི་བསམ་པ་མཁྱེན་ནས། རྗེ་གྲུབ་ཐོབ་རིན་པོ་ཆེའི་ཞལ་ནས། རོ་ཅི་ལ་
ཕཊ༑ རོ་ལ་ཕཊ་དམ། རྫིང་ན་ཡོད་པ་དེ་ཆུ་ཡིན་ལ། ཡུར་བ་ལ་འབབ་པ་དེ་ཆུ་མ་ཡིན་
326



རྣམ་ཐར་བྱིན་རླབས་ཆུ་རྒྱུན།
ནམ༑ ཞེས་གསུངས་པས་ངོ་སྤྲོད་དེ་རྩོལ་མེད་ཀྱི་དྲན་པ་སྲོལ་དུ་ཚུད་པ་ལགས་སྐད།
དེ་རྫིང་ན་ཡོད་པ་དང་ཡུར་བ་ནས་འབབ་པའི་ཆུ་གཉིས་ཆུར་རོ་མཉམ་པ་ཇི་ལྟ་བ་
བཞིན་དུ་རྣམ་པར་རྟོག་པ་དང་
། མི་རྟོག་པ་དག་རང་ངོ་ཤེས་ན་ཆོས་ཉིད་དུ་རོ་མཉམ་
ཞེས་པའི་དོན་དུ་གདའ། ཅུང་པའི་ས་ནས་བཙུན་མ་གཅིག་འོངས་པ་ལམ་དུ་ཨར་བ་
བྱུང་ཞིག་མཇལ་དུ་ཡོངས་པ་ལ། རྗེའི་ཞལ་ནས། སྡོམ་པ་ཤོར་རམ་གསུང་
། རྗེ་རིན་
པོ་ཆེས་ཐུགས་རྗེས་གཟུང་འཚལ་བར་བདོག་གོ་ཞེས་ཞུས་པས། འགྱོད་མེད་ཕྱིར་བཅོས་
པས་ཆོག་གསུང་། བཙུན་མ་དེས་ལུང་ཐང་གི་ཕྲེང་བ་བརྒྱ་རྩ་བརྒྱད་པ{བརྒྱ་རྩ}གཅིག་
འབུལ་གྱིན་འདུག་པ་ལ། བདག་ལ་འདི་གནང་ན་དགའ་བ་ལ་སྙམ་པ་ལ། རྗེ་གྲུབ་
ཐོབ་རིན་པོ་ཆེ་ལ་ཞལ་ཕར་ངོས་སུ་ཁྱུར་མཛད་ནས། བླ་མའི་བཀའ་ཆ{ཀ་ཆ}སྙིང་
སྡུག་ལ་བསམ་མནོ་མི་གཏོང་བ་ཡིན་གསུང་། དེར་ངོ་ཚ་ལ་འཇིགས་པ་གཅིག་བྱུང་
།
སྔར་ནས་ངའི་བསམ་པ་དྲུང་ནས་མཁྱེན་ཞིང་ཡོད་པ་ལ། དེ་ནས་ཤིན་ཏུ་སྐྲག་ཅིང་
ངན་རྟོག་ཅུང་ཟད་ཀྱང་བསམ་རང་མི་ཕོད་པ་ཞིག་བྱུང་
།
གྲོམ{ཁྲོམ}ནས་མཇལ་དུ་འོངས་པའི་ཇོ་མོ་འགའ་ཞིག་ནངས་པར་རང་རེའི་
ཡུལ་དུ་འགྲོ་བ་ལ་སྦྱིན་བསྲེག་གི་ཚོགས་གྲོལ་ནས་བྱིན་རླབས་ཞུ་བ་དང་སྐུ་ཁམས་ཞུ་
ཡིན་འདུག་པས། རྗེ་རིན་པོ་ཆེ་པ་ཇོ་མོ་གཅིག་ལ་སྤྱན་ཅེར་རེ་གཟིགས་ནས། ཁྱོད་ཀྱི་
པང་ན་ནི་བུ་ཚ་གཅིག་ཁྱོར་རེ་འདུག་གསུངས། གྲོགས་མོ་གཅིག་ན་རེ། རྗེ་རིན་པོ་ཆེ་
ཐུགས་འདུན་གྱིས་བསྒྱུར་བ་ཞུ་ལགས་ཟེར། འོ་ན་བཟློག་པ་རུ་ཐམས་ཅད་ཀྱིས་མ་ཎི་
པདྨེ་གསུམ་རེ་བགྲོངས་གསུངས་ནས། དྲུང་ན་བཞུགས་པ་རྣམས་ཀྱིས་མ་ཎི་པདྨེ་
གསུམ་གསུམ་བགྲངས། (དགེ་སེང་གིས་དྲུང་དུ་རོ་བཤས་པའི་ལག་པ་གཅིག་ཁྱེར་ནས་སླ་ཡེར་བཞག་པས།
ལག་པ་ལངས་ཀྱིན་ས་ལ་སྡེབ་(རྡེབ)ཏུ་བྱུང་བས། ཧལ་ཐབས་སུ་དྲུང་དུ་ཞུ་རུ་བྱུང་བས། ཁྱོད་ལ་འབྱུང་པོའི་
327



ལོ་པཎ་གྱི་རྣམ་ཐར་ཕྱོགས་བསྒྲིགས།
གནོད་པ་གཅིག་གིས་བརླབས་སམ་གསུང་། མད་ལགས། འདི་འདྲ་བྱུང་ཞུས་པས། ལག་པ་དེ་འདིར་ཁྱེར་ཤོག །
ཁྱོད་ལ་སྤྱད་པ་ཅི་ཡོད། དེ་རྣམས་སྤོང་ཐག་ལ་ཁྱེ་གསུང་། དེ་བཞིན་བྱས་པས་ད་དུང་གཡུ་གཅིག་འདུག་པ་མ་
བཏང་བ་འདུག་གསུང་། ཐུགས་མད་ལགས། ཤི་ན་རོ་ཤས་གཅིག་དགོས་སྙམ་ལགས་ཟེར། མི་ཉན་པར་ད་ཁྱོད་
ལ་ན་ཚ་འོང་བར་འདུག་སྟེ་གསུང་། སྟོད་གཟེར་བྱུང་སྐད། )
མཁན་པོ་གྲུབ་རིན་གྱིས་སྔོན་བྷོ་ཏུ་པཎ་ཊི་ཏ་ལ་ཆང་བསྐྱུགས་པའི་སྦྱོར་བ་དེ་
འདྲ་གཅིག་བདག་ལ་མཛད་པར་ཞུ་ལགས་ཞེས་ཞུས་པས། རྗེ་གྲུབ་ཐོབ་རིན་པོ་ཆེའི་
དྲུང་ནས་མ་ད་ན་གསོལ་ནས་ཉིད་རང་སྐྱུར་དྲི་འདུག་གམ་ལྟོས་ཤིག་གསུང་
། མཁན་
པོས་ཞལ་རྩ་རུ་གཏུགས་ནས་བསྣམས་པས། རྗེ་རིན་པོ་ཆེས་ཧ་ཧ་གསུངས་ཏེ་སྐྱུར་
དྲི་མ་ཚོར་གསུང་
། ད་ཉིད་རང་གི་ལྟོ་བར་ཆང་བསྐྱེད་ཀྱི་གསུངས་ནས་རླུང་སྦྱོར་
གཅིག་མཛད་ཀྱི་འདུག་པས། དལ་ཙམ་ན་སྐྱུར་དྲི་ཆིལ་བྱུང་
། གཞན་སྣོམ་དུ་མ་
བཅུག་གསུང་། (འདི་བཞིན་ཇོ་སྟན་ཅིག་ལའང་མཛད་དོ། །)
ཡང་རྗེའི་ཞལ་ནས་ཁྱེད་ལ་ལྦ་བ་གཅིག་ཀྱང་བསྟན་གྱིས་གསུངས་ནས། སྔར་
མགུལ་ལྦ་མེད་ཀྱང་དེ་མ་ཐག་ཏུ་ལྔ་བ་ཆེ་བ་གཅིག་བྱུང་། དེ་མེད་པར་བྱ་གསུངས་
ཏེ་ མ་ཐག་ཝ་བ་མེད་པར་སོང་ནས། རྗེ་རིན་པོ་ཆེའི་ཞལ་ནས། རླུང་ལ་གང་བྱ་བྱ་
མི་འདུག་གམ་གསུང་
། ཡང་མཁན་པོ་གྲུབ་རིན་གྱི་ཐུགས་དགོངས་ལ། བླ་མ་གྲུབ་
ཐོབ་རིན་པོ་ཆེ་དང་
། སྲས་བདེ་ལེགས་རྒྱལ་མཚན་དང་། ཆོས་རྗེ་རི་པ་བ{བ་རི་བ}
དང་༑ བླ་མ་ཕུ་རི་བ་རྣམས་རྟོགས་པ་གང་མཐོའམ། དེ་རྣམས་གསོལ་བ ་འདེབས་
པའི་བླ་མ་རྒོད་ཚང་པར་འདུག །ང་ལ་ཡང་རྗེ་རྒོད་ཚང་པ་འདྲ་བ་གསོལ་བ་ གདབ་
ཏུ་ཡོད་ཀྱི་དགོངས་པས། དེ་ཐུགས་ཀྱིས་མཁྱེན་ནས
། རྗེ་གྲུབ་ཐོབ་རིན་པོ་ཆེས་མཁན་
པོ་གྲུབ་རིན་ལ་སྤྱན་ཅེར་གཟིགས་ནས། འདི་གསུང་། ངའི་མཁྱེན་རྒྱ་ཙམ་ཡོད་པ་སུ་
328



རྣམ་ཐར་བྱིན་རླབས་ཆུ་རྒྱུན།
ཡང་མེད། མཁྱེན་རྒྱ་ཡོད་དུ་ཆུག །ངས་གཞི{བཞི}ཆེན་བརྒྱད་དང་ཡུལ་ཆེན་རྣམས་
སུ་དཀའ་བ་སྤྱད། མཆོག་ཐུན་མོང་གི་དངོས་གྲུབ་བླངས་པ་འདྲ་བ་སུ་ཡང་མེད། རྡོ་
རྗེ་འཆང་ལ་རྟོགས་པ་གང་ཡོད་པ་དེ་ཏི་ལླི{ཏེ་ལོ}པ་ལ་ཡོད། དེ་ནས་རིམ་པ་བཞིན་
རྗེ་རྒོད་ཚང་པ་ལ་ཡོད། རྒོད་ཚང་པ་ལ་རྟོགས་པ་གང་ཡོད་པ་ང་ལ་ཡོད། ང་ལ་
གསོལ་བ་བཏབ་ན་ཕྱག་རྒྱ་ཆེན་པོའི་རྟོགས་པ་རྩོལ་མེད་དུ་སྐྱེ་གསུང་
།
ཡང་མཁན་པོ་གྲུབ་རིན་གྱི་ཐུགས་དགོངས་ལ། བདག་ཀྱང་གཞོན་ནུ་ལ་རབ་
ཏུ་བྱུང་། ཚུལ་ཁྲིམས་རིན་པོ་ཆེ་བསྲུངས། ད་ནི་འཆི་བ་ལ་འཚེར་བ་མེད་ཀྱི་སྙམ་
ནས་ཡོད་པ་ལ། དེ་ཐུགས་ཀྱིས་མཁྱེན། མཁན་པོ་ལ་སྤྱན་ཅེར་གྱིས་གཟིགས་ནས
།
རྗེ་
གྲུབ་ཐོབ་རིན་པོ་ཆེའི་ཞལ་ནས་འདི་གསུང་
། འཆི་བས་མི་འཇིགས་པ་ལ་བར་དོ་ཆོད་
དགོས་པ་ལགས། བར་དོ་ཆོད་པ་ལ་རྨི་ལམ་ཆོད་དགོས། རྨི་ལམ་ཆོད་པ་ལ་ཉིན་མོའི་
སྣང་བ་ལེགས་པར་ཆོད་དགོས་པ་ལགས། དེ་རྣམས་མེད་པར་འཆི་བས་མི་འཇིགས་
སྙམ་པས་མི་ཕན་གསུང་
། ཡང་མཁན་པོ་གྲུབ་རིན་པ་ཀུན་གཞིའི་བཤད་པ་ངོ་བོ་ལུང་
དུ་མ་བསྟན་པ། རྣམ་པ་མི་གསལ་བ། བག་ཆགས་འཇོག་པའི་རྒྱུ་བྱེད་པ། རྣམ་པར་
ཤེས་པ་ཐམས་ཅད་ཀྱི་རྟེན་དུ་གྱུར་པ་ལ་སོགས་པ་ཡིད་ལ་བྱེད་ཀྱིན་ཡོད་པ་ལ།
ཐུགས་ཀྱིས་མཁྱེན་ནས་ཞལ་འཛུམ་མཛད་ནས། ཁྱེད་ཀྱི་དེས་ཀུན་གཞི་ངོས་མི་ཟིན།
ཀུན་གཞི་ངོས་ཟིན་པ་ལ་ཉམས་ཀྱི་འོད་གསལ་གཤའ་མ་ཞིག་ཟིན་དགོས། ཉམས་ཀྱི་
འོད་གསལ་གཤའ་མ་ཞིག་ཟིན་ཙ་ན་མིག་གི་དབང་པོ་ལ་སོགས་པ་རྣམས་ཀྱི་ཡུལ་
འཛིན་མེད་ཀྱང་
། ཡུལ་དང་ཡུལ་ཅན་གཉིས་སུ་མེད་པར་རང་རིག་ཏུ་ཡུལ་མ་འགགས་
པར་སྣང་བ་དེ་ཀུན་གཞིའི་རྣམ་པར་ཤེས་པ་ཡིན་གསུང་
།
ཡང་མཁན་པོ་གྲུབ་རིན་ཚད་མེད་པ་བཞི་ཐུན་རེ་སྒོམ་ཞིང་
། དྲུང་དུ་བཞུགས་
329



ལོ་པཎ་གྱི་རྣམ་ཐར་ཕྱོགས་བསྒྲིགས།
ཙ་ན། དེ་ཐུགས་ཀྱིས་མཁྱེན་ནས་སྤྱན་ཅེར་གཟིགས་ནས། དམིགས་པ་མེད་པའི་སྙིང་
རྗེ་མ་སྐྱེས་ན་གཞན་དེ་པ་འདྲ་ཆུང་ངུ་ཡིན་གསུང་། ཡང་སྐྱི་རོང་ན་བཞུགས་པའི་ཚེ།
གུང་ཐང་ན་སྒོམ་ཆེན་པ་གཅིག{མ་ཇོ་ཞིག}ཤི་ཟེར་ནས་བདུན་ཚིགས་ཞུ་རུ་བྱུང
པས་ རྗེ་གྲུབ་ཐོབ་རིན་པོ་ཆེའི་ཞལ་ནས། སྒོམ་མ་བྱད་བཞིན་སྐྱ་སྒོར་རེ་བ་ཕྲུག་
བཅམ་དཀར་པོ་གྱོན་པ་གཅིག་མདང་སླེབས་གསུང་
།
ཡང་བདེ་ཆེན་སྟེངས་ཀྱི་མིག་ཤལ་ཤོད་སྟོན་པ་ནམ་བཟང་གི་རྣམ་ཤེས་བྱུང་
གསུངས་ནས་ཞག་བཞི་ན་ཆོས་དང་དཔེ་ཆ་སླེབས་སྐད། སྒོམ་ཆེན་བསོད་རིན་ཤངས་
ནས་མ་བྱུང་ཤི་བར་མཛད། ཆོ་ག་མཛད་པས་གཤིན་པོ་གཞན་གཅེར་བུར་འོང་བ་ལ་
ཁོ་གོས་གོན་བྱུང་
། མ་ཤི་བ་ཡིན་ནམ་སྒོམ་ཡོད་པས་ཡིན་ནམ་གསུང་ཙ་ན་མ་ཤི་བར་
སླེབས་བྱུང་
། རྣམ་གྲོལ་བ་སྟོན་པ་རིན་རྒྱལ་གྱི་ཆོ་ག་གྲོགས་མཆེད་གཅིག་གིས་སྐྱེལ་
ཕྱིན་པས་གསེར་དང་ཆོས་གོས་འགའ་དགའ་ཞན་བརྗེས་པ་མཁྱེན་ནས་བཀའ་
བཀྱོན་མཛད། བྷུད་ཏུར་བཞུགས་པའི་ཚེ། མདོག་གཅོད་དུ་ཡོན་བདག་མོ་གཅིག་ཤི་
བའི་བདུན་ཚིགས་ཀྱི་ཆོ་ག་ཞུ་རུ་བྱུང་བས། བུ་མོས་མའི་དྲི་གོས་གཟིམས་ཁང་མདུན་
དུ་ཟམ་ཆུང་འོག་ཏུ་སྦས་ནས་རང་རེའི་གོས་གཅིག་ལ་དྲི་གོས་བྱས་པས། རྗེའི་ཞལ་
ནས༑ གཤིན་པོ་དེ་ཆེ་ཟམ་ཆུང་མ་གིའི་འོག་ཏུ་འཁོར་ཞིང་འདིར་མི་ཡོང་བར་འདུག་
གསུང་སྐད། མའི་གོས་ངན་པ་ལ་ངོ་ཚ་ནས། བདག་རང་དང་བརྗེས་པ་ལགས་ཞུས་
པས༑ ཁྱོད་ཀྱི་བསམ་པ་ལ་སྐྱོན་མེད་དེ། མོ་རང་གི་དེ་དགོས་གསུང་། ཡང་རིན་རྡོར་
གྱི་མ་རྒན་མོ་ས་སྐྱ་ནས་ཡར་ཡོང་བའི་ལམ་ནས་ཤི་དུས། བདུན་ཚིགས་ཀྱི་ཆོ་ག་ཞུ་
རུ་བྱུང་པས། རྗེ་རིན་པོ་ཆེའི་ཞལ་ནས། རྒན་མོ་གོས་དམར་པོ་གྱོན་པ་སྡུག་སྡུག་འདྲ་
བ་གཅིག་འདུག་གསུང་
།
330



རྣམ་ཐར་བྱིན་རླབས་ཆུ་རྒྱུན།
ཡང་རྣལ་འབྱོར་པ་གཅིག་ན་རེ། འོ་སྐོལ་གྱི་སློབ་མ་གར་ཞར་འོད་དེ(གར་ཞ་
བ་དར་མ་འོད་དེ}རྒྱལ་ཁམས་ལ་ཤི་ཟེར་ཞིང་གདའ་ཞེས་ཞུས་པས། སྡུག་གེ
། ཁོ་ལ་
རེ་ས་ང་ལས་གཞན་མེད་དོ། །ནངས་པར་ཆ་རྐྱེན་ཐོང་ལས་བདུན་ཚིགས་ཀྱི་ཆོ་ག་
གྱིས་གསུང་། རྣམ་པར་ཤེས་པ་བཀུག་ནས་རྗེས་སུ་རྗེ་རིན་པོ་ཆེ་ཞལ་འཛུམ་མཛད་
ནས་ཤི་བ་རང་མ་ཤི་བ་ཡིན་ནམ༑རྣམ་པར་ཤེས་པ་དགུག་པའི་དུས་སུ་རྗེ་གྲུབ་ཆེན་
རིན་པོ་ཆེ་སྤྱན་ཚུམ་མཛད་ནས། མ་ཤི་བ་རང་ཡིན་ནམ}། རྣམ་ཤེས་འཁོར་རྒྱུ་མི་
འདུག་གསུངས་ནས་ཕྱིས་མ་ཤི་བར་སླེབ་བྱུང་ངོ༌
། །
གཉག་ནས་ཡོན་བདག་ཤི་བའི་ཆོ་ག་ཞུ་རུ་བྱུང་པ་ལ་རུས་པ་ཁྱེར་ཨེ་ཡོད་
གསུང་བ་ལ། བདོག་ལགས་ཞེས་ལམ་ནས་སྒྲུབ་པའི་རུས་པ་གཅིག་ཕུལ་བས། འདི་
ཅི་ཡིན་ནམ། འདི་ལ་ཁོ་མི་འཁོར་བར་འདུག །འབྲི་རྒན་མ་གཅིག་རྭ་ཡོན་ཡོན་
འདུག་གསུང་། ཕྲག་རྩེ་བའི་ཡོན་བདག་གཅིག་གི་ཆོ་ག་ཞུ་རུ་ཕྱིན་པས། འདིའི་རྣམ་
ཤེས་གསོལ་བྱ་བའི་རྒ་སྟག་ནགསོལ་ཇ་བའི་སྒོ་སྟག་ན}འཁོར་གྱིན་འདུག་པ་ཅི་ཡོད་
པ་གསུང་། ཡོན་བདག་གི་ཕད་པུ་གཅིག་ལས་མེད་ཞུས་ཏེ་བླངས་པས་སྦྱར་མ་དར་
ནང་མ་གཅིག་སྦས་འདུག །འདི་ལ་དྲི་རྟེན་བྱེད་དགོས་པར་འདུག་གསུང་
། ཆོ་ག་
ཐོན་ཙ་ན་མ་ཕན། ད་དུང་བསྐྱར་དགོས་པར་འདུག་གསུང་། སྤྱད་པ{བཅའ་པོ)
མེད་ལགས་ཟེར། ནང་ནས་གྱིས་མི་ལག་མ་འདྲེས་པ་བདུན་སོང་། སྙིང་རྗེ་གསུང་།
ད་ཁྱེད་རང་གི་ཡུལ་དུ་སྐྱེ་བར་ཡོད་གསུངས་པས། ཕྱིས་སྐྱེ་བ་དྲན་པ་གཅིག་བྱུང་
།
བླ་མ་གླང་འཁོར {གླང་སྒོ}བ་དྲུང་ན་བཞུགས་པའི་ཚེ་བདུན་ཚིགས་གཅིག་
མཛད་པའི་གྲལ་དུ་ཨ་ལྕེ་ཤེས་རབ་སྐྱིད་གཤིན་གཞན་གཅིག་གི{ཨ་ཆེ་ཤེས་རབ་སྐྱིད་
ཀྱིས་གཤིན་པོ་གཞན་ཞིག་གི་ཆོ་ག}ཞར་ལ་གཏོང་བར་ཞུས་པས། དེ་བཞིན་བྱ། མིང་
331



ལོ་པཎ་གྱི་རྣམ་ཐར་ཕྱོགས་བསྒྲིགས།
བྱང་བྲིས་གསུང་། མིང་བྱང་བྲིས་མ་ཐག་སྦྱིན་བསྲེག་གི་མེ་ཐབ་ཏུ་བསྐྱུར་བས། ཡང་
དྲུང་ནས་མི་ཕན་པར་འདུག་གོ། །གཤིན་པོ་མི་དཀར་པོ་གཅིག་གིས་ཁྲིད་སོང་། ད་
དུང་མིང་བྱང་བྲིས་གསུངས་ནས་བསྐྱངས་ནས་བྲིས་ཏེ་མེ་ཐབ་ཏུ་སྐྱུར་སྐད།
ཡང་བླ་མ་གླང་འཁོར {གླང་སྒོ}བ་དང་ཕྱག་སྟོན་པ{ཆག་སྟོན་དད་པ་དཔལ}
ལ་སོགས་དྲུང་ན་བཞུགས་པའི་དུས། ཁུམ་བུ་ནས་ཡོན་བདག་སྤུན་གཉིས་ཆུང་མ་ཤི་
བའི་བདུན་ཚིགས་ཞུ་རུ་བྱུང་པས། རྗེ་གྲུབ་ཐོབ་རིན་པོ་ཆེའི་ཞལ་ནས། ཡོན་བདག་
མོ་དེ་སྐྱ་ཡག་ཆེན་པོ་གཅིག་འདུག་གསུང་
། ཡོན་བདག་ན་རེ་གདའ་ལགས། སྔོན་དུ་
མནའ་མ་གཅིག་ཤི་བའི་མྱ་ངན་གྱིས་སྐྲ་ཡག་ཡོད་པ་ལ་ཤི་ཟེར་སྐད། ཆག་སྟོན་དད་
པ་དཔལ་ན་རེ། དྷོ་ཧའི(དོ་ཧའི}ལུང་གཅིག་ཞུ་ཟེར་བས
། རྗེ་གྲུབ་ཐོབ་རིན་པོ་ཆེའི་
ཞལ་ནས། ཁྱོད་ཨུ་རྒྱན་པ་ལ་ལུང་ཐོབ་བྱས་ནས་གཞན་བཤད་སྙམ་འདུག་སྟེ། མི་
བཤད་གསུང་། བླ་མ་གླང་འཁོར {གླང་སྒོ}བས་ཞུ་གྲོགས་མཛད་པས། ས་ར་ཧའི་
གཞུང་གླིང་རས་ཀྱིས་འགྲེལ་པ་མཛད་པ་ངས་བཤད་ན་ཤེས་པར་འདུག་སྟེ། བླ་མ་
གླང་འཁོར{གླང་སྒོ}བས་ཤོད་གསུང་།
རྡོ་རྗེ་གླིང་གི་བླ་མ་རྒྱལ་ཚ་དབོན་པོ་ཆོས་བཀའ་རྣམས་ཞུ་རུ་བྱོན་པའི་དུས་
སུ་རྗེ་གྲུབ་ཐོབ་རིན་པོ་ཆེའི་ཞལ་ནས་འདི་གསུངས། སྔོན་ཁྱེད་འཁྲུངས་པའི་དུས་ན་
ང་ལ་རིན་པོ་ཆེ་བྱང་གླིང་པའི་གསུང་གིས། སློབ་དཔོན་འཇམ་དཔལ{འཇམ་པ}ལ་
བུ་མོ་གཅིག་ཡོད་པ་བྱིན་རླབས་ཞུ་ཟེར་དུ་བྱུང་། དེར་ང་ཡི་བུ་མོ་མ་ཡིན་བུ་ཡིན་
པར་འདུག །གསང་ན་ཆོས་སྐྱོང་ལྡོག་པར་འདུག་བྱས་པ་ཡིན། དུས་ཕྱིས་སློབ་དཔོན་
འཇམ་དཔལ{འཇམ་པ}ཁོང་པས་ཉིད་ཀྱི་གཅེན་པོ་འཇམ་དབྱངས་ལ་རྩིས་ཆེ་བར་
འདུག །དེར་ངས་སློབ་དཔོན་འཇམ་དབྱངས་དེའི་བསགས་པ་ཟས{ཟད}འདུག །
332



རྣམ་ཐ
་ཐར་བྱིན་རླབས་ཆུ་རྒྱུན།
ཆུང་མ་འདི་བསགས་པ་ཆེན་པོ་ཡོད། འདིས་ཕན་ཐོགས་པ་ཡོང་བྱས་པ་ཡིན་ཏེ་དེ་
བཞིན་བྱུང་
། སློབ་དཔོན་འཇམ་དབྱངས་ཚེ་ཐུངས་སོ། །ད་ཁྱེད་ལ་ཆོས་བཀའ་རྣམས་
འཇོག་པ་ཡིན་ནས{གསུངས་ནས}། དཔལ་དུས་ཀྱི་འཁོར་ལོ་དང་
། འཁོར་ལོ་ཆེན་པོ་
དང་༑ གཤིན་རྗེ་གཤེད་དམར་པོ་ལ་སོགས་པའི་དབང་བཀའ་རྒྱུད་འགྲེལ་ཡན་ལག་
དང་བཅས་པ་མང་དུ་གནང་ཞིང་
། ཕྱག་རྒྱ་ཆེན་པོ་ལྷན་ཅིག་སྐྱེས་སྦྱོར་ལ་སོགས་པའི་
ཁྲིད་ཆེན་བརྒྱད་ཀྱང་གནང་ངོ༌
། །
བླ་མ་ཆོས་བློས་སྐུའི་སྙན་པ་གསན་ནས། ཆོས་ཞུ་རུ་བྱོན་པའི་དུས་སུ། རྗེ་རིན་
པོ་ཆེ་ལ་ཀ་པཱ་ལ(ཀ་པ་ལ་རྐྱལ་པ་}གང་ལ་གཟིགས་ཤིང་འདུག །དེར་རྗེ་གྲུབ་ཐོབ་
རིན་པོ་ཆེའི་ཞལ་ནས། བླ་མ་ཆོས་བློ་ཁྱེད་ལ་ཀ་པཱ་ལ་གཅིག་སྟེར་བ་ཡིན། མིག་གིས་མ་
ལྟ་བར་རྐྱལ་བའི་ནང་ནས་ཀ་པཱ་ལ་གཅིག་ལོང་
། ཉིད་ལ་བསགས་པ་ཅི་འདུག་ལྟོས་
གསུང་། དེར་ཁོང་གིས་མ་གཟིགས་པར་ཀ་པཱ་རྐྱལ་བའི་ནང་ནས་བཏོན་པས་ཐམས་
ཅད་ལས་བཟང་བ་གཅིག་བྱུང༌། དེར་རྗེ་རིན་པོ་ཆེའི་ཞལ་ནས་བསགས་པ་ཆེན་པོ་
འདུག །ཁྱེད་ལན་གཅིག་རྒྱ་ཡུལ་དུ་འགྲོ་དགོས་པར་འདུག །འཕྲིན་ལས་འོང་། དེ་
ཚེ་ལ་གཟན་པར་འདུག་གསུང་། དེ་ནས་མཉེས་བཞིན་དུ་ལམ་ཟབ་མོ་རྡོ་རྗེ་གསུམ་
གྱི་བསྙེན་བསྒྲུབ་གནང་ཞིང་ཐུགས་ཀྱི་སྲས་སུ་མཛད།
དེ་ནས་ཡང་བླ་མ་གྲོལ་བས{རྣམ་གྲོལ་བས}དབུ་མཛད་པའི་རྣལ་འབྱོར་ཕོ་མོ་
དུ་མ་ལ་དཔལ་དུས་ཀྱི་འཁོར་ལོའི་དབང་གཅིག་མཛད། དེའི་ཚེ་རྗེ་རིན་པོ་ཆེའི་ཞལ་
ནས༑ ད་དཔལ་དུས་ཀྱི་འཁོར་ལོའི་དབང་བསྐུར་ད་རེས་ལས་མི་ནུས་པས། རང་
རེའི་སློབ་མ་རྣམས་ལ་སྐད་ཐོང་གསུང་།
དེ་ནས་དགུང་ལོ་བརྒྱད་ཅུ་བཞེས་པའི་སོས་ཀ་གདན་ས་གཡའ་བཟང་ནས་
333



ལོ་པཎ་གྱི་རྣམ་ཐར་ཕྱོགས་བསྒྲིགས།
རིན་པོ་ཆེ་པས། རྗེ་གྲུབ་ཐོབ་རིན་པོ་ཆེ་གདན་འདྲེན་པའི་ཕོ་ཉ་ལ། དགེ་བཤེས་དར་
མ་འོད་ཀྱིས་ཐོག་དྲངས་པའི་སྒོམ་ཆེན་བརྒྱད་བརྫངས་པས་དྲུང་དུ་སླེབས་པའི་ཚེ།
རྗེ་རིན་པོ་ཆེ་གདན་གྱི་སྟེངས་ནས་བཞེངས་པ་ལ་སྐུ་ལུས་ཅུང་ཟད་ཐུང་བ་ལ། དགེ་
བཤེས་དར་མ་འོད་ཀྱི་བསམ་པ་ལ། བཞུགས་གདན་སྟེང་ན་བཞུགས་པ་བས་སྐུ་ཚད་
ལ་སྐུ་ལུས་ཐུང་བ་གཅིག་འདུག་སྙམ་པ་བྱུང་བས། དེ་ཐུགས་ཀྱིས་མཁྱེན་ཏེ། རྗེ་གྲུབ་
ཐོབ་རིན་པོ་ཆེ་སྤྱན་གྱིས་གཟིགས་ནས། ངས་བསྡད་ན་གཟུགས་ཆེན་པོ་ཡིན། ལངས་
ན་རིང་རྒྱུ་མེད་ཅེས་གསུང་
། ཡང་རྡོ་རྗེ་གླིང་པའི་བླ་མ་དབོན་གྱིས་གཙོ་མཛད་པ་
རྣམས་ལ་ཕུར་པ་ཕུན་སུམ་ཚོགས་པ་དང་མ་མོའི་དབང་བསྐུར་གཅིག་མཛད་པའི་ཚེ
།
དྲུང་དུ་རྒྱུ་སྦྱོར་གཞན་གཅིག་གི་མཆོད་པ་གཅིག་ཤོམ་གྱིན་འདུག །དེར་རྗེ་གྲུབ་ཐོབ་
རིན་པོ་ཆེའི་དྲུང་དུ་ཤ་ཁོག་པ{བྷ་ལ་ཁོག་པ}བཅུ་སྒྲིག་གིན་འདུག་པས། ཕ{ཕང}
དྲུག་གི་སྔགས་པ་དགེ་བཤེས་ཞ་མ་མངའ་དར{ར}བྱ་བའི་བསམ་པ་ལ་མཆོད་པ་
བཟང་པོ་ཡོང་པར་འདུག་སྙམ་པས། རྡོ་རྗེ་གླིང་པའི་དབོན་ལ་ཁོག་པ་ཕྱེད། དགེ་
བཤེས་ཞ་མ་ལ་གཟུག་གཅིག །ཚོགས་པ་བྱིངས་ལ་དུམ་ཙམ་རེ་ལས་མི་
མི་འདུག
དེར་དགེ་བཤེས་ཞ་མའི་བསམ་པ་ལ། བླ་མ་གྲུབ་ཐོབ་ཆེན་པོ་འདི་ཡོན་ཏན་ཕུན་
སུམ་ཚོགས་པ་ཡིན་པ་འདུག་སྟེ། འགྲོན་བཟངས{འགྲོན་ཟའི}བྱེད་ལུགས་གླང་འཁོར་
བ་ལྷག་པར་འདུག་སྙམ་པ་ལ། དེ་ཐུགས་ཀྱིས་མཁྱེན་ནས། རྗེ་གྲུབ་ཐོབ་རིན་པོ་ཆེ་པ་
སྤྱན་ཧུར་མཛད་ནས། ལྕག་ཕྱག་ཏུ་བསྣམས་ནས། དགེ་བཤེས་ཞ་མ་ལ་ཨུ་རྒྱན་པ་ལ་
བཟའ་ཆེ་ཟེར་མི{ཟེར་བ}མེད། བརྡུངས་ཐག་མ་བྱུང་བ་ལ་བཏུབ་པར་བྱེད་པ་ཡིན་
གསུང་། ཡང་མ་ད་ན་མང་པོ་འདུག་སྟེ། ཁམས་སང་བྱ་ས་ག་ན་ཡོད་ཆ་མེད་པའི་མི་
རྒན་གྱིས་བླ་བཙོངས་པའི་དཔེ་ཡོད་སྙམ་ནས་ཕུད་ལ་འཛེམས་པས{ཕུད་སྲིས་པས}།
334



རྣམ་ཐར་བྱིན་རླབས་ཆུ་རྒྱུན།
(དེ་མཁྱེན་ནས}ཡང་རྗེ་གྲུབ་ཐོབ་རིན་པོ་ཆེའི་ཞལ་ནས། དགེ་བཤེས་ཞ་མ་སྐྱེམས་
གསོལ། མཁོ་བའི་ཡོ་བྱད་གཅིག་སྒོ་རྩ་འདི་ཀ་ན་ཡོད་གསུང་
།
ཡང་མ་ཕུར་གྱི་ཆོ་ག་ཐུན་མོང་དུ་མཛད་ཀྱིན་འདུག་པ་ལ། ཆོ་ག་ཐ་དད་དུ་
མཛད་ན་དགའ་བ་སྙམ་པ་ལ། ཡང་ཐུགས་ཀྱིས་མཁྱེན་ཏེ། རྗེ་གྲུབ་ཐོབ་རིན་པོ་ཆེའི་
ཞལ་ནས། དཀྱིལ་འཁོར་སྟབས་གཅིག་བཞེངས་པ་ལ་ཆོ་ག་ཕལ་ཆེ་བ་གཅིག་འགྲོ་བ་
ཡིན; ཡིད་མི་ཆེས་ན་མཁས་པ་གཞན་ལ་ཞུས་པས་ཆོག་གསུང་
།
གང་ཚེ་གདུལ་བྱ་གང་དང་གང་གིས་ནི།
ཁྱེད་གསུང་ཞི་དང་དྲག་པོ་དེ་དང་དེ། །
ཐོས་པ་ཙམ་གྱིས་ཏིང་འཛིན་མྱུར་སྐྱེ་ཞིང་
། །
ནད་དང་གདོན་ལས་རིང་དུ་བྱེད་པ་ལགས། །
སྡེ་ཡོལ་གདོང་པའི་མི་གཅིག་གིས། གསུས་པ་སྐྲན་གྱིས་གང་བ་ལ་ཤི་རིའི་སྒོམ་
ཆེན་པ་གཅིག་གིས་བཅོས་པས་མ་ཕན་པར། ཕན་མི་ཐོགས་པར་འདུག་པས། ད་ལྟ་
ནད་འདོན་པ་ལ་མཁན་ཆེན་ཁྲུ་པུ{ཁྲོ་ཕུ}བ་བསོད་ནམས་སེང་གེ་མཁས་པར་གྲགས་
འདུག་པས་དེར་སོང་ཟེར་བས་དེར་ཕྱིན་ཏེ། མཁན་ཆེན་པས་ཀྱང་བྱིན་རླབས་དང་
དམིགས་པ་རྟེན་འབྲེལ་དུ་མ་བྱས་ཀྱང་ཕན་པ་ཙམ་མ་བྱུང་
། མཁན་ཆེན་པའི་གསུང་
གིས་འདི་ཡི་ཕུ་ན་སྒོམ་ཆེན་བཟང་པོ་གཅིག་ཡོད་ཀྱི་དེའི་རྩར་སོང་གསུང་
། དེའི་
རྩར་ཕྱིན་པས། སྒོམ་ཆེན་དེ་ན་རེ། ཁྱོད་དང་ང་ལ་འབྲེལ་བ་མི་འདུག་པས་ཕན་མི་
ཡོང་༑ བཅུང(གཅུང}པའི་སྟོད་ཡ་གིར་ས་བརྒྱད་པའི་བྱང་ཆུབ་སེམས་དཔའ་གཅིག་
335



ལོ་པཎ་གྱི་རྣམ་ཐར་ཕྱོགས་བསྒྲིགས།
དང་མཇལ་ཡོང་པར་འདུག་གི། དེས་ཕན་ཡོང་པར་གདའ། དེར་རྒྱུག་ཟེར། དུས་དེ་
ཙ་ན་བཅུང(གཅུང}པ་དྲོད་ལུང་ན་རྗེ་གྲུབ་ཐོབ་ཆེན་པོ་ཨུ་རྒྱན་པ་བཞུགས་པ་ཐོས་
ནས་དྲུང་དུ་མཇལ་དུ་ཕྱིན་ཏེ། ཕྱག་རྟེན་དར་ཡུག་གཅིག་ཕུལ་ནས། བདག་ལ་ནད་
བུ་དམ་པོ་གཅིག་གིས་ཟིན། གཞན་ལ་བྱིན་རླབས་དང་ཐབས་སྣ་ཚོགས་པ་བྱས་ཀྱང་
ཕན་པ་མ་བྱུང་། རྗེ་གྲུབ་ཐོབ་རིན་པོ་ཆེས་ཐུགས་རྗེས་བཟུང་བར་ཞུ་ཟེར་བས། རྗེ་
གྲུབ་ཐོབ་རིན་པོ་ཆེའི་ཞལ་ནས། ཁྱོད་སུ་ཡི་མི་ཡིན་གསུང་། བདག་ཡོལ་གདོང་
པའི་མི་ལགས་ཞེས་ཟེར་བས། ཡོལ་གདོང་པ་ངའི་དགྲ་ཡིན། དེ་རྡུངས་གསུང་ །
བརྡུངས། གོས་བཤུས། ཕྱི་རོལ་དུ་བཏོན་པས། ཁོའི་བསམ་པ་ལ་ནད་ལ་ནི་སུས་ཀྱང་
ཕན་ཐོགས་པར་མི་འདུག །དར་ཡུག་ཀྱང་ཤོར། དམའ་ཕབ་མ་འོངས་ན་ལེགས་ཏེ་
འདུག་སྙམ་ནས་སྐྱིད་ལུག་པར་གྱུར་པ་ལས། སླར་དྲུང་དུ་བོས་ཏེ་ཐུགས་གཏད་པའི་
དབྱུག་པ་དྲག་པོ་མཛད་ནས། རྗེའི་ཞལ་ནས། ཁྱོད་ལ་ཀླུ་བདུད་མོ་དྲེགས་པ་ཅན་
གཅིག་གནོད་འདུག་གསུང༌
། རྒྱུགས་གནང་ནས་དམིགས་པ་གཅིག་ཕོག་ནས་ཞག་
བཅུ་གཉིས་བསྒོམས་པས་སྐྲན་ནད་དྲག་སྐད།
རྟོགས་ལྡན་སྙེ་ཆུང་པ་བཙན་ཐབས་སུ་ལྷུང་པ་ལ། གྲོགས་གཉིས་ཀྱིས་ཁྲིད་ནས་
དྲུང་དུ་བྱིན་རླབས་ཞུ་རུ་ཕྱིན་པས། རྗེ་གྲུབ་ཐོབ་རིན་པོ་ཆེ་སྤྱན་སྡང་མིག་ཏུ་གཟིགས་
ནས་ཨ་པ{ཨ་བག}དམ་ཉམས། ཨ་པ{ཨ་བག}དམ་ཉམས་ཞེས་པ་ཡང་ཡང་གསུང་།
དེར་ཟིལ་མ་བཟོད་པར་གོ་ལེ་གྲོགས་ཀྱིས་ཕྱག་ནས་ཁྲིད་ནས་བྲོས་ཕྱིན་པས། དེའི་
མཚན་མོ་ཡེ་ནས་ཕན་དུ་སོང་། ནངས་པར་སྔ་དྲོ་སྙེ་ཆུང་པ་ལ་ཤོག་གྱིས་གསུངས་
ནས་དབྱུག་པ་གཅིག་མཛད་བྱུང་སྐད། བླ་མ་ར་ཙེ་ཞེས་བྱ་བས་དྲུང་དུ་ཕྱིན་པས།
རྗེ་
གྲུབ་ཐོབ་རིན་པོ་ཆེའི་ཞལ་ནས། ར་ཙེ་ར་ཙེ་ར་ཙེ་ཞེས་བྱ་བ་གསུམ་གསུངས། དེ་
336



རྣམ་ཐར་བྱིན་རླབས་ཆུ་རྒྱུན།
ང་
7
མ་ཐག་ཁོའི་སེམས་གཟུང་འཛིན་ལས་གྲོལ་ནས་རྟོགས་ལྡན་དུ་གྱུར་ནས་ཁོ་ན་རེ།
ལ་ར་ཙེ་གསུམ་གྱི་གདམ་ངག་གནང་། སྐུ་དྲིན་ལ་འཁོར་བ་མེད་དོ་ཟེར་སྐད། (གཞན་
ཡང་འབྲི་ཐང་ཀོ་རོ་བྲག་གི་བླ་མ་དཔོན་སྒོམ་ཆེན་གཅིག་སེམས་གནས་སུ་མ་འདོད་པར་ཁམས་འདུས་ཆེན་པོ་
བྱུང་པ་ལ་དཔོན་སྒོམ་གྱིས་ཞུས་པས། རང་གི་སེམས་ལ་ཅེར་གྱིས་ལྟོས། །བལྟས་པས་མཐོང་རྒྱུ་མེད་པ་ལ། །ཡེང་པ་
མེད་པར་དྲན་པས་ཟུངས། །ངོ་ཤེས་འབྲལ་མེད་སྒོམ་པའི་གནད། །གསུང་པ་དེ་སྟན་པ(བསྟན་པ)ཙམ་གྱིས་གཏད་
མེད་དུ་གྲོལ། ཞག་བདུན་འོད་གསལ་དུ་སོང་ནས་འབྱམས། ཡང་དག་གི་དྲན་པ་རྩོལ་མེད་དུ་ཚུད་པའི་སྒོམ་ཆེན་
བཟང་པོ་སྒྲུབ་པ་གཙོ་བོར་བྱེད་པ་གཅིག་བྱུང་ངོ༌
། ）
གཞན་ཡང་ཕལ་ཆེར་མདོ་རྒྱུད་ཟབ་མོ་དང་གདམས་པའི་ཆར་གྱིས་སྣོད་ལྡན་
རྣམས་ཀྱི་གདུང་བ་ཚིམ་པར་མཛད་ཅིང་
། སྐབས་སུ་ནི་ངོ་མཚར་ཅན་གྱི་གསུང་
གླེངས་སྣ་ཚོགས་པ་དང་། འཕྲལ་གཏམ་རྣམས་གསུང་། འཕྲལ་གཏམ་རྣམས་ཀྱི་
གསེབ་ཏུ་ནི་ཟབ་མོའི་གནད་རྣམས་ཀྱིས་མངོན་པར་སྤྲས་ནས་བྱོན་པས། སྐལ་ལྡན་
རྣམས་ཀྱིས་གསུང་གླེངས་ཀྱི་གསེབ་ནས་གནད་ཟབ་མོ་རྣམས་རྙེད་ཅིང་ངེས་པའི་
ཤེས་པ་གཏིང་ནས་སྐྱེས་པར་གདའ། (སྐབས་སུ་ཞུས་པའམ་མ་ཞུས་པར་ཡང་ཟབ་མོའི་
གནད་རྣམས་ཀྱིས་སྤུས་པའི་མགུར་ཐུགས་འཛིན་མེད་དུ་ཕྱད་དེ་བའི་ངང་ནས་
གསུང་བར་གདའ།} ཆོས་གསུང་བའི་ཚེ་ན་ཡང་དྲུང་ན་འཁོད་པ་དང་མཐའ་ན་འཁོད་
པ་རྣམས་ཀྱིས་གསུང་ཆེ་ཆུང་མེད་པར་ཐོས་པར་གདའ། ལེགས་པར་སྦྱར་བའི་སྐད།
རྒྱ་གར་གྱི་ཡུལ་ཐ་དད་པ་རྣམས་དང༌
། རི་བྲག་ལ་གནས་པ་རྣམས་དང་། རྒྱ་ནག །
ཟ་ཧོར(ཧོར་དང་}། ཡུ་གུར་ལ་སོགས་པའི་མི་རིགས་མི་འདྲ་བ་གང་དང་གང་བྱུང་
བ་དེ་དང་དེའི་སྐད་དང་མཚུངས་པ་ཉིད་དུ་གསུང་གླེངས་མཛད་ཅིང་
། ལོ་ཙཱ་བ་
རྣམས་ལ་ལྟོས་མི་དགོས་པར་གདའ། སངས་རྒྱས་ཀྱི་བསྟན་པ་རིན་པོ་ཆེ་ཐེག་པ་ཆེ་
337



ལོ་པཎ་གྱི་རྣམ་ཐར་ཕྱོགས་བསྒྲིགས།
ལ་
ཆུང་༑ སྔགས་ཕྱི་ནང་ལ་སོགས་པ་གང་དང་གང་ལ་བློ་སྦྱངས་པ་རྣམས་ཀྱི་ལན་
ཐེབས་ཤིང་། དོན་སྣ་རེ་རེ་ནས་བརྩམས་ནས་ཀྱང་དེ་ལ་རྣམ་པར་སྤྲོ་བའི་གསུང་
གླེངས་དུ་མས་མི་ཤེས་པའི་ཐེ་ཚོམས་མཐའ་དག་སེལ་བར་མཛད་པར་གདའ། ལམ་
སྒོམ་པ་རྣམས་ཡང་ལམ་རྒྱུད་ལ་སྐྱེ་བའི་ཐབས་ཟབ་མོ་རྣམས་དང་
། ལམ་གྱི་བར་ཆད་
གེགས་རྐྱེན་སེལ་བའི་ཐབས་དང་། ལམ་གོང་ནས་གོང་དུ་ཕུལ་དུ་དབྱུང་བར་བྱེད་
པའི་ཐབས་རྣམས་གང་ཟག་དེ་ཡི་ཆེད་དུ་ཞུས་པ་རྣམས་དང་
། ལ་ལ་མ་ཞུས་པར་
གནང་བར་གདའ། སྔོན་པཎྜི་ཏ་རཱ་ཧུ་ལ་ཤི་བྷ་ཏུ་དང་
། པཎྜི་ཏ་པྲ་བྷ་ཀ་ར་ལ་སོགས་
པ་ལ། སྒྲ་དང་སྡེབ་སྦྱོར་དང་
། མིང་དང་མངོན་པར་བརྗོད་པ་རྣམས་ལེགས་པར་
བསླབས་པས། བཅོམ་ལྡན་འདས་གཤིན་རྗེའི་གཤེད་དམར་པོའི་རྒྱུད(རྒྱུད་འགྲེལ}
་སོགས་པའི་འགྱུར་ཡང་མཛད་ཅིང་
། དབང་བཀའ་དང་། རྒྱུད་འགྲེལ་དང་
།
གདམས་པ་དང་། མདོ་དང་
། བསྟན་བཅོས་ལ་སོགས་པ་རྣམས་སློབ་དཔོན་གང་ལ་
གང་གསན་གང་ཞུས་པ་རྣམས་དཔག་ཏུ་མེད་དོ། །དེ་པ་རྣམས་འདིར་ཡི་གེ་མང་བའི་
འཇིགས་པས་མ་བྲིས་སོ། །
བསྟན་པ་རིན་པོ་ཆེ་ལ་མངོན་པར་དད་པས། དཔལ་དུས་ཀྱི་འཁོར་ལོའི་བསྡུས་
དོན་དང་། དཀྱིལ་ཆོག་སྒྲུབ་ཐབས་ལ་སོགས་པ་དུ་མ་ཞིག་བརྩམས་ཤིང་
། ཐོས་པས་
མི་ངོམས་པར་ལུང་དང་མན་ངག་ལ་སོགས་པ་གཉོམ་ཆུང་བ་གཅིག་ལ་འདུག་ནའང་
དེ་ལ་གུས་པ་དང་བཅས་ནས། རྗེ་གྲུབ་ཐོབ་རིན་པོ་ཆེ་ཉིད་བཞུགས་གདན་དམའ་
མོ་ལ་བཞུགས་ནས་ཞུ་བར་གདའ། དགུང་ལོ་དུ་མ་བྱོན་པའི་ཚེ་ནའང་རྒྱུད་སྡེ་རིན་
པོ་ཆེ་དང་། མདོ་སྡེ་དང་
། མངོན་པ་དང་། འདུལ་བ་ལ་སོགས་པའི་སྡེ་སྣོད་རྣམས་ལ་
གཟིགས་ཤིང་
། གཟིགས་རྟོགས་ཆོག་ཤེས་མེད་པར་མཛད་ཅིང་། ཆོག་མི་ཤེས་པར་
338



རྣམ་ཐར་བྱིན་རླབས་ཆུ་རྒྱུན།
འབྲིར་འཇུག་པར་གདའ། ཁྱད་པར་དུ་དཔལ་དུས་ཀྱི་འཁོར་ལོའི་རྒྱུད་འགྲེལ་འཕྲང་
བསྐོར་དང་བཅས་པ་རྣམས་དུ་མ་བཞེངས་ནས་ཕན་ཐོགས་པའི་དགེ་བའི་བཤེས་
གཉེན་རྣམས་ལ་དུ་མ་ཞིག་གནང་ཞིང་། གསུང་པར་ཞུས་པ་རྣམས་ལ་ཡང་གཉེས་
ཤིན་ཏུ་ཕྱི་ནང་གསང་གསུམ་གྱི་རྒྱུ་མཚན་ལེགས་པར་གཏན་ལ་ཕབ་ནས་གསུང་ཞིང་
།
ངས་དུས་ཀྱི་འཁོར་ལོ་སློབ་མ་ཤེས་རབ་ཅན་ལ་བཤད་ན་ལག་ཏུ་གཏོད་པ་འདྲ་བ་
ཡོང་བར་འདུག །ངས་དཔལ་དུས་ཀྱི་འཁོར་ལོ་ལ་ཉེ་བར་མཁོ་བའི་ཤོ་ལོ་ཀ་གཅིག་
འདུག་ཀྱང་གུས་པས་བྲིས། དོན་གསལ(དོན་བསམ}མན་ངག་བསྒོམས་ནས་སྟོང་ཉིད་
དང་སྙིང་རྗེ་རོ་མཉམ་པའི་ངང་ནས་རྟོགས་པ་རྣལ་འབྱོར་གྱི་དབང་ཕྱུག་གིས་མངོན་
སུམ་དུ་བྱས་ཤིང་ལེགས་པར་གོམས་པར་བྱས། དེ་ན{ད་ནི}ང་རིགས་ལྡན་དང་
མཚུངས་པ་ཡིན་ཞེས་པའི་གསུང་འབྱོན་པར་གདའ། སྐྱབས་སུ་འཆིའོ། །
ཕྱག་རྫས་ཀྱི་དངོས་པོ་གང་དང་གང་ཡོད་པ་རྣམས་སློང་བ་རྣམས་ལ་བསམ་པ་
རྫོགས་པར་གནང་ཞིང་། ཀུན་སྤངས་སྒྲུབ་པ་ལྷུར་བྱེད་པ་རྣམས་ཀྱི་འཚོ་བ་སྦྱོར་ཞིང་
།
ཁྱད་པར་དུ་ཨ་ཙ་ར་རྣམས་ལ་གསེར་དྲུག་ནམ་རེ་གནང་བའི་དམ་བཅའ་མཛད་པར་
གདའ། སྐྱེས་བུ་ལ་ལ་མདོག་སྐྱ་ཞིང་གོས་ཧྲུལ་བ་དག་དེ་ཡི་ཤེས་བྱ་ཕྲ་མོའམ། རིགས་
དང་ཆོ་འབྲང་ལ་སོགས་པ་ལ་བསྟོད་པ་དུ་མ་མཛད་ནས། ལོངས་སྤྱོད་རྣམས་གནང་
བར་གདའ། ཁྱད་པར་དུ་རྒྱལ་བའི་དབང་པོ་ཤཱཀྱ་ཐུབ་པའི་སྐུ་དྲིན་དྲན་པའི་སྒོ་ནས་
ཕྱག་རྫས་ཀྱི་དངོས་པོ་བཟང་བ་རྣམས་མ་ག་དྷ་རྡོ་རྗེ་གདན་གྱི་ལྷ་ཁང་དང་སྐུ་
གཟུགས་ཉམས་པ་རྣམས་གསོ་བའི་སླད་དུ་བྱ་བྲལ་གྱི་སྒོམ་ཆེན་དང་
། ཨ་ཙ་ར་ལ་
བསྐུར་ནས་གཏོང་བར་གདའ།
ཕྱག་ན་ཡོད་པའི་གསེར་དངུལ་ལ་སོགས་པ་དངོས་པོ་བཟང་བ་རྣམས་སྐུ་
339



ལོ་པཎ་གྱི་རྣམ་ཐར་ཕྱོགས་བསྒྲིགས།
འཁོར་ན་འཁོད་པའི་མི་རྣམས་ལ་སྟོན་ཞིང་། ལྟོས་ཤིག །ཨུ་རྒྱན་པའི་ནོར་ལ་ཕུགས་
མེད་པ་ཡིན། གསེར་འདི་ཙམ་ཞིག་འདུག་གོ། །དེ་བཞིན་དུ་དངུལ་དང་གཡུ་ལ་སོགས་
པ་འདི་ཙམ་ཞིག་འདུག་གོ་གསུང་པར་གདའ། ཚོགས་གཉིས་ཟུང་དུ་འཇུག་པའི་ཡན་
ལག་ཏུ་ཉིན་རེ་བཞིན་ཁྲིགས་ཆགས་བྱས་པའི་ཆོས་སྤྱོད་འདི་རྣམས་ཆག་མེད་དུ་
མཛད་པ་ལགས་ཏེ། སྔ་དྲོ་བཅོམ་ལྡན་འདས་བདེ་མཆོག་གི་ཕྱི་རོལ་གྱི་མཆོད་པ་
མཛད་ནས་དཀྱིལ་འཁོར་གྱི་ལྷ་ཚོགས་ལ་ཐུགས་བསྐྱེད་རྒྱས་པ་རེ་ལེན་པ་ལགས།
དེའི་མཇུག་ཐོག་ཏུ་དཀྱིལ་འཁོར་གྱི་ལྷ་རྣམས་ཀྱི་བསྟོད་པ(གཏོར་མ་ཆ}བཅུ་བདུན་
དང༌། ཐུན་མོང་གི་གཏོར་མ་ཆ་བཅུ་དང་
། ཛམ་བྷ་ལའི་ཆུ་སྦྱིན་གསུམ་དང་
།
དྭགས་རྣམས་ལ་ཆུ་སྦྱིན་མཛད་པར་གདའ། གུང་ཐུན་ལ་དེ་བཞིན་གཤེགས་པའི་སྐུ་
གདུང་ལ་ཕྱག་དང་བསྐོར་བ་དང་མཆོད་པའི་ཚོགས་རྣམས་ཀྱིས་མཆོད་པར་མཛད་
པར་གདའ། རྒོངས་མོའི་ཐུན་ལ་བཅོམ་ལྡན་འདས་བདེ་མཆོག་གི་ཕྱི་རོལ་མཆོད་པ་
དང་ཐུགས་བསྐྱེད་རྒྱས་པ་དང་
། ཞི་བའི་སྦྱིན་བསྲེག་གི་ཆོ་ག་རྣམས་མ་ཆག་པར་
མཛད་པར་གདའ། མཐར་དམ་ཚིག་གི་སེལ་གྱིས་བར་ཆད་བྱེད་པ་ཡིན་ཞེས་པའི་
གསུང་འབྱོན་ཞིང་
། དགྲ་དམ་སེལ་མིན་པའི་འཇིགས་པ་མེད། །ཅེས་པ་ལ་སོགས་པའི་
གསུང་འབྱོན་ཞིང་མགུར་གསུང་བར་གདའ།
ཡི་
ཆུ་དང་ནམ་མཁའ་ཟླ་བའི་གཟུགས་བརྙན་བཞིན། །
བལྟས་པས་ངོམས་པ་མེད་པ་སྤྲུལ་པའི་སྐུ། །
ཡོན་ཏན་དུ་མའི་དཔལ་གྱིས་རབ་མཛེས་པ། །
གང་གིས་མཐོང་ཡང་དད་པ་དཔག་མེད་གཡོ། །
340



རྣམ་ཐར་བྱིན་རླབས་ཆུ་རྒྱུན།
སྟོང་པ་ཉིད་ཀྱིས་ཀུན་ནས་འཁྱུད་པའི་བདེ་བ་ཆེན་པོས་ཡོངས་སུ་གང་བའི་སྐུ་
འདོམས་ཀྱི་ཝ{སྦ}བ་སྦུབས་སུ་ནུབ་པ་ལགས། མཆོག་ཏུ་མི་འགྱུར་བའི་བདེ་བ་ཆེན་
པོའི་རོས་ཀུན་ནས་ཚིམ་པས་བཙུན་མོ་སྟོང་གིས་བསྐོར་ཡང་རང་རྒྱུད་ཀྱི་ཆགས་པ་
མི་སྐྱེ་བ་ལགས། གཏུམ་མོའི་ཡེ་ཤེས་ཀྱི་བདེ་དྲོད་རྒྱས་པས་དགུན་གྲང་སྒང་ལ་ཡང་
ན་བཟའ་སྲབ་མོ་རས་རྐྱང་རེ་ལས་མི་གསོལ་བ་ལགས། འཇིག་རྟེན་གྱི་ཀུན་བཏགས་
ཀྱི་ངོ་ཚ་ལས་གྲོལ་བས་ཕལ་ཆེར་སྐུ་གཅེར་བུར་སྤྱོད་ལམ་ལྷུག་པར་བཞུགས་པ་
ལགས། མཉམ་གནས་ཀྱི་ནུས་པ་སྟོབས་སུ་གྱུར་པས་རོ་བཅུད་ཀྱི་དངུལ་ཆུའི་རིལ་བུ་
དང་ཞལ་ཟས་ཀྱི་བྱེ་བྲག་མང་དུ་གསོལ་ཡང་མ་ཞུ་བའི་རྣམ་པ་མི་མངའ་བ་ལགས།
ཕྱི་ནང་གི་ཁམས་རྣམས་ཕལ་ཆེར་དྭངས་མར་གྱུར་པས་དྲི་ཆེན་ལ་སོགས་པ་ཅུང་
ཟད་ཙམ་ཡང་མི་འབྱུང་ཞིང་། དགུང་ལོ་བདུན་བཅུ་རྩ་དྲུག་བཞེས་པའི་དུས་ན་ཡང་
ངའི་ལུས་ལ་རྩ་མ་ཚང་པ་མེད་པ་ཡིན་པར་གདའ། བད་ཀན་ལ་སོགས་པའི་ཁམས་
རྣམས་མཉམ་པ་ཉིད་དུ་གྱུར་པས་ལྷུང་བ་མི་མངའ་སྟེ། དེ་རིན(དི་རིང}སྐུ་ཁམས་
ལོག་འདུག་བྱ་བ་མི་ཡོང་པར་གདའ།
དྲུང་ན་སྡོད་པའི་ཚེ་ཡིད་ཕྲོགས་ནས་ཁ་ཟས་དང་སྐོམ་ལ་སོགས་པའི་འདུ་ཤེས་
རྣམས་དང་བྲལ་ནས་དྲུང་ནས་འབྲལ་མི་ཕོད་པ་གཅིག་གདའ། དྲུང་ན་འཁོད་པ་ཉུང་
བའི་ཚེ་ན་ནི་བྱིས་པ་དང་འགྲོགས་པ་ལྟར་ཤིན་ཏུ་བསྟེན་སླ་ཞིང་བག་ཡང་(ཡངས)
པ་གཅིག་གདའ། མང་དུ་འདུས་པའི་དབུས་ན་བཞུགས་པ་དང་
། གཞན་མི་ཆེ་བ་
ཚོགས་པའི་ཚེ་འཇིགས་ཤིང་ཞལ་རས་ལ་ལྟ་མི་ཕོད་པ་གཅིག་གདའ། གཞན་གཉོམ་
ཆུང་རྣམས་ལ་ནི་བྱམས་པའི་ཐུགས་ཀྱིས་བུ་བཞིན་ཏུ(དུ)གཟིགས་ཤིང་སྤྲང་པོ་
གཅིག་ མཇལ་བར་གདའ་ཞེས་ཞུས་ནའང་ཤོག་གསུངས་ནས་མཛེས་པའི་སྤྱན་གྱིས་
341



ལོ་པཎ་གྱི་རྣམ་ཐར་ཕྱོགས་བསྒྲིགས
།
གཟིགས་ནས་གསུང་སྙན་པོས། དེའི་རིགས་དང་རུས་པ་དང་ཆོ་འབྲང་ལ་སོགས་པ་
ལེགས་པར་དྲིས་ཏེ་རེ་བ་བཞིན་དུ་སྐོང་བར་གདའ།
གཞན་རིགས་དང་
། ལོངས་སྤྱོད། མངའ་རིགས་དང་། ཤེས་བྱ། ཉམས་རྟོགས་ལ་
སོགས་པས་ཁེངས་པ་རྣམས་ལ་རྗེ་རིན་པོ་ཆེ་ཉིད་ཁེངས་པའི་རྣམ་འགྱུར་མཛད་ནས།
སྤྱན་གཟིགས་སྟེང་དུ་གཏོད་དེ{སྤྱན་གྱི་གཟི་མདངས་སྟོད་དེ}ཐུགས་ཀྱི་ནུས་པས་
ཟིལ་གྱིས་མནན་ནས་སྨ(དམའ)འབེབས་པ་དང་ཁྱད་གསོད་ཀྱི་གསུང་འབྱོན་པར་
གདའ། བླ་མ་སྒྲ་ཚད་པ་རིན་ཆེན་རྒྱལ་མཚན་མཇལ་དུ་བྱུང་པ་ལ་སྤྱིར་ཆོས་ཀྱི་གསུང་
གླེངས་མང་དུ་མཛད། ཁྱད་པར་དཔལ་དུས་ཀྱི་འཁོར་ལོ་ལ་གསུང་གླེངས་མང་དུ་
མཛད། རྗེ་གྲུབ་ཐོབ་རིན་པོ་ཆེས་མཛད་པའི་དུས་འཁོར་གྱི་དཀྱིལ་ཆོག་གི་རིལ་བུམ་
སྨན་གྱི་རིལ་བུ་མིག་ལ་སྐད་དོད་རྙེད་པ་རྣམས་བསྒྱུར། མི་རྙེད་པའི་སྨན་རྣམས་རྩ་
བའམ། ལོ་མའམ། འབྲས་བུའི་དབྱིབས་རྣམས་དང་
། རོ་དང་
། སྐྱེས་ས་རྣམས་ཀྱི་ངོ་
སྤྲད་པ་གཅིག་ཡོད་པ་དེ་ཁོང་ལ་བསྟན་ནས་ལེགས་པར་གདའ་ཡི་གསུངས་པས།
ལེགས་པར་གདའ་ལགས་ཞེས་ཞུས། མཁན་པོ་ཐར་པ་གླིང་པ་ལ་འདི་བྲིས་ལ་སོང་
གསུངས་པས་ཁོང་སད་སུད་འདི་འདྲ་ཚོ་ལ་དགའ་བ་ལགས་གསུང་
དེར་རྗེ་གྲུབ་ཐོབ་རིན་པོ་ཆེའི་ཞལ་ནས་འདི་མི་ཤེས་ནའང་གཞུང་སྐོར་གཅིག་
མི་ཤེས་ཤིང་། དཀྱིལ་འཁོར་གྱི་ཚེ་ཆོ་གའི་ལག་ལེན་ཡང་མི་ཤེས་གསུངས་པས། ཁོང་
ན་རེ་མི་ཤེས་ལགས་ཟེར། རྗེ་གྲུབ་ཐོབ་རིན་པོ་ཆེས་མཛད་པའི་དཔལ་དུས་ཀྱི་འཁོར་
ལོའི་སྒྲུབ་ཐབས་རྒྱས་པ་དང་
། ཡོངས་སུ་རྫོགས་པའི་དཀྱིལ་འཁོར་གྱི་རས་བྲིས་བསྟན་
པ་དང་། ཁྱེད་མཁས་པ། ཡིན་ངའི་སྒྲུབ་ཐབས་འདི་དང་རས་བྲིས་འདི་ལ་སྐྱོན་ཟུང་
ཞིག་གསུངས་པས། ཁོང་ན་རེ། ལེགས་པར་གདའ་ཞེས་ཟེར། དཀྱིལ་འཁོར་གྱི་ཐ་མ་
342



རྣམ་ཐར་བྱིན་རླབས་ཆུ་རྒྱུན།
ན་ལས་ཆེན་བཅུས་བསྒྲུབ{བཅུ་གཉིས་ལ་སོགས}པའི་ལྷ་ཡོད་པ་རྣམས་ལ་ཕྱག་
མཛུབ་བཙུགས་ནས། འདི་རྣམས་ཅི་རུ་གདའ་གསུངས་པས། ཁོང་ན་རེ་འདི་རྣམས་
དུས་འཁོར་ན་བཤད་པ་མི་བདོག་ཟེར། དེར་རྗེ་རིན་པོ་ཆེས་བརྙས་ཐབས་སུ་བཞད་
ནས་ལྷ་འདི་རྣམས་དུས་འཁོར་ནས་མ་བཤད་པ་ཨང་
། ཁྱེད་དུས་འཁོར་ལ་མཁས་ཟེར་
ཏེ་མཁས་པ་རང་དུ་འདུག་གསུང་
། དེར་རྗེ་གྲུབ་ཐོབ་རིན་པོ་ཆེའི་སྐུ་པང་དུ་བླ་མ་སྒྲ་
ཚད་པ་རིན་ཆེན་རྒྱལ་མཚན་གྱི་དབུ་བཞག་ནས། བློ་ཆོས་སུ་འགྲོ་བར་བྱིན་གྱིས་བརླབ་
ཏུ་གསོལ་ཞེས་ཞུས་པས། བློ་ཆོས་སུ་སོང་བར་གདའ་ཡི་གསུང་
།
སང་དུས་བླ་མ་སྒྲ་ཚད་པ་རིན་ཆེན་རྒྱལ་མཚན་གྱི་ཞལ་ནས། བླ་མ་ལྷ་རྗེ་དཔག་
ཤི་ལ་བླ་མ་གྲུབ་ཐོབ་རིན་པོ་ཆེ་ཡི་དྲུང་ནས་དུས་འཁོར་གྱི་སྒྲུབ་ཐབ་དང་རས་བྲིས་
ལ་སྐྱོན་བཟུང་གསུངས་པས། གཉིས་ཀ་ལ་སྐྱོན་ཡང་ཅུང་ཟད་མཐོང་སྟེ་བརྗོད་མ་
སྤོབས། ཁྱད་པར་དུ་རས་བྲིས་ཀྱི་མཐའ་ན་ལས་རབ་འབྱམས་ཀྱི་ལྷ་རྣམས་འདུག་པ་
ཡིན་པར་ཤེས་བཞིན་དུ་དུས་འཁོར་ནས་བཤད་པ་མེད་ཞུས། བླ་བཙོངས། དེར་ཁོང་
གིས་ཟིལ་གྱིས་མནན་ནས་ངའི་ལུས་སེམས་ཐམས་ཅད་སྦྲིད་ནས་དབང་དུ་མི་འདུས་
པ་འདྲ་བ་ཞིག་བྱུང་། དེས་ལན་འདུག་གསུང་།
དགུང་ལོ་བདུན་བཅུ་རྩ་གཉིས{རྩ་གྲངས}བཞེས་པའི་དུས་ནའང་གཉེར་མ་
མི་མངའ་ཞིང་། བྱིས་པ་གཞོན་ནུ་ལྟར་སྐུ་ཤ་ཁེངས་ཤིང་འཁྲེགས་པ་དང་
། སྐུ་ཤ་
ཤིན་ཏུ་ཡང་ཞིང་རྩེན་པ་ལགས། དབང་པོ་རྣམས་ཤིན་ཏུ་གསལ་ཞིང་དྭངས་པ་
ལགས་སོ། །(ཐུད་ཀྲའི་ཇོ་མོ་གླིང་གི་ལྷ་རང་སྐུ་ཁམས་སེང་དུ་བྱོན་པས། དེར་ཆར་པ་ཅུང་ཟད་བྱུང་སྟེ། རྗེ་
གྲུབ་ཐོབ་རིན་པོ་ཆེའི་ཞལ་ནས། ཆར་པས་གོས་བངས་པར་འདུག །བང་འགྲན་གྱི་གསུངས་ནས་བདག་དང་སློབ་
དཔོན་ཟླ་བ་སེང་གེ་དང་
། གྱེན་ལ་བང་འགྲན་མཛད། སྙེ་ནམ་ཏོ་ཏོའི་རི་བྱ་གང་མོ་བྱ་བ་མཐོ་ཞིང་གཟུགས་
343



ལོ་པཎ་གྱི་རྣམ་ཐར་ཕྱོགས་བསྒྲིགས།
པ་ལ། ཨུ་རྒྱན་པ་རྒས་སམ་མ་རྒས་ལྟ་བ་ཡིན་གསུངས་ནས་ཆིབས་ལ་ཐུར་རྒྱུ་མཛད། ）
རྟག་པར་ལྟ་བའི་བློ་རྣམས་སུན་དབྱུང་སླད། །
གང་ནས་བྱོན་པ་དེ་རུ་སྤྲུལ་པའི་སྐུ། །
ལོངས་སྤྱོད་རྫོགས་སྐུར་བསྡུ་བར་མཛད་པ་གང་
། །
དཔལ་ལྡན་བླ་མའི་ཞབས་ལ་ཕྱག་འཚལ་ལོ།
།
དེ་ནས་སྤྲེའུའི་ལོ་དགུང་ལོ་བདུན་བཅུ་རྩ་དགུ་ལ་ཀྱི {སྐྱི}རོང་དུ་བྱོན་པའི་ཚེ་
ཁྲིད་ཞུ་བ་མང་པོ་གཅིག་ལ་ལྷན་གཅིག་སྐྱེས་སྦྱོར་གྱི་ཁྲིད་བཏབ་པ་རྣམས་ལ་རྟོགས་
པ་ངོ་སྤྲོད་གཤའ་མ་སྐྱེས་གདའ། དེའི་ཚེ་རྗེ་གྲུབ་ཐོབ་རིན་པོ་ཆེའི་ཞལ་ནས། ཁྲིད་ལོ་
ལེགས་འདུག །ངས་སྔོན་ཁྲིད་བཏབ་པ་རྣམས་ལ་ཉམས་ཚན་ཆེ་བ་གཅིག་སྐྱེ་ཡིན་
འདུག །དུས་ཕྱིས་རྟོགས་པ་ངོ་འཕྲོད་པ་ཤས་ཆེན་པོར་འདུག །ལར་སྒོམ་སྐྱེས་པས་མི་
ཕན་སྐྱོང་དགོས། མ་བསྐྱངས་ན་རྒྱལ་པོ་དམངས་སུ་བབས་པ{ཕབས་པ}ཡིན་གསུང་
།
སྐྱོང་བ་ལ་བླ་མ་ལ་གསོལ་བ་འདེབས་ཤིང་མ་ཡེངས་པའི་དྲན་པ་ཉིན་མཚན་ཁོར་ཡུག་
ཏུ་འཛིན་པ་ཡིན། ཟླ་བ་གཅིག་བསྒོམས་པས་རང་གི་ཤེས་པ་མ་བཅོས་པ་ཆོས་ཀྱི་སྐུར་
ངོར་སྤྱོད་པ་འདི་དང་མཚུངས་པའི་ཁྲིད་རྐང་གཞན་མེད། གསང་བ་འདུས་པའི་
རིགས་ལྔ{རིམ་ལྔ}ལ་སོགས་པ་རྣམས་ཀྱང་རྒྱུད་སྡེ་ཟབ་མོའི་དགོངས་པ་བཀྲོལ་བ་
ཡིན་མོད་ཀྱང་རྟོག་པ་ངོ་སྤྲོད་པ་བཅུ(རྟོགས་པ་ངོ་འཕྲོད་པ་ཅུང་ཟད}དཀའ་བ་
ཡིན་ནོ་གསུང་།
ཡང་ད་ལོ་ཆོས་གང་ཞུ་བ་གནང་བ་ཡིན་ནོ། །ཞུ་བ་གྱིས་ཤིག་གསུངས་ནས། ལམ་
344



རྣམ་ཐར་བྱིན་རླབས་ཆུ་རྒྱུན།
ཟབ་མོ་རྡོ་རྗེ་གསུམ་གྱི་བསྙེན་བསྒྲུབ་དང་
། ཆོས་དྲུག་ལ་སོགས་པ་ཉམས་ཁྲིད་དུ་གནང་
།
གཞན་ཡང་བྱམས་སྙིང་རྗེ་བྱང་ཆུབ་ཀྱི་སེམས་ཀྱི་ཁྲིད་ལ་སོགས་པ་དང་
། ཁྲིག་ཆེན་
བརྒྱད(ཁྲིད་ཆེན་བདུན}ལ་སོགས་པ་རྣམས་ཀྱང་ཚིག་ཁྲིད་དུ་གནང་། གཞན་ཡང་
གང་དང་གང་གིས་ཅི་ཞུས་པ་ཐམས་ཅད་དཀའ་བ་མེད་པར་གནང་
། དེའི་དུས་སུ་
སྐུ་ཅུང་ཟད་ལྕི་བའི་རྣམ་པར་འདུག་པ་ལས། རྗེ་རིན་པོ་ཆེའི་ཞལ་ནས། ཨུ་རྒྱན་པ་
ལ་རྒས་པ་མི་ཡོང་སྙམ་པ་ཡིན་ཏེ། རྒས་པའམ་དེ་ཡང་བྱུང་འདུག་གསུང་
། དེ་གདམས་
པའི རྩ་བ་གཅད་རན་ཞེས་པའི་གསུང་དུ་གདའ།
དེ་ནས་སླར་ཐུད་ཀྲར་ཕྱགས་ཕེབས་པའི་ཚེ། རྗེ་རིན་པོ་ཆེའི་ཞལ་ནས། ཞབས་
ཏོག་པ་གར་ཞ་བ་དོན་གྲུབ་མཛེས་བྱ་བ་ལ། སང་ཕོད་དགོན་པ་གོ་ལུང་དུ་ཐབ་ཁ་
འདེགས་པ་ཡིན་ནོ། །གོ་ལུང་དུ་ཤིང་མང་བ་ཞིག་སོགས་ཤིག་གསུང་
། དེ་ནས་བྱའི་
ལོ་ལ་བཅུང{གཅུང}པར་གདན་དྲངས་ནས་བྱོན་པའི་ཚེ། བཅུང(གཅུང}པ་བ་རྣམས་
མོས་གུས་ཆེ་བས་ཁམས་བཟང་དུ་སོང་འདུག་གསུང་། བཅོམ་ལྡན་འདས་བདེ་མཆོག་
གི་དབང་གཅིག་ཀྱང་གནང་
། ཉིན་གཅིག་རྗེ་གྲུབ་ཐོབ་རིན་པོ་ཆེའི་ཞལ་ནས། བླུད་
ཀྲ་ན་སྒོམ་ཆེན་མང་པོ་ཚོགས་ནས་གྲོས་དང་འདུན་མ་མང་པོ་བྱེད་ཀྱིན་འདུག །དེ་མི་
རྒན་སེ་བོ་གཅིག་ལ་ངན་ཏེ་ཡོང་གསུང་
། དྲུང་དུ་བཞུགས་པ་རྣམས་ཀྱིས་གསུང་དེ་ལྟ་
བུ་མི་འབྱོན་པར་ཞུ་ཞེས་ཞུས་པས། དམ་ཚིག་གི་སེལ་ཐུ་བ་གཅིག་གདའ་ཞེས་པ་ཡང་
ཡང་གསུང་། དགྲ་དམ་སེལ་མིན་པས་ཐུ་བ་མེད། །ཅེས་པའི་མགུར་ཡང་གསུང་
།
དེ་ནས་ཡང་གདན་ས་དཔལ་ལྡན་ཐུད་ཀྲར་ཕྱགས་ཕེབས་པའི་ཚེ། སྙིང་ཟུག་མི་
མངའ་ན་ཡང་སྐུ་སྔར་བས་ཤེད་ཉམ་ཆུང་ཞིང་ལྕི་བར་གྱུར། དེའི་ཚེ་རྗེ་གྲུབ་ཐོབ་
རིན་པོ་ཆེའི་ཞལ་ནས། སྐྱེ་བ་འཛིན་པ་རང་ལ་གནས་གང་དགའ་བ་ཡིན་གསུང་
345



ཨ་མས བསག
ལོ་པཎ་གྱི་རྣམ་ཐར་ཕྱོགས་བསྒྲིགས།
སློབ་དཔོན་གཞོན་ནུ་འབུམ་ན་རེ། དགའ་ལྡན་ཀུན་དགའ་བ་ལགས་སམ་ཞུས་པས།
རྗེ་གྲུབ་ཐོབ་རིན་པོ་ཆེའི་ཞལ་ནས། གསང་སྔགས་རྡོ་རྗེ་ཐེག་པའི་ལམ་སྟོང་པ་ཉིད་
དང་སྙིང་རྗེ་རོ་སྙོམས་པ་རྒྱུད་ལ་སྐྱེ་བར་བྱེད་པ་ལ་གདུལ་བྱ་ཁམས་དྲུག་དང་ལྡན་
པའི་ལུས་ཕུན་སུམ་ཚོགས་པ་གཅིག་དགོས་པ་ཡིན། དེའི་ཕྱིར་ང་ཀུན་རྒྱ་གར་འཕགས་
པའི་ཡུལ་ལམ་ཤམ་བྷའི་ཡུལ་དགའ་སྙམ་པ་བྱུང་གསུང་
། བླ་མ་ལྷ་རྗེ་དཔག་ཤིས། རྗེ་
གྲུབ་ཐོབ་རིན་པོ་ཆེ་སྐུ་ལ་ལྷུང་བ་མི་མངའ་ནའང་སྐུ་ཤེད་ཉམ་ཆུང་བས་བདག་
འཇིགས་པར་གདའ་བས། བུ་སློབ་སྒྲུབ་པ་ཕོ་མོ་རྣམས་ལ་མཇལ་ཁ་གཅིག་ཐུགས་ལ་
འདོགས་པར་ཞུ་ཞེས་ཞུས་པས། དེ་བཞིན་མཛོད་གསུངས་ནས་མཇལ་ཁ་མཛད། ཕྱག་
རྟེན་རྣམས་བཞེས། ཕྱག་གིས་བྱིན་རླབས་རྫོགས་པར་མཛད་དོ། །
དེ་ནས་བྱའི་ལོ་ཁྲུམས་ཟླ་བའི་ཚེས་ཉི་ཤུ་ལ་རྗེ་གྲུབ་ཐོབ་རིན་པོ་ཆེ་ཡིད་བཞིན་
གྱི་ནོར་བུ་རིན་པོ་ཆེ་ལྟ་བུ་དེ་མྱ་ངན་ལས་འདས་སོ། །
(དགུང་ལོ་བརྒྱད་ཅུ་པ་ལ་གཤེགས་པར་ངེས་སོ། །) དེའི་ཚེ་མི་མ་མིན་རྣམས་ཀྱིས་མ་བཟོད་
པར་ནམ་མཁའ་ལ་སྒྲ་ཆེན་པོ་སྒྲོག་ཅིང་འོད་རྣམས་འབྱིན་ལ། བདུད་རྩིའི་རྒྱུན་གྱིས་
ཁྲུས་གསོལ་ཏེ། འཇའ་ཚོན་དུ་མ་འཁྲུག(འཁྲིགས)པར་གྱུར་ཏོ། །
དེའི་ཚེ་སློབ་དཔོན་གཞོན་ནུ་ཤྲཱི་གནམ་སྡིང་ན་བཞུགས་པས་རྗེ་གྲུབ་ཐོབ་རིན་
པོ་ཆེ་སྙིང་ལ་འདོད་ནས་མ་བཟོད་པར་རི་རྩེ་ལ་བྱོན་ནས་གཟིགས་པས། རི་བོ་ཆེན་
པོ་བྷུད་ཀྲའི་སྟེང་གི་ནམ་མཁའ་ཐམས་ཅད་འཇའ་རུ་སོང་འདུག །དེ་ནས་མར་བྱོན་
ནས་གསོལ་བ་བཏབ་པས། དེའི་མཚན་མོ་འོད་གསལ་གྱི་ངང་དུ་རིན་པོ་ཆེ་དང་མཇལ།
དེར་དགའ་བ་ཁྱད་པར་ཅན་བྱུང་བས། དེ་མ་ཐག་རྗེ་གྲུབ་ཐོབ་རིན་པོ་ཆེ་བྱིས་པ་
ཆུང་ངུ་མདངས་དང་ལྡན་པ{མདངས་དང་སྤྱན་རྩ་དང་ལྡན་པ}གཅིག་ཏུ་སོང་འདུག་
346



རྣམ་ཐར་བྱིན་རླབས་ཆུ་རྒྱུན།
Werverer
པས༑ བྱིས་པ་དེ་རྒྱ་གར་བ་ཡིན་ན་བོད་སྐད་མི་ཤེས་སྙམ་པ་གཅིག་བྱུང་སྐད།
དེ་ནས་ཚེས་ཉི་ཤུའི (ཉི་ཤུ་ལྔའི}ཉིན་མོ་བཅོམ་ལྡན་འདས་དུས་ཀྱི་འཁོར་ལོའི་
དཀྱིལ་འཁོར་གྱི་དབུས་སུ་ཙན་དན་དང་བཟང་སྨན་སྣ་ཚོགས་པའི་ཞུགས་ལ་སྐུའི་སྣང་
བ་བསྡུས་ནས་སྐུ་གདུང་དང་རིང་བསྲེལ་གྱི་ཚོགས་ཀྱིས་སྣང་བར་གྱུར་ཏེ། གདུང་
ཞུགས་པ་ཕུལ་བའི་ཚེ་འཇའི་དྲ་བ་རབ་ཏུ་མཛེས་ཤིང་
། སྒྲ་སྙན་སྒྲོག་པ་དང་། ཕོ་བྲང་
གི་རྐེད་ནས་ན་བུན་དང་
། འཇའི་སྐ་རགས་ཀྱིས་དཀྲིས་པ་མཐོང་ངོ༌། །དེ་ནས་དེའི་
ཕྱི་ལོ་དགོན་པ་གོ་ལུང་དུ་ཐབ་གཅིག(ཐེངས་གཅིག)བཏེགས་ནས་སྐུ་ཚབ་རིན་པོ་ཆེ་
གསོལ་བ་བཞེངས་སོ། །རྗེ་སྤྲུལ་པའི་སྐུ་དེ་ཉིད་ཤིན་ཏུ་ངོ་མཚར་བའི་རྣམ་ཐར་གཞན
འགའ་ཡོད་ནའང༌
། སྙིགས་མའི་དུས་ཀྱི་སེམས་རྣམ་པར་རྟོག་པ་ཤས་ཆེ་བ་རྣམས་
ཀྱི་བློར་མི་ཆུད་ཀྱི་དོགས་ནས་ཁོ་བོས་འདིར་མ་བྲིས་སོ། །
བདག་གིས་ཁྱེད་ཀྱི་རྣམ་ཐར་ཅུང་ཟད་གང་མཐོང་འདིར་ནི་ཤིན་ཏུ་དད་པའི་བློ་ཡིས་ནི། །
བརྗོད་ལས་བྱུང་བའི་རྣམ་པར་དཀར་བའི་དགེ་བས་སྲིད་པ་གསུམ་ན་མི་བཟད་འཁོར་བ་ཡི། །
རྒྱ་མཚོ་བརྒལ་ནས་དཔལ་ལྡན་བླ་མ་ཉིད་ཀྱི་གོ་འཕངས(འཕང་དྲི་མ་མེད་པ་བསྟེན་གྱུར་ཅིག །
{བདག་གིས་སོ་སོའི་སྐྱེ་བོའི་བློ་ཡིས་ཁྱེད་ཀྱི་རྣམ་པར་ཐར་པ་ཅུང་ཟད་གང་མཐོང་བ། །
དེ་འདིར་ཤིན་ཏུ་དད་པའི་བློ་ཡིས་མངོན་པར་བརྗོད་ལས་བྱུང་བའི་རྣམ་པར་དཀར་བ་ཡི། །
དགེ་བ་གང་ཡོད་དེ་ཡིས་སྲིད་པ་གསུམ་པོ་འདི་ཀུན་མི་བཟད་འཁོར་བའི་རྒྱ་མཚོ་ཡི། །
ཕ་རོལ་བརྒལ་ནས་མྱ་ངན་འདས་པའི་ཐང་ལ་རབ་ཏུ་བགྲོད་དེ་དབུགས་འབྱིན་ཤོག །
བླ་མ་དམ་པ་རྗེ་གྲུབ་ཐོབ་ཨུ་རྒྱན་པ་ཆེན་པོའི་རྣམ་ཐར་བྱིན་རླབས་ཀྱི་ཆུ་རྒྱུན་
347



ལོ་པཎ་གྱི་རྣམ་ཐར་ཕྱོགས་བསྒྲིགས།
ཞེས་བྱ་བ། བླ་མ་དམ་པ་ཀུན་དགའ་དོན་གྲུབ་དཔལ་བཟང་པོ་དང་། གཞན་ཡང་
གྲོགས་མཆེད་གོང་མ་རྣམས་ཀྱིས་མཛད་པའི་རྣམ་པར་ཐར་པ་དང་
། གྲོགས་མཆེད་
གཞན་ལས་ཐོས་པ་དང་
། རང་གི་ཅུང་ཟད་གང་མཐོང་བ་རྣམས་ཕྱོགས་གཅིག་ཏུ་
བསྡུས་ཏེ། བསྡུས་པའི་དོན་གྱི་ཚིགས་སུ་བཅད་པ་དགུ་བཅུས་རྣམ་པར་བཅིངས་ནས
།
རྗེ་གྲུབ་ཐོབ་རིན་པོ་ཆེ་པ་ཉིད་ཀྱི་ཞབས་ཀྱི་པདྨོ་ལ་ཡན་ལག་མཆོག་གིས་དུས་རིང་དུ་
བརྟེན་པའི་བསོད་སྙོམས་པ་བསོད་ནམས་འོད་ཟེར་གྱིས་དད་པའི་བློ་ཁོ་ནས་དཔལ་
ལྡན་ཤུད་ཀྲའི་དགོན་པར་སྦྱར་བ་རྫོགས་སོ།། །།
བདག་དང་འགྲོ་བ་མ་ལུས་དང་
། །
རྒྱལ་དང་འཕགས་པའི་ཚོགས་ཀུན་གྱིས། །
དུས་གསུམ་བསགས་དང་གནས་པ་ཡི། །
དགེ་བ་ཇི་སྙེད་མཆིས་པ་ཀུན། །
བདག་དང་འགྲོ་བ་མ་ལུས་པ། །
བླ་མེད་བྱང་ཆུབ་མྱུར་ཐོབ་ཤོག །
འདི་ཡི་མཆན་འདི་རྣམས་ཐ་དད་དུ་འདི་ལ་མེད་པའི་གསུང་སྒྲོས་རྣམ་ཐར་
ངོ་མཚར་རྒྱ་མཚོ་ནས་ཀིར་ཏི་མ་ཏིས་བཀོད་པའོ། །དགེའོ། །ཤུདྡྷཾ།། །།
348



ལིས་ཀང་།
རྩོམ་སྒྲིག་པ།
དྷཱིཝལྷ་ལྡན།
རྩོམ་སྒྲིག་འགན་ཁུར་པ།
སྒྲིག་སྦྱོར་པ།
བྱམས་པ་བསྟན་འཛིན། སྙེ་མ་ནག་པོ།
ཕྱི་ཤོག་ཇུས་འགོད་པ། སྙེ་མ་ནག་པོ།
ཞུ་དག་པ། དྷཱིཝལྷ་ལྡན། འཛི་གུར་ཀུམ། འོད་འཛིན། བྱམས་པ་བསྟན་འཛིན། གངས།
ཡིག་གཏགས་པ། དྷིཕུ་མཐོང་འཛུམ། གཞི་བདག། གངས་འཛོམས།
ལོ་པཎ་གྱི་རྣམ་ཐར་ཕྱོགས་བསྒྲིགས།
༼༨–༡༣ ༽
ཀྲུང་གོའི་ཤེས་རིག་དཔེ་སྐྲུན་ཁང་གིས་པར་དུ་བསྐྲུན་ནས་བཀྲམ།
༢༠༡༩ལོའི་ཟླ༢པར་པར་གཞི་དང་པོ་བསྒྲིགས།
༢༠༡༩ལོའི་ཟླ༤པར་པར་ཐེངས་དང་པོ་དཔར།
དཔེ་རྟགས།
ISBN 978-988-8516-64-3
170mm*240mm
1-2000
དེབ་ཚད།
དཔར་གྲངས།
དེབ་ཆ་ཚང་གི་རིན་གོང་
། 275 སྒོར། (8=13)
དཔར་གྱི་བདག་དབང་འདི་ག་རྩོམ་སྒྲིག་ཁང་ལ་ཡོད་པས། སུ་ཞིག་གིས་ཁྲིམས་འགལ་སྒོ་ནས་བསྐྱར་
དཔར་བྱས་ན་ཁྲིམས་ལྟར་བདའ་འདེད་བྱེད་ངེས་ཡིན།



རྩོམ་སྒྲིག་པ། དྷཱི ལྷ་ལྡན།
སྒྲིག་སྦྱོར་པ། སྙེ་མ་ནག་པོ།
ISBN 978-9888516-643
91178988815 16 6 4 3||
ཚོད༔ 275. 007t (+8-1394)
